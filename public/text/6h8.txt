cha:8:අට්ඨමො පරිච්ඡෙදො
sub:පකිණ්ණකනිද්දෙසො
gax:475:ඉදානි <pb P=.55/> <pb V=.67/> පන සබ්බෙසං, එතෙසං මානසං මයා।
gae:පාටවත්ථාය භික්ඛූනං, කථීයති පකිණ්ණකං॥
gax:476:පන්ථමක්කටකො නාම, දිසාසු පන පඤ්චසු।
gae:තත්ථ සුත්තං පසාරෙත්වා, ජාලමජ්ඣෙ නිපජ්ජති॥
gax:477:පඨමාය දිසායෙත්ථ, සුත්තෙ පන පසාරිතෙ।
gae:පාණකෙන පටඞ්ගෙන, ඝට්ටිතෙ මක්ඛිකාය වා॥
gax:478:නිපන්නට්ඨානතො කිඤ්චි, චලිත්වා උණ්ණනාභි තු।
gae:ගන්ත්වා සුත්තානුසාරෙන, යූසං පිවති තස්ස සා॥
gax:479:පුනාගන්ත්වාන තත්ථෙව, නිපජ්ජති යථාසුඛං।
gae:එවමෙව කරොතෙව, දිසාසු දුතියාදිසු॥
gax:480:පසාදා <pb M=.73/> පඤ්ච දට්ඨබ්බා, සුත්තං පඤ්චදිසාස්විව।
gae:චිත්තං පන ච දට්ඨබ්බං, මජ්ඣෙ මක්කටකො විය॥
gax:481:පාණකාදීහි සුත්තස්ස, තස්ස සඞ්ඝට්ටනා විය।
gae:පසාදානං තු දට්ඨබ්බා, ඝට්ටනාරම්මණෙන හි॥
gax:482:චලනං විය තංමජ්ඣෙ, නිපන්නායුණ්ණනාභියා।
gae:පසාදඝට්ටනං තත්ථ, ගහෙත්වාරම්මණං පන॥
gax:483:මනොධාතුක්රියාචිත්තං, භවඞ්ගාවට්ටනං මතං।
gae:තස්සා සුත්තානුසාරංව, වීථිචිත්තපවත්තනං॥
gax:484:සීසෙ පනස්ස විජ්ඣිත්වා, යූසපානංව චෙතසො।
gae:ආරම්මණෙසු දට්ඨබ්බං, ජවනස්ස පවත්තනං॥
gax:485:පුනාගන්ත්වා <pb V=.68/> යථා සුත්ත-ජාලමජ්ඣෙ නිපජ්ජනං।
gae:වත්ථුංයෙව ච නිස්සාය, චිත්තස්ස පරිවත්තනං॥
gax:486:ඉදං තු පන ඔපම්මං, අත්ථං දීපෙති කිං තු හි।
gae:ආරම්මණෙන පඨමං, පසාදෙ ඝට්ටිතෙ පන॥
gax:487:පසාදවත්ථුතො චිත්තා, වත්ථුසන්නිස්සිතං මනො।
gae:තතො හි පඨමංයෙව, ජායතීති හි දීපිතං॥
gax:488:එකෙකාරම්මණං <pb P=.56/> ද්වීසු, ද්වීසු ද්වාරෙසු සබ්බසො।
gae:ආගච්ඡති තෙනාපාථං, අයමත්ථොපි දීපිතො॥
gax:489:රූපං චක්ඛුපසාදම්හි, ඝට්ටිත්වා තඞ්ඛණෙ පන।
gae:මනොද්වාරෙ තථාපාථ-මාගච්ඡති නිසංසයො॥
gax:490:ඛගො යථා හි රුක්ඛග්ගෙ, නිලීයන්තොව සාඛිනො।
gae:සාඛං ඝට්ටෙති තස්සීධ, ඡායා ඵරති භූමියං॥
gax:491:සාඛාය <pb M=.74/> ඝට්ටනච්ඡායා, ඵරණානි ච සබ්බසො।
gae:අපුබ්බාචරිමං එක-ක්ඛණස්මිංයෙව ජායරෙ॥
gax:492:එවමෙව ච රූපස්ස, පසාදස්ස ච ඝට්ටනං।
gae:භවඞ්ගචලනස්සාපි, පච්චයත්තෙන අත්ථතො॥
gax:493:තථෙව ච මනොද්වාරෙ, ආපාථගමනම්පි ච।
gae:අපුබ්බාචරිමං එක-ක්ඛණස්මිංයෙව හොතිති॥
gax:494:තතො භවඞ්ගං ඡින්දිත්වා, චක්ඛුද්වාරෙ යථාක්කමං।
gae:ආවජ්ජනෙ සමුප්පන්නෙ, දස්සනෙ සම්පටිච්ඡනෙ॥
gax:495:සන්තීරණෙ සමුප්පන්නෙ, තතො වොට්ඨබ්බනෙපි ච।
gae:කුසලං ජවනං චිත්තං, තථාකුසලමෙව වා॥
gax:496:එසො එව නයො සොත-ද්වාරාදීසුපි විඤ්ඤුනා।
gae:අවිසෙසෙන විඤ්ඤෙය්යො, සද්දාදීනං තු ඝට්ටනෙ॥
gax:497:දොවාරිකොපමාදීනි <pb V=.69/>, එතස්සත්ථස්ස දීපනෙ।
gae:උද්ධරිත්වාන තානෙත්ථ, දස්සෙතබ්බානි විඤ්ඤුනා॥
gax:498:අසම්භෙදෙන චක්ඛුස්ස, රූපාපාථගමෙන ච।
gae:ආලොකනිස්සයෙනාපි, සමනක්කාරහෙතුනා॥
gax:499:පච්චයෙහි පනෙතෙහි, සමෙතෙහි චතූහිපි।
gae:ජායතෙ <b>චක්ඛුවිඤ්ඤාණං,</b> සම්පයුත්තෙහි තං සහ॥
gax:500:අසම්භෙදෙන සොතස්ස, සද්දාපාථගමෙන ච।
gae:ආකාසනිස්සයෙනාපි, සමනක්කාරහෙතුනා॥
gax:501:පච්චයෙහි පනෙතෙහි, සමෙතෙහි චතූහිපි।
gae:ජායතෙ <b>සොතවිඤ්ඤාණං,</b> සම්පයුත්තෙහි තං සහ॥
gax:502:අසම්භෙදෙන <pb M=.75/> ඝානස්ස, ගන්ධාපාථගමෙන ච।
gae:වායොසන්නිස්සයෙනාපි, සමනක්කාරහෙතුනා॥
gax:503:පච්චයෙහි පනෙතෙහි, සමෙතෙහි චතූහිපි।
gae:ජායතෙ <b>ඝානවිඤ්ඤාණං,</b> සම්පයුත්තෙහි තං සහ॥
gax:504:අසම්භෙදෙන ජිව්හාය, රසාපාථගමෙන ච।
gae:ආපොසන්නිස්සයෙනාපි, සමනක්කාරහෙතුනා॥
gax:505:පච්චයෙහි පනෙතෙහි, සමෙතෙහි චතූහිපි।
gae:ජායතෙ <b>ජිව්හාවිඤ්ඤාණං,</b> සම්පයුත්තෙහි තං සහ॥
gax:506:අසම්භෙදෙන <pb P=.57/> කායස්ස, ඵොට්ඨබ්බාපාථසඞ්ගමා।
gae:පථවීනිස්සයෙනාපි, සමනක්කාරහෙතුනා॥
gax:507:පච්චයෙහි පනෙතෙහි, සමෙතෙහි චතූහිපි।
gae:ජායතෙ <b>කායවිඤ්ඤාණං,</b> සම්පයුත්තෙහි තං සහ॥
gax:508:අසම්භෙදා මනස්සාපි, ධම්මාපාථගමෙන ච।
gae:වත්ථුසන්නිස්සයෙනාපි, සමනක්කාරහෙතුනා॥
gax:509:පච්චයෙහි <pb V=.70/> පනෙතෙහි, සමෙතෙහි චතූහිපි।
gae:<b>මනොවිඤ්ඤාණ</b>මෙවං තු, සම්පයුත්තෙහි ජායතෙ॥
gax:510:මනො භවඞ්ගචිත්තන්ති, වෙදිතබ්බං විභාවිනා।
gae:ආවජ්ජනක්රියාචිත්තං, සමනක්කාරොති සඤ්ඤිතං॥
gax:511:වත්ථුසන්නිස්සයෙනාති, නායං සබ්බත්ථ ගච්ඡති।
gae:භවං තු පඤ්චවොකාරං, සන්ධාය කථිතො පන॥
gax:512:පටිසන්ධාදිචිත්තානි, සබ්බානෙකූනවීසති।
gae:කාමෙ දස ච රූපෙසු, පඤ්ච චත්තාරිරූපිසු॥
gax:513:කම්මං <pb M=.76/> කම්මනිමිත්තඤ්ච, තථා ගතිනිමිත්තකං।
gae:ඉදං හි තිවිධං තෙසං, ආරම්මණමුදීරිතං॥
gax:514:කාමාවචරසන්ධීනං, පරිත්තාරම්මණං මතං।
gae:පච්චුප්පන්නමතීතං වා, හොති නත්ථි අනාගතං॥
gax:515:අට්ඨෙව ච මහාපාකා, තීණි සන්තීරණානි ච।
gae:එකාදසවිධං චිත්තං, තදාරම්මණසඤ්ඤිතං॥
gax:516:එකාදසවිධෙ චිත්තෙ, තදාරම්මණසඤ්ඤිතෙ।
gae:දස පුඤ්ඤවිපාකානි, එකං හොති අපුඤ්ඤජං॥
gax:517:මහාපාකා න ජායන්තෙ, රූපාරූපභවද්වයෙ।
gae:කාමෙ රූපෙ භවෙ චෙව, හොති සන්තීරණත්තයං॥
gax:518:තදාරම්මණචිත්තානි, යානි වුත්තානි සත්ථුනා।
gae:තෙසු චිත්තං පනෙකම්පි, රූපාරූපභවද්වයෙ॥
gax:519:න තදාරම්මණං හුත්වා, පවත්තති කදාචිපි।
gae:කස්මා න හොති චෙ තත්ථ, බීජස්සාභාවතො පන॥
gax:520:පටිසන්ධිබීජං නත්ථෙත්ථ, කාමාවචරසඤ්ඤිතං।
gae:රූපාදිගොචරෙ තස්ස, භවෙය්ය ජනකං තු යං॥
gax:521:චක්ඛුවිඤ්ඤාණකාදීනං <pb V=.71/>, නත්ථිතාපජ්ජතීති චෙ।
gae:නින්ද්රියානං පවත්තානු-භාවතො චිත්තසම්භවො॥
gax:522:එකන්තෙන යථා චෙතං, තදාරම්මණමානසං।
gae:නප්පවත්තති සබ්බම්පි, රූපාරූපභවද්වයෙ॥
gax:523:අකාමාවචරධම්මෙපි, තදෙතං නානුබන්ධති।
gae:කස්මා අජනකත්තා හි, ජනකස්සාසමානතො॥
gax:524:ජනකං <pb M=.77/> තෙන තුල්යං වා, කාමාවචරසඤ්ඤිතං।
gae:කුසලාකුසලාදිං තු, ජවනං අනුබන්ධති॥
gax:525:කාමාවචරධම්මාපි <pb P=.58/>, යෙ මහග්ගතගොචරා।
gae:හුත්වා වත්තන්ති තෙ චාපි, ඉදං නෙවානුබන්ධති॥
gax:526:පරිත්තාරම්මණත්තා ච, එකන්තෙන පනස්ස හි।
gae:තථාපරිචිතත්තා ච, නානුබන්ධති සබ්බදා॥
gax:527:කිං තෙන යුත්තිවාදෙන, වුත්තං <b>අට්ඨකථාසු</b> හි।
gae:තදාරම්මණචිත්තානි, එකාදසපි සබ්බසො॥
gax:528:නාමගොත්තං පනාරබ්භ, ජවනෙ ජවිතෙපි ච।
gae:තදාරම්මණං න ගණ්හන්ති, රූපාරූපභවෙසු වා॥
gax:529:යදා පඤ්ඤත්තිමාරබ්භ, ජවනෙ ජවිතෙපි වා।
gae:තථා විපස්සනායාපි, ලක්ඛණාරම්මණාය ච॥
gax:530:තදාරම්මණා න ලබ්භන්ති, මිච්ඡත්තනියතෙසුපි।
gae:න ලොකුත්තරධම්මෙපි, ආරබ්භ ජවනෙ ගතෙ॥
gax:531:තථා මහග්ගතෙ ධම්මෙ, ආරබ්භ ජවනෙ පන।
gae:පටිසම්භිදාඤාණානි, ආරබ්භ ජවිතෙපි ච॥
gax:532:මනොද්වාරෙපි සබ්බෙසං, ජවනානමනන්තරං।
gae:තදාරම්මණචිත්තානි, භවන්ති අනුපුබ්බතො॥
gax:533:න <pb V=.72/> විජ්ජති මනොද්වාරෙ, ඝට්ටනාරම්මණස්ස හි।
gae:කථං භවඞ්ගතො හොති, වුට්ඨානං පන චෙතසො॥
gax:534:මනොද්වාරෙපි ආපාථ-මාගච්ඡන්තෙව ගොචරා।
gae:ඝට්ටනාය විනා තස්මා, චිත්තානං හොති සම්භවො॥
gax:535:ද්වාදසාපුඤ්ඤචිත්තානං <pb M=.78/>, විපාකා සත්තසත්තති।
gae:භවන්ති චතුරාසීති, පාපපාකා පවත්තියං॥
gax:536:එකාදසවිධානං තු, හිත්වා උද්ධච්චමානසං।
gae:එකාදසවිධා චෙව, භවන්ති පටිසන්ධියො॥
gax:537:ක්රියචිත්තෙසු සබ්බෙසු, ජවනං න ච හොති යං।
gae:තං වෙ කරණමත්තත්තා, වාතපුප්ඵසමං මතං॥
gax:538:ජවනත්තං තු සම්පත්තං, කිච්චසාධනතො පන।
gae:ඡින්නමූලස්ස රුක්ඛස්ස, පුප්ඵංව අඵලං සියා॥
gax:539:පටිච්ච පන එතස්මා, ඵලමෙතීති <b>පච්චයො</b>।
gae:යො ධම්මො යස්ස ධම්මස්ස, ඨිතියුප්පත්තියාපි වා॥
gax:540:උපකාරො හි සො තස්ස, පච්චයොති පවුච්චති।
gae:සම්භවොපභවො හෙතු, කාරණං පච්චයො මතො॥
gax:541:ලොභාදි පන යො ධම්මො, මූලට්ඨෙනුපකාරකො।
gae:හෙතූති පන සො ධම්මො, විඤ්ඤාතබ්බො විභාවිනා॥
gax:542:ලොභො දොසො ච මොහො ච,
gax:තථාලොභාදයො තයො।
gax:ඡළෙව හෙතුයො හොන්ති,
gae:ජාතිතො නවධා සියුං॥
gax:543:ධම්මානං කුසලාදීනං, කුසලාදිත්තසාධකො।
gae:මූලට්ඨොති වදන්තෙවං, එකෙ ආචරියා පන॥
gax:544:එවං <pb P=.59/> <pb V=.73/> සන්තෙ තු හෙතූනං, තංසමුට්ඨානරූපිසු।
gae:හෙතුපච්චයතා නෙව, සම්පජ්ජති කදාචිපි॥
gax:545:න හි තෙ පන රූපානං, සාධෙන්ති කුසලාදිකං।
gae:න තෙසං පන රූපානං, පච්චයා න ච හොන්ති තෙ॥
gax:546:තස්මා <pb M=.79/> හි කුසලාදීනං, කුසලාදිත්තසාධකො।
gae:මූලට්ඨොති න ගන්තබ්බො, විඤ්ඤුනා සමයඤ්ඤුනා॥
gax:547:සුප්පතිට්ඨිතභාවස්ස, සාධනෙනුපකාරකො।
gae:මූලට්ඨොති ච හෙතූනං, විඤ්ඤාතබ්බො විභාවිනා॥
gax:548:කුසලාකුසලා හෙතූ, ක්රියාහෙතූ ච සබ්බසො।
gae:ධම්මානං සම්පයුත්තානං, තංසමුට්ඨානරූපිනං॥
gax:549:හෙතුපච්චයතං යාතා, පඤ්චවොකාරභූමියං।
gae:සම්පයුත්තානමෙවෙතෙ, චතුවොකාරභූමියං॥
gax:550:කාමෙ විපාකහෙතූපි, කාමාවචරභූමියං।
gae:අත්තනා සම්පයුත්තානං, පටිසන්ධික්ඛණෙ පන॥
gax:551:කටත්තාරූපජාතානං, තථෙව ච පවත්තියං।
gae:චිත්තජානඤ්ච රූපානං, හෙතුපච්චයතං ගතා॥
gax:552:රූපෙ විපාකහෙතු ච, රූපාවචරභූමියං।
gae:තථා වුත්තප්පකාරානං, හොන්ති තෙ හෙතුපච්චයා॥
gax:553:හෙතුයො පඤ්චවොකාරෙ, ලොකුත්තරවිපාකජා।
gae:චිත්තජානඤ්ච රූපානං, සම්පයුත්තානමෙව ච॥
gax:554:තෙ හෙතුපච්චයා හොන්ති, චතුවොකාරභූමියං।
gae:භවන්ති සම්පයුත්තානං, ඉතරෙ ච සභූමියං॥
gax:555:හෙතුත්ථො හෙතුයො චෙව, හෙතුපච්චයසම්භවො।
gae:එවමෙව ච විඤ්ඤෙය්යො, සඤ්ජාතසුඛහෙතුනා॥
gax:556:ඡන්දො <pb V=.74/> චිත්තඤ්ච වීරියං, වීමංසා චාති සත්ථුනා।
gae:ලොකාධිපතිනා වුත්තා, චතුධාධිපතී සියුං॥
gax:557:ඡන්දං <pb M=.80/> තු ජෙට්ඨකං කත්වා, ඡන්දං කත්වා ධුරං පන।
gae:චිත්තස්සුප්පත්තිකාලස්මිං, ඡන්දාධිපති නාමසො॥
gax:558:එසෙව ච නයො ඤෙය්යො, සෙසෙසුපි ච තීසුපි।
gae:අධිප්පතීති නිද්දිට්ඨො, ජෙට්ඨට්ඨෙනුපකාරකො॥
gax:559:සුමතිමතිවිබොධනං විචිත්තං,
gax:කුමතිමතින්ධනපාවකං පධානං।
gax:ඉමමතිමධුරං අවෙදි යො යො,
gae:ජිනවචනං සකලං අවෙදි සො සො॥
cen:ඉති අභිධම්මාවතාරෙ පකිණ්ණකනිද්දෙසො නාම
cen:අට්ඨමො පරිච්ඡෙදො।
