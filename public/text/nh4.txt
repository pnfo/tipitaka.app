cha:5:උපොසථවග්ගො
sub:1-8:සංඛිත්තූපොසථසුත්තාදිවණ්ණනා
bod:41-48:පඤ්චමස්ස පඨමාදීසු නත්ථි වත්තබ්බං। ඡට්ඨෙ (සං॰ නි॰ ටී॰ 1.1.165) පඤ්ච අඞ්ගානි එතස්සාති පඤ්චඞ්ගං, පඤ්චඞ්ගමෙව පඤ්චඞ්ගිකං, තස්ස <b>පඤ්චඞ්ගිකස්ස</b>। මහතී දද්දරී වීණාවිසෙසොපි <b>ආතතමෙවා</b>ති <b>“චම්මපරියොනද්ධෙසූ”</b>ති විසෙසනං කතං। <b>එකතලතූරියං</b> කුම්භථුනදද්දරිකාදි। <b>උභයතලං</b> භෙරිමුදිඞ්ගාදි। චම්මපරියොනද්ධං හුත්වා විනිබද්ධං <b>ආතතවිතතං</b>। <b>සබ්බසො පරියොනද්ධං</b> නාම චතුරස්සඅම්බණං පණවාදි ච। ගොමුඛීආදීනම්පි එත්ථෙව සඞ්ගහො දට්ඨබ්බො। <b>වංසාදී</b>ති <b>ආදි</b>-සද්දෙන සඞ්ඛාදීනං සඞ්ගහො। <b>සම්මාදී</b>ති සම්මතාළකංසතාළසිලාසලාකතාළාදි। තත්ථ <b>සම්මතාළං</b> නාම දන්තමයතාළං। <b>කංසතාළං</b> ලොහමයං। සිලාමයං අයොපත්තෙන ච වාදනතාළං <b>සිලාසලාකතාළං। සුමුච්ඡිතස්සා</b>ති සුට්ඨු පටියත්තස්ස। <b>පමාණෙ</b>ති <pb V=3.223/> නාතිදළ්හනාතිසිථිලසඞ්ඛාතෙ මජ්ඣිමෙ මුච්ඡනාපමාණෙ। <b>ඡෙකො</b>ති පටු පට්ඨො। සො චස්ස පටුභාවො මනොහරොති ආහ <b>“සුන්දරො”</b>ති। <b>රඤ්ජෙතු</b>න්ති රාගං උප්පාදෙතුං। <b>ඛමතෙවා</b>ති රොචතෙව। <b>න නිබ්බින්දතී</b>ති න තජ්ජෙති, සොතසුඛභාවතො පියායිතබ්බොව හොති।
bod:<b>භත්තාරං නාතිමඤ්ඤතී</b>ති සාමිකං මුඤ්චිත්වා අඤ්ඤං මනසාපි න පත්ථෙති। <b>උට්ඨාහිකා</b>ති උට්ඨානවීරියසම්පන්නා। <b>අනලසා</b>ති නික්කොසජ්ජා। <b>සඞ්ගහිතපරිජ්ජනා</b>ති සම්මානනාදීහි චෙව ඡණාදීසු පෙසෙතබ්බ-පියභණ්ඩාදිපණ්ණාකාරපෙසනාදීහි ච සඞ්ගහිතපරිජනා। ඉධ <b>පරිජනො</b> නාම සාමිකස්ස චෙව <pb M=3.241/> අත්තනො ච ඤාතිජනො। <b>සම්භත</b>න්ති කසිවණිජ්ජාදීනි කත්වා ආභතධනං। සත්තමට්ඨමානි උත්තානත්ථානි।
cen:සංඛිත්තූපොසථසුත්තාදිවණ්ණනා නිට්ඨිතා।
sub:9-10:පඨමඉධලොකිකසුත්තාදිවණ්ණනා
bod:49-50:නවමෙ <b>ඉධලොකවිජයායා</b>ති ඉධලොකවිජිනනත්ථාය අභිභවත්ථාය। යො හි දිට්ඨධම්මිකං අනත්ථං පරිවජ්ජනවසෙන අභිභවති, තතො එව තදත්ථං සම්පාදෙති, සො ඉධලොකවිජයාය පටිපන්නො නාම හොති පච්චත්ථිකනිග්ගණ්හනතො සදත්ථසම්පාදනතො ච। තෙනාහ <b>“අයංස ලොකො ආරද්ධො හොතී”</b>ති। (පසංසාවහතො තයිදං පසංසාවහනං කිත්තිසද්දෙන ඉධලොකෙ සද්දානං චිත්තතොසනවිද්ධෙය්යභාවාපාදනෙන ච හොතීති දට්ඨබ්බං।) <b>සුසංවිහිතකම්මන්තො</b>ති යාගුභත්තපචනකාලාදීනි අනතික්කමිත්වා තස්ස තස්ස සාධුකං කරණෙන සුට්ඨු සංවිහිතකම්මන්තො। <b>පරලොකවිජයායා</b>ති පරලොකස්ස විජිනනත්ථාය අභිභවත්ථාය। යො හි සම්පරායිකං අනත්ථං පරිවජ්ජනවසෙන අභිභවති, තතො එව තදත්ථං සම්පාදෙති, සො පරලොකවිජයාය පටිපන්නො නාම හොති। සෙසං සබ්බත්ථ උත්තානමෙව।
cen:පඨමඉධලොකිකසුත්තාදිවණ්ණනා නිට්ඨිතා।
cen:උපොසථවග්ගවණ්ණනා නිට්ඨිතා।
cen:පඨමපණ්ණාසකං නිට්ඨිතං।
tit:2:දුතියපණ්ණාසකං
