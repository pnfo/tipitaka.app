cha:4:චතුත්ථො පරිච්ඡෙදො
sub:පකිණ්ණකවිභාගො
gax:211:ඉතො <pb M=.20/> පරං කිච්චතො ච, ද්වාරාලම්බණවත්ථුතො।
gae:භූමිපුග්ගලතො ඨානා, ජනකා ච යථාරහං॥
gax:212:සඞ්ගහො ච පවත්ති ච, පටිසන්ධිපවත්තිසු।
gae:චිත්තුප්පාදවසෙනෙව, සංඛිපිත්වාන නිය්යතෙ॥
gax:213:රූපාරූපමහාපාකා, මුපෙක්ඛාතීරණද්වයං।
gae:චුතිසන්ධිභවඞ්ගානි, චිත්තානෙකූනවීසති॥
gax:214:ආවජ්ජනං තු යුගළං, දස්සනං සවනං තථා।
gae:ඝායනං සායනඤ්චෙව, ඵුසනං සම්පටිච්ඡනං॥
gax:215:තීණි තීරණචිත්තානි, එකං වොට්ඨබ්බනං මතං।
gae:පඤ්චද්වාරෙ මනොද්වාරෙ, තදාවජ්ජනනාමකං॥
gax:216:පඤ්චපඤ්ඤාස <pb V=.22/> ජවනකිච්චානීති විනිද්දිසෙ।
gae:ක්රියා චාවජ්ජනං හිත්වා, කුසලාකුසලප්ඵලං॥
gax:217:තදාලම්බණචිත්තානි, භවන්තෙකාදසෙව හි।
gae:මහාවිපාකචිත්තානි, අට්ඨ සන්තීරණත්තයං॥
gax:218:පඤ්චකිච්චන්ති භාසන්ති, උපෙක්ඛාතීරණද්වයං।
gae:චතුකිච්චා මහාපාකා, තිකකිච්චා මහග්ගතා॥
gax:219:දුකිච්චමිති වොට්ඨබ්බං, සුඛතීරණමීරිතං।
gae:පඤ්චවිඤ්ඤාණජවනමනොධාතුත්තිකං පන॥
gax:220:එකකිච්චාති භාසන්ති, අට්ඨසට්ඨි විභාවිනො।
gae:ඉච්චෙවං <b>කිච්චභෙදෙන,</b> චිත්තුප්පාදා වවත්ථිතා॥
gax:221:චක්ඛුසොතඝානජිව්හා-කායධාතු යථාක්කමං।
gae:පඤ්චද්වාරා භවඞ්ගං තු, මනොද්වාරං පවුච්චති॥
gax:222:ඝානාදයො <pb M=.21/> තයො රූපෙ, පඤ්ච චක්ඛාදයො තථා।
gae:අරූපෙ නත්ථුභයත්ථ, තදාලම්බණමානසං॥
gax:223:ඡ ද්වාරා වීථිචිත්තානි, සත්ත කාමීසු රූපිසු।
gae:ද්වාරත්තයං ඡ චිත්තානි, මනොද්වාරමරූපිසු॥
gax:224:පටිසන්ධාදිභූතා හි, අවසානෙ චුතිට්ඨිතා।
gae:මජ්ඣෙ භවඞ්ගං ඡෙත්වාන, පච්චෙකං වීථි ජායති॥
gax:225:රූපාදාරම්මණෙ චක්ඛු-පසාදාදිම්හි ඝට්ටිතෙ।
gae:ආවජ්ජනාදයො හොන්ති, භවඞ්ගද්විචලා පරං॥
gax:226:පරිණාමෙ භවඞ්ගස්ස, ආලම්බෙ ගහණාරහෙ।
gae:තථා වීථි මනොද්වාරෙ, යථාසම්භවතො භවෙ॥
gax:227:ආවජ්ජා පඤ්චවිඤ්ඤාණං, සම්පටිච්ඡනතීරණං।
gae:වොට්ඨබ්බකාමජවනං, තදාලම්බණමානසං॥
gax:228:සත්තෙවං <pb V=.23/> වීථිචිත්තානි, චිත්තුප්පාදා චතුද්දස।
gae:චතුපඤ්ඤාස විත්ථාරා, පඤ්චද්වාරෙ යථාරහං॥
gax:229:උප්පාදට්ඨිතිභඞ්ගානං, වසා චිත්තක්ඛණං තයං।
gae:රූපානං ඨිති එකූන-පඤ්ඤාසඤ්ච දුකෙ දුකං॥
gax:230:පරිත්තෙතිපරිත්තෙ ච, මහන්තෙතිමහන්තකෙ।
gae:වොට්ඨබ්බමොඝජවනං, තදාලම්බන්ති තං කමා॥
gax:231:ආවජ්ජනඤ්ච ජවනං, මනොද්වාරෙ තු ගොචරෙ।
gae:විභූතෙ තු තදාලම්බං, විත්ථාරා සත්තසට්ඨි තෙ॥
gax:232:කාමෙ ජවනසත්තාල-ම්බණානං නියමෙ සති।
gae:විභූතෙතිමහන්තෙ ච, තදාලම්බණමීරිතං॥
gax:233:පඤ්චද්වාරෙ මනොධාතු, පච්චෙකම්හි යථාක්කමං।
gae:පඤ්චවිඤ්ඤාණයුගළං, පච්චෙකං තු පකාසිතං॥
gax:234:මනොද්වාරෙ තු ජවනං, මහග්ගතමනුත්තරං।
gae:සුඛතීරණවොට්ඨබ්බං, පරිත්තජවනං ඡසු॥
gax:235:මහාවිපාකචිත්තානි <pb M=.22/>, උපෙක්ඛාතීරණද්වයං।
gae:ඡසු ද්වාරෙසු ජායන්ති, වීථිමුත්තානි චෙකදා॥
gax:236:සත්තති වීථිචිත්තානි, විපාකා තු මහග්ගතා।
gae:නව වීථිවිමුත්තා ච, දුවිධාපි දසීරිතා॥
gax:237:ඉච්චෙවං <b>ද්වාරභෙදෙන,</b> විභාවෙත්වා තතො පරං।
gae:ඤෙය්යා ගොචරභෙදෙන, චිත්තුප්පාදා යථාරහං॥
gax:238:රූපසද්දගන්ධරසඵොට්ඨබ්බා පඤ්ච ගොචරා।
gae:සෙසඤ්ච රූපපඤ්ඤත්තිනාමඤ්ච ධම්මගොචරං॥
gax:239:පඤ්චද්වාරෙ වත්තමානං, පඤ්චාලම්බං යථාක්කමං।
gae:ඡාලම්බණං මනොද්වාරෙ, අතීතානාගතම්පි ච॥
gax:240:පඤ්ඤත්තාතීතවත්තන්තං <pb V=.24/>, ඡද්වාරග්ගහිතං පන।
gae:ඡළාරම්මණසඞ්ඛාතං, යෙභුය්යෙන භවන්තරෙ॥
gax:241:නිමිත්තගතිකම්මානං, කම්මමෙවාථ ගොචරං।
gae:පටිසන්ධිභවඞ්ගානං, චුතියාව යථාරහං॥
gax:242:පඤ්චාලම්බෙ මනොධාතු, පච්චෙකම්හි යථාක්කමං।
gae:පඤ්චවිඤ්ඤාණයුගළං, පච්චෙකං තු පකාසිතං॥
gax:243:කාමපාකානි සෙසානි, හසනඤ්ච පරිත්තකෙ।
gae:ඤාණහීනානිපුඤ්ඤානි, ජවනානි අනිම්මලෙ॥
gax:244:තිහෙතුකාමපුඤ්ඤානි, පුඤ්ඤාභිඤ්ඤා ච ලොකියා।
gae:සබ්බාලම්බෙ පවත්තන්ති, අග්ගමග්ගඵලං විනා॥
gax:245:ක්රියාභිඤ්ඤා ච වොට්ඨබ්බං, ක්රියා කාමෙ තිහෙතුකා।
gae:සබ්බාලම්බෙ පවත්තන්ති, නිබ්බානෙ නිම්මලා සියුං॥
gax:246:දුතියඤ්ච චතුත්ථඤ්ච, ආරුප්පෙසු මහග්ගතෙ।
gae:මහග්ගතඤ්ඤෙ වොහාරෙ, අය<b>මාලම්බණෙ</b> නයො॥
gax:247:චක්ඛුසොතඝානජිව්හා-කායහදයවත්ථුනා।
gae:කාමලොකෙ ඡවත්ථූනි, නිස්සිතා සත්ත ධාතුයො॥
gax:248:පඤ්චවිඤ්ඤාණධාතූ <pb M=.23/> ච, තාසං පුබ්බාපරත්තයං।
gae:මනොධාතු තතො සෙසා, මනොවිඤ්ඤාණධාතු ච॥
gax:249:චතස්සො ධාතුයො රූපෙ, තීණි වත්ථූනි නිස්සිතා।
gae:අරූපෙ තු අනිස්සාය, ධාත්වෙකාව පවත්තති॥
gax:250:පඤ්චප්පසාදෙ නිස්සාය, පච්චෙකං තු යථාක්කමං।
gae:පඤ්චවිඤ්ඤාණයුගළං, භවතීති පකාසිතං॥
gax:251:කාමපාකානි සෙසානි, මග්ගාවජ්ජනමාදිතො।
gae:හසනං පටිඝාරූපා-වචරං වත්ථුනිස්සිතං॥
gax:252:ද්වෙචත්තාලීස <pb V=.25/> නිස්සාය, අනිස්සාය ච ජායරෙ।
gae:අනිස්සාය විපාකානි, ආරුප්පෙති සමීරිතං॥
gax:253:ඉච්චෙවං <b>වත්ථුභෙදෙන,</b> චිත්තුප්පාදා පකාසිතා।
gae:තතො පරං විභාවෙය්ය, භූමිභෙදෙන පණ්ඩිතො॥
gax:254:නිරයෙ පෙතලොකෙ ච, තිරච්ඡානාසුරෙ තථා।
gae:පාපකම්මොපපජ්ජන්ති, පාපපාකාය සන්ධියා॥
gax:255:භූමිස්සිතෙසු දෙවෙසු, මනුස්සෙසුපි හීනකා।
gae:අහෙතුකාය ජායන්ති, පුඤ්ඤපාකාය සන්ධියා॥
gax:256:චාතුමහාරාජිකා ච, තාවතිංසා ච යාමකා।
gae:තුසිතා චෙව නිම්මානරතිනො වසවත්තිනො॥
gax:257:ඉච්චෙවං ඡසු දෙවෙසු, මනුස්සෙසු ච ජායරෙ।
gae:මහාවිපාකසන්ධීහි, කාමපුඤ්ඤකතා ජනා॥
gax:258:බ්රහ්මානං පාරිසජ්ජා ච, තථා බ්රහ්මපුරොහිතා।
gae:මහාබ්රහ්මා ච ජායන්ති, පඨමජ්ඣානසන්ධියා॥
gax:259:පරිත්තා අප්පමාණාභා, ජායන්තාභස්සරා තථා।
gae:දුතියජ්ඣානපාකාය, තතියාය ච සන්ධියා॥
gax:260:පරිත්තසුභප්පමාණසුභා ච සුභකිණ්හකා।
gae:චතුත්ථාය තු ජායන්ති, තතියජ්ඣානභූමිකා॥
gax:261:වෙහප්ඵලා <pb M=.24/> අසඤ්ඤී ච, සුද්ධාවාසාති සත්තසු।
gae:පඤ්චමාය ච ජායන්ති, අසඤ්ඤීචිත්තවජ්ජිතා॥
gax:262:අවිහා ච අතප්පා ච, සුදස්සා ච සුදස්සිනො।
gae:අකනිට්ඨාති පඤ්චෙතෙ, සුද්ධාවාසා පකාසිතා॥
gax:263:ආකාසානඤ්චායතනපාකාදීහි යථාක්කමං।
gae:ආකාසානඤ්චායතනභූමිකාදීසු ජායරෙ॥
gax:264:චුතිසන්ධිභවඞ්ගානං <pb V=.26/>, වසා පාකා මහග්ගතා।
gae:කාමෙ සහෙතුකා පාකා, තදාලම්බණතොපි ච॥
gax:265:යථාවුත්තනියාමෙන, භූමීස්වෙකාව ජායරෙ।
gae:චිත්තුප්පාදෙසු සබ්බත්ථ, න ත්වෙවාසඤ්ඤිනො මතා॥
gax:266:ඝානජිව්හාකායධාතු-නිස්සිතං මානසං තථා।
gae:පටිඝද්වයමිච්චෙවමට්ඨ හොන්තෙව කාමිසු॥
gax:267:චක්ඛුසොතඤ්ච විඤ්ඤාණං, මනොධාතු ච තීරණං।
gae:කාමරූපෙසු ජායන්ති, යථාසම්භවතො දස॥
gax:268:වොට්ඨබ්බකාමපුඤ්ඤානි, විප්පයුත්තානි දිට්ඨියා।
gae:උද්ධච්චසහිතඤ්චෙති, සබ්බත්ථෙතානි චුද්දස॥
gax:269:කඞ්ඛිතං දිට්ඨියුත්තානි, සුද්ධාවාසවිවජ්ජිතෙ।
gae:සිතඤ්ච රූපජවන-මාරුප්පාපායවජ්ජිතෙ॥
gax:270:කාමක්රියා සහෙතූ ච, උද්ධං ලොකුත්තරත්තයං।
gae:චතුත්ථාරුප්පජවනං, සබ්බත්ථාපායවජ්ජිතෙ॥
gax:271:සෙසමාරුප්පජවනං, හිත්වාපායං යථාක්කමං।
gae:උද්ධමාරුප්පභූමිඤ්ච, ජායතීති විභාවයෙ॥
gax:272:සොතාපත්තිඵලාදීනි, චත්තාරානුත්තරානි තු।
gae:සුද්ධාවාසමපායඤ්ච, හිත්වා සබ්බත්ථ ජායරෙ॥
gax:273:සුද්ධාවාසමපායඤ්ච, හිත්වාරූපඤ්ච සබ්බථා।
gae:පඨමානුත්තරො මග්ගො, සෙසට්ඨානෙසු ජායති॥
gax:274:සත්තතිංස <pb M=.25/> අපායෙසු, කාමෙසීති පකාසිතා।
gae:පඤ්චපඤ්ඤාස සුද්ධෙසු, රූපෙස්වෙකූනසත්තති॥
gax:275:ඡචත්තාලීස ආරුප්පෙ, උප්පජ්ජන්ති යථාරහං।
gae:ඉච්චෙවං <b>භූමිභෙදෙන,</b> චිත්තුප්පාදා පකාසිතා॥
gax:276:තිහෙතුසත්තෙ <pb V=.27/> සබ්බානි, ද්විහෙතුකාහෙතුකෙ පන।
gae:පරිත්තානි විවජ්ජෙත්වා, ඤාණපාකක්රියාජවෙ॥
gax:277:පුථුජ්ජනානං සම්භොන්ති, දිට්ඨියුත්තඤ්ච කඞ්ඛිතං।
gae:සොතාපන්නාදිතිණ්ණම්පි, ඵලං හොති යථාසකං॥
gax:278:වීතරාගස්ස ජවනං, ක්රියා චන්තිමනුත්තරං।
gae:පුථුජ්ජනාදිතිණ්ණම්පි, පටිඝං සමුදීරිතං॥
gax:279:ජවා පුථුජ්ජනාදීනං, චතුන්නං සෙස සාසවා।
gae:සාසවාවජ්ජපාකානි, පඤ්චන්නමපි දීපයෙ॥
gax:280:පුථුජ්ජනෙසු තෙසට්ඨි, සොතාපන්නාදිකද්වයෙ।
gae:එකූනසට්ඨි චිත්තානි, අනාගාමිකපුග්ගලෙ॥
gax:281:සත්තපඤ්ඤාස ජායන්ති, තෙපඤ්ඤාස අනාසවෙ।
gae:මග්ගට්ඨෙසු සකො මග්ගො, <b>පුග්ගලෙසු අයං නයො</b>॥
gax:282:තිහෙතුකාමචුතියා, සබ්බාපි පටිසන්ධියො।
gae:ද්විහෙතාහෙතුචුතියා, කාමාවචරසන්ධියො॥
gax:283:රූපාවචරචුතියා, සහෙතුපටිසන්ධියො।
gae:ආරුප්පාරුප්පචුතියා, හෙට්ඨිමාරුප්පවජ්ජිතා॥
gax:284:පටිසන්ධි තථා කාමෙ, තිහෙතුපටිසන්ධියො।
gae:භවන්තීති ච මෙධාවී, <b>චුතිසන්ධිනයං නයෙ</b>॥
gax:285:චුතියානන්තරං හොති, පටිසන්ධි තතො පරං।
gax:භවඞ්ගං තං පන ඡෙත්වා, හොති ආවජ්ජනං තතො॥
gax:286:අනිට්ඨෙ පාපපාකාව, චක්ඛුවිඤ්ඤාණකාදයො।
gae:ඉට්ඨෙ තු පුඤ්ඤපාකාව, යථාසම්භවතො සියුං॥
gax:287:පුබ්බෙ <pb M=.26/> වුත්තනයෙනෙව, වීථිචිත්තානි යොජයෙ।
gae:පඤ්චද්වාරෙ යථායොගං, මනොද්වාරෙ ච පණ්ඩිතො॥
gax:288:සන්තීරණතදාලම්බ-මිට්ඨාලම්බෙ <pb V=.28/> පවත්තති।
gae:සුඛිතං ඉට්ඨමජ්ඣත්තෙ, අනිට්ඨෙ ච උපෙක්ඛිතං॥
gax:289:සුඛොපෙතං තදාලම්බං, උපෙක්ඛාක්රියතො පරං।
gae:න හොති දොමනස්සම්හා, සොමනස්සං තු සබ්බදා॥
gax:290:තථොපෙක්ඛාතදාලම්බං, සුඛිතක්රියතො පරං।
gae:අඤ්ඤත්ථ නියමො නත්ථි, තදාලම්බපවත්තියා॥
gax:291:සොමනස්සභවඞ්ගස්ස, ජවනෙ දොමනස්සිතෙ।
gae:තදාලම්බෙ අසම්භොන්තෙ, උපෙක්ඛාතීරණං භවෙ॥
gax:292:පරිකම්මොපචාරානු-ලොමගොත්රභුතො පරං।
gae:පඤ්චමං වා චතුත්ථං වා, ජවනං හොති අප්පනා॥
gax:293:චතුඣානං සුඛොපෙතං, ඤාණයුත්තානනන්තරං।
gae:උපෙක්ඛාඤාණයුත්තානං, පඤ්චමං ජායතෙ පරං॥
gax:294:පුථුජ්ජනාන සෙක්ඛානං, කාමපුඤ්ඤතිහෙතුතො।
gae:තිහෙතුකාමක්රියතො, වීතරාගානමප්පනා॥
gax:295:ආවජ්ජපඤ්චවිඤ්ඤාණ-සම්පටිච්ඡනතීරණං।
gae:පටිසන්ධිචුති සබ්බා, රූපාරූපාදිකප්පනා॥
gax:296:නිරොධා වුට්ඨහන්තස්ස, උපරිට්ඨඵලං ද්වයං।
gae:පඤ්චාභිඤ්ඤා තථා මග්ගා, එකචිත්තක්ඛණා මතා॥
gax:297:ද්වික්ඛත්තුං හි නිරොධස්ස, සමාපත්තික්ඛණෙ පන।
gae:චතුත්ථාරුප්පජවනං, තදාලම්බඤ්ච සබ්බථා॥
gax:298:ද්වික්ඛත්තුං වාථ තික්ඛත්තුං, මග්ගස්සානන්තරං ඵලං।
gae:භවඞ්ගාදි ච වොට්ඨබ්බං, ජවනාදි සකිං පන॥
gax:299:තිහෙතුකාමජවනං, අප්පනාඝටිතං පන।
gae:තික්ඛත්තුං වා චතුක්ඛත්තුං, මනොද්වාරෙ පවත්තති॥
gax:300:ඡද්වාරෙසු <pb M=.27/> <pb V=.29/> පනඤ්ඤත්ථ, ජවනං කාමධාතුජං।
gae:පඤ්ච වාරෙ ඡ වා සත්ත, සමුප්පජ්ජති සම්භවා॥
gax:301:සමාපත්තිභවඞ්ගෙසු, නියමො න සමීරිතො।
gae:වීථිචිත්තාවසානෙ තු, භවඞ්ගං චුති වා භවෙ॥
gax:302:ඉච්චානන්තරභෙදෙන, චිත්තුප්පාදට්ඨිතිං චුතිං।
gae:ඤත්වා ගණෙය්ය සඞ්ගය්හ, ලබ්භමානවසා කථං?
gax:303:පඤ්චද්වාරාවජ්ජනතො, දස චිත්තානි දීපයෙ।
gae:සෙසාවජ්ජනතො පඤ්ච-චත්තාලීසන්ති භාසිතං॥
gax:304:පඤ්චවිඤ්ඤාණතො පාපවිපාකා සම්පටිච්ඡනා।
gae:පරමෙකං දුවෙ පුඤ්ඤ-විපාකා සම්පටිච්ඡනා॥
gax:305:සන්තීරණද්විහෙතුම්හා, පාකා ද්වාදස ජායරෙ।
gae:තිහෙතුකාමපාකම්හා, එකවීසති භාසිතං॥
gax:306:රූපාවචරපාකම්හා, පරමෙකූනවීසති।
gae:නවට්ඨාරුප්පපාකම්හා, සත්ත ඡ වා යථාක්කමං॥
gax:307:පටිඝම්හා තු සත්තෙව, සිතම්හා තෙරසබ්රවුං।
gae:ද්විහෙතුපුඤ්ඤාපුඤ්ඤම්හා, එකවීසති භාවයෙ॥
gax:308:ද්විහෙතුකාමක්රියතො, අට්ඨාරස උපෙක්ඛකා।
gae:සුඛිතම්හා සත්තරස, විභාවෙන්ති විචක්ඛණා॥
gax:309:කාමපුඤ්ඤා තිහෙතුම්හා, තෙත්තිංසෙව උපෙක්ඛකා।
gae:සුඛිතම්හා තිපඤ්ඤාස, භවන්තීති පකාසිතං॥
gax:310:තිහෙතුකාමක්රියතො, චතුවීසතිපෙක්ඛකා।
gae:සුඛිතම්හා තු දීපෙය්ය, පඤ්චවීසති පණ්ඩිතො॥
gax:311:දස රූපජවම්හෙකාදස ද්වාදස තෙරස।
gae:යථාක්කමං පඤ්චදස, ආරුප්පා පරිදීපයෙ॥
gax:312:ඵලම්හා <pb V=.30/> චුද්දසෙවාහු, මග්ගම්හා තු සකං ඵලං।
gae:<b>පරං සඞ්ගහ</b>මිච්චෙවං, විගණෙය්ය විසාරදො॥
gax:313:පඤ්චදසම්හාද්යාවජ්ජ-මෙකවීසතිතොපරං <pb M=.28/>।
gae:එකම්හා පඤ්චවිඤ්ඤාණං, පඤ්චම්හා සම්පටිච්ඡනං॥
gax:314:සුඛසන්තීරණං හොති, පඤ්චවීසතිතො පරං।
gae:සම්භොන්ති සත්තතිංසම්හා, උපෙක්ඛාතීරණද්වයං॥
gax:315:භවන්ති චත්තාලීසම්හා, සුඛපාකා ද්විහෙතුකා।
gax:තථෙකචත්තාලීසම්හා, සුඛපාකා ද්විහෙතුකා।
gae:තථෙකචත්තාලීසම්හා, උපෙක්ඛාය සමායුතා॥
gax:316:හොන්ති සත්තතිතො කාමෙ,
gax:සුඛපාකා තිහෙතුකා।
gax:ද්විසත්තතිම්හා ජායන්ති,
gae:උපෙක්ඛාසහිතා පුන॥
gax:317:එකූනසට්ඨිතො රූපා, පාකා පාකා අරූපිනො।
gae:කමාට්ඨචත්තාලීසම්හා, තථෙකද්විතිහීනතො॥
gax:318:ඵලද්වයං චතුක්කම්හා, පඤ්චම්හාන්තඵලද්වයං।
gae:තිකා මහග්ගතා ජවා, මග්ගා කාමජවා ද්වයා॥
gax:319:චිත්තුප්පාදානමිච්චෙවං, ගණිතො <b>පුබ්බසඞ්ගහො</b>।
gae:ඤෙය්යොයං <b>ඨානභෙදො</b>ති, පුබ්බාපරනියාමිතො॥
gax:320:රූපපාකමහාපාකා, මනොධාතු ච තීරණං।
gae:රූපමෙව ජනෙන්තීති, වුත්තා එකූනවීසති॥
gax:321:අප්පනාජවනං සබ්බං, මහග්ගතමනුත්තරං।
gae:ඉරියාපථරූපානි, ජනෙතීති සමීරිතං॥
gax:322:වොට්ඨබ්බං <pb V=.31/> කාමජවනමභිඤ්ඤා ච යථාරහං।
gae:ඉරියාපථවිඤ්ඤත්තිරූපානං ජනකා සියුං॥
gax:323:පඤ්චවිඤ්ඤාණමාරුප්පා, විපාකා ච න කිඤ්චිපි।
gae:සබ්බෙසං පටිසන්ධී ච, චුති චාරහතො තථා॥
gax:324:රූපාදිත්තයමිච්චෙවං <pb M=.29/>, සමුට්ඨාපෙති මානසං।
gae:උප්පජ්ජමානමෙවෙති, ඤෙය්යො <b>ජනකසඞ්ගහො</b>॥
gax:325:ඉති කිච්චාදිභෙදෙසු, පච්චෙකස්මිං පකාසිතං।
gae:නයං වුත්තානුසාරෙන, සමාසෙත්වා වියොජයෙ॥
gax:326:පනුණ්ණසම්මොහමලස්ස සාසනෙ,
gax:විකිණ්ණවත්ථූහි සුගන්ථිතං නයං।
gax:පකිණ්ණමොගය්හ පරත්ථනින්නයෙ,
gae:විතිණ්ණකඞ්ඛාව භවන්ති පණ්ඩිතා॥
gax:327:බහුනයවිනිබන්ධං කුල්ලමෙතං ගහෙත්වා,
gax:ජිනවචනසමුද්දං කාමමොගය්හ ධීරා।
gax:හිතසකලසමත්ථං වත්ථුසාරං හරිත්වා,
gae:හදය රතනගබ්භං සාධු සම්පූරයන්ති॥
cen:ඉති නාමරූපපරිච්ඡෙදෙ පකිණ්ණකවිභාගො නාම
cen:චතුත්ථො පරිච්ඡෙදො।
