cha:22:බාවීසතිමො පරිච්ඡෙදො
sub:ඤාණදස්සනවිසුද්ධිනිද්දෙසො
gax:1319:ඉතො <pb P=.125/> පරං තු භික්ඛුස්ස, හොති ගොත්රභුමානසං।
gae:ආවජ්ජනියඨානත්තා, මග්ගචිත්තස්ස තං පන॥
gax:1320:න චප්පටිපදාඤාණ-දස්සනං වා තථෙව ච।
gae:ඤාණදස්සනසුද්ධිං වා, භජතෙ න කුදාචනං॥
gax:1321:උභින්නමන්තරා එතං, අබ්බොහාරිකමෙව තං।
gae:විපස්සනාය සොතස්මිං, පතිතත්තා විපස්සනා॥
gax:1322:පොථුජ්ජනිකගොත්තං වා, අභිභුය්ය පවත්තිතො।
gae:ගොත්තං වුච්චති නිබ්බානං, තතො භවති ගොත්රභු॥
gax:1323:ඤාණං චතූසු මග්ගෙසු, <b>ඤාණදස්සනසුද්ධිකං</b>।
gae:තත්ථ තං පඨමං මග්ගං, සම්පාදෙතුං පනිච්ඡතා॥
gax:1324:අඤ්ඤං <pb M=.169/> <pb V=.164/> කිඤ්චිපි කාතබ්බං, භික්ඛුනා තෙන නත්ථි තං।
gae:යඤ්හි තෙන ච කාතබ්බං, සියා තං කතමෙව තු॥
gax:1325:අනුලොමාවසානඤ්හි, සූරං තික්ඛං විපස්සනං।
gae:උප්පාදෙන්තෙන තං සබ්බං, කතමෙව ච යොගිනා॥
gax:1326:තස්සානුලොමඤාණස්ස, අන්තෙ තු අනිමිත්තකං।
gae:විසඞ්ඛාරං නිරොධඤ්ච, නිබ්බානං අමතං පදං॥
gax:1327:ගොචරං කුරුමානං තං, නිබ්බානාරම්මණෙ පන।
gae:පඨමාවජ්ජනඤ්චෙව, පඨමාභොගතාපි ච॥
gax:1328:මග්ගස්සානන්තරාදීහි, පච්චයෙහි පනච්ඡහි।
gae:තස්ස පච්චයභාවඤ්ච, සාධයන්තං තතො පන॥
gax:1329:විපස්සනාය මුද්ධඤ්හි, සිඛාපත්තාය තාය තං।
gae:උප්පජ්ජති අනාවත්තං-රම්මණං තස්ස ගොත්රභු॥
gax:1330:එකෙනාවජ්ජනෙනෙව, එකිස්සායෙව වීථියා।
gae:නානාරම්මණතා චානු-ලොමගොත්රභුචෙතසං॥
gax:1331:ඨත්වා <pb P=.126/> ආවජ්ජනට්ඨානෙ, තමනාවජ්ජනම්පි ච।
gae:මග්ගස්ස පන තං සඤ්ඤං, දත්වා විය නිරුජ්ඣති॥
gax:1332:මග්ගොපි තෙන තං දින්නං, අමුඤ්චිත්වාව සඤ්හිතං।
gae:තං ඤාණමනුබන්ධන්තො, ජායතෙ තදනන්තරං॥
gax:1333:කදාචිපි අනිබ්බිද්ධපුබ්බං මග්ගො පනෙස හි।
gae:ලොභං දොසඤ්ච මොහඤ්ච, විද්ධංසන්තොව ජායති॥
gax:1334:න කෙවලමයං මග්ගො, දොසනාසනමෙව ච।
gae:කරොති අථ ඛොපායද්වාරානිපි පිධෙති ච॥
gax:1335:අනාමතග්ගසංසාරවට්ටදුක්ඛමහොදධිං।
gae:අපාරමතිඝොරඤ්ච, සොසෙති ච අසෙසතො॥
gax:1336:මිච්ඡාමග්ගං <pb M=.170/> <pb V=.165/> පනට්ඨඞ්ගං, ජායමානො ච උජ්ඣති।
gae:සබ්බවෙරභයානෙත්ථ, නිච්චං වූපසමෙති ච॥
gax:1337:බුද්ධස්සොරසපුත්තත්තං, උපනෙති නයං පන।
gae:ආනිසංසෙ අනෙකෙපි, පවත්තයති යොගිනො॥
gax:1338:දායකෙනානිසංසානං, අනෙකෙසමනෙන ච।
gae:ආදිමග්ගෙන සංයුත්තං, ඤාණන්ති <b>ඤාණදස්සනං</b>॥
cen:පඨමමග්ගඤාණං।
gax:1339:තස්සෙවානන්තරං තස්ස, විපාකා ද්වෙපි තීණි වා।
gae:ඵලචිත්තානි ජායන්තෙ, න ජායන්තෙ තතො පරං॥
gax:1340:කෙචි එකඤ්ච ද්වෙ තීණි, චත්තාරීති වදන්ති තු।
gae:න පනෙතං ගහෙතබ්බං, අජානිත්වා වදන්ති තෙ॥
gax:1341:එකස්සාසෙවනං නත්ථි, තස්මා ද්වෙ අනුලොමකා।
gae:තෙහි ආසෙවනං ලද්ධා, තතියං හොති ගොත්රභු॥
gax:1342:චතුත්ථං මග්ගචිත්තං තු,
gax:තස්මා තීණි ඵලානි හි।
gax:අනුලොමා තයො හොන්ති,
gae:චතුත්ථං හොති ගොත්රභු॥
gax:1343:පඤ්චමං මග්ගචිත්තඤ්ච, ඵලානි ද්වෙ තතො පන।
gae:සත්තචිත්තපරමාව, එකාවජ්ජනවීථි හි॥
gax:1344:එත්තාවතා පනෙසො හි, <b>සොතාපන්නො</b>ති වුච්චති।
gae:ඵලස්ස පරියොසානෙ, භවඞ්ගොත්තරණං සියා॥
gax:1345:තතො භවඞ්ගං ඡින්දිත්වා, මග්ගපෙක්ඛනහෙතුකං।
gae:උප්පජ්ජති මනොද්වාරෙ, ආවජ්ජනමනො පන॥
gax:1346:තස්මිං <pb M=.171/> <pb V=.166/> නිරුද්ධෙ මග්ගස්ස, පච්චවෙක්ඛණසඤ්ඤිතා।
gae:ජවනානි හි ජායන්තෙ, සත්තෙව පටිපාටියා॥
gax:1347:එසෙව ච නයො ඤෙය්යො, ඵලාදීනම්පි පෙක්ඛනෙ।
gae:පච්චවෙක්ඛණඤාණානි, භවන්තෙකූනවීසති॥
gax:1348:මග්ගො <pb P=.127/> ඵලං පහීනා ච, කිලෙසා අවසිට්ඨකා।
gae:නිබ්බානඤ්චෙති පඤ්චෙතෙ, පච්චවෙක්ඛණභූමියො॥
gax:1349:එවං සො පච්චවෙක්ඛිත්වා, සොතාපන්නොපපත්තියා।
gae:යොගමාරභතෙ ධීරො, දුතියාය ච භූමියා॥
gax:1350:ඛන්ධපඤ්චකසඞ්ඛාතං, තං සඞ්ඛාරගතං පුන।
gae:අනිච්චං දුක්ඛමනත්තාති, ඤාණෙන පරිමජ්ජති॥
gax:1351:තතො විපස්සනාවීථි-මොගාහති ච තාවදෙ।
gae:තස්සෙවං පටිපන්නස්ස, හෙට්ඨා වුත්තනයෙන තු॥
gax:1352:තතො සඞ්ඛාරුපෙක්ඛාය, අවසානෙ තථෙව ච।
gae:එකාවජ්ජනවාරස්මිං, ගොත්රභුස්ස අනන්තරං॥
gax:1353:බ්යාපාදකාමරාගානං, තනුභාවං තු සාධයං।
gae:<b>සකදාගාමිමග්ගො</b>යං, ජායතෙ දුතියො පන॥
cen:දුතියමග්ගඤාණං।
gax:1354:ඉමස්සාපි ච ඤාණස්ස, හෙට්ඨා වුත්තනයෙනිධ।
gae:ඵලචිත්තානි ඤෙය්යානි, විඤ්ඤුනා ද්වෙපි තීණි වා॥
gax:1355:එත්තාවතා පනෙසො හි, <b>සකදාගාමි</b> නාමයං।
gae:සකිදෙව ඉමං ලොකං, ආගන්ත්වාන්තකරො භවෙ॥
gax:1356:හෙට්ඨා වුත්තනයෙනෙව, පඤ්චධා පච්චවෙක්ඛණං।
gae:එවං සො පච්චවෙක්ඛිත්වා, සකදාගාමිපත්තියා॥
gax:1357:යොගමාරභතෙ <pb M=.172/> <pb V=.167/> ධීරො, තතියාය ච භූමියා।
gae:බ්යාපාදකාමරාගානං, පහානාය ච පණ්ඩිතො॥
gax:1358:ඛන්ධපඤ්චකසඞ්ඛාතං, තං සඞ්ඛාරගතං පන।
gae:අනිච්චං දුක්ඛමනත්තාති, ඤාණෙන පරිමජ්ජති॥
gax:1359:තතො විපස්සනාවීථි-මොගාහති ච තාවදෙ।
gae:තස්සෙවං පටිපන්නස්ස, හෙට්ඨා වුත්තනයෙන තු॥
gax:1360:තතො සඞ්ඛාරුපෙක්ඛාය, අවසානෙ තථෙව ච।
gae:එකාවජ්ජනවීථිම්හි, ගොත්රභුස්ස අනන්තරං॥
gax:1361:බ්යාපාදකාමරාගානං, මූලඝාතං තු සාධයං।
gae:තස්සා<b>නාගාමිමග්ගො</b>යං, ජායතෙ තතියො පන॥
cen:තතියමග්ගඤාණං।
gax:1362:ඉමස්සාපි ච ඤාණස්ස, හෙට්ඨා වුත්තනයෙනිධ।
gae:පවත්ති ඵලචිත්තානං, වෙදිතබ්බා විභාවිනා॥
gax:1363:එත්තාවතා පනෙසොපි, හොති<b>නාගාමි</b> නාමයං।
gae:තත්ථෙව පරිනිබ්බායී, අනාවත්තිසභාවතො॥
gax:1364:හෙට්ඨා <pb P=.128/> වුත්තනයෙනෙව, පඤ්චධා පච්චවෙක්ඛණං।
gae:එවං සො පච්චවෙක්ඛිත්වා, <b>අනාගාමි</b>රියසාවකො॥
gax:1365:යොගමාරභතෙ ධීරො, චතුත්ථාය ච භූමියා।
gae:පත්තියාරූපරාගාදි-පහානාය ච පණ්ඩිතො॥
gax:1366:තථෙව සඞ්ඛාරගතං, අනිච්චාදිවසෙන සො।
gae:පරිවත්තති ඤාණෙන, තථෙව පරිමජ්ජති॥
gax:1367:තතො විපස්සනාවීථි-මොගාහති ච තාවදෙ।
gae:තස්සෙවං පටිපන්නස්ස, හෙට්ඨා වුත්තනයෙන තු॥
gax:1368:තතො <pb M=.173/> <pb V=.168/> සඞ්ඛාරුපෙක්ඛාය, අවසානෙ තථෙව ච।
gae:එකාවජ්ජනවාරස්මිං, ගොත්රභුස්ස අනන්තරං॥
gax:1369:තස්සා<b>රහත්තමග්ගො</b>යං,
gax:ජායතෙ තු තතො පරං।
gax:රූපරාගාදිදොසානං,
gae:විද්ධංසාය කරො පන॥
cen:චතුත්ථමග්ගඤාණං।
gax:1370:ඉමස්සාපි ච ඤාණස්ස, හෙට්ඨා වුත්තනයෙනිධ।
gae:පවත්ති ඵලචිත්තානං, වෙදිතබ්බා විභාවිනා॥
gax:1371:එත්තාවතා පනෙසො හි,
gax:<b>අරහා</b> නාම අට්ඨමො।
gax:අරියො පුග්ගලො හොති,
gae:මහාඛීණාසවො අයං॥
gax:1372:අනුප්පත්තසදත්ථො ච,
gax:ඛීණසංයොජනො මුනි।
gax:සදෙවකස්ස ලොකස්ස,
gae:දක්ඛිණෙය්යො අනුත්තරො॥
gax:1373:එත්තාවතා චතස්සොපි, <b>ඤාණදස්සනසුද්ධියො</b>।
gae:හිතත්ථාය ච භික්ඛූනං, සඞ්ඛෙපෙනෙව දස්සිතා॥
gax:1374:සද්ධෙන සම්මා පන භාවනීයා,
gax:අරියාය පඤ්ඤාය ච භාවනාය।
gax:විසුද්ධිකාමෙන තපොධනෙන,
gae:භවක්ඛයං පත්ථයතා බුධෙන॥
cen:ඉති අභිධම්මාවතාරෙ ඤාණදස්සනවිසුද්ධිනිද්දෙසො නාම
cen:බාවීසතිමො පරිච්ඡෙදො।
