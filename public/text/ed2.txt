cha:2:දුකනිපාතො
tit:1:පඨමවග්ගො
sub:1:දුක්ඛවිහාරසුත්තං
bod:28:(ද්වෙ <pb M=.211/> <pb V=.18/> ධම්මෙ අනුක්කටි) <n>( ) ස්යාමපොත්ථකෙ නත්ථි</n> වුත්තඤ්හෙතං <pb T=.247/> භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, ධම්මෙහි සමන්නාගතො භික්ඛු දිට්ඨෙව ධම්මෙ දුක්ඛං විහරති සවිඝාතං සඋපායාසං <pb P=.23/> සපරිළාහං; කායස්ස භෙදා පරං මරණා දුග්ගති පාටිකඞ්ඛා। කතමෙහි ද්වීහි? ඉන්ද්රියෙසු අගුත්තද්වාරතාය <n>අගුත්තද්වාරො (අට්ඨ॰)</n> ච, භොජනෙ අමත්තඤ්ඤුතාය <n>අමත්තඤ්ඤූ (අට්ඨ॰)</n> ච। ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ දුක්ඛං විහරති සවිධාතං සඋපායාසං සපරිළාහං; කායස්ස භෙදා පරං මරණා දුග්ගති පාටිකඞ්ඛා”ති। එතමත්ථං භගවා අවොච। තත්ථෙතං ඉති වුච්චති –
gax:“චක්ඛු සොතඤ්ච ඝානඤ්ච, ජිව්හා කායො තථා මනො।
gae:එතානි යස්ස ද්වාරානි, අගුත්තානිධ <n>අගුත්තානි ච (ස්යා॰)</n> භික්ඛුනො॥
gax:“භොජනම්හි අමත්තඤ්ඤූ, ඉන්ද්රියෙසු අසංවුතො।
gae:කායදුක්ඛං චෙතොදුක්ඛං, දුක්ඛං සො අධිගච්ඡති॥
gax:“ඩය්හමානෙන කායෙන, ඩය්හමානෙන චෙතසා।
gae:දිවා වා යදි වා රත්තිං, දුක්ඛං විහරති තාදිසො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। පඨමං।
sub:2:සුඛවිහාරසුත්තං
bod:29:වුත්තඤ්හෙතං <pb V=.19/> භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, ධම්මෙහි සමන්නාගතො භික්ඛු දිට්ඨෙව ධම්මෙ සුඛං විහරති අවිඝාතං අනුපායාසං අපරිළාහං; කායස්ස භෙදා පරං මරණා සුගති <pb P=.24/> පාටිකඞ්ඛා <pb M=.212/> <pb T=.248/>। කතමෙහි ද්වීහි? ඉන්ද්රියෙසු ගුත්තද්වාරතාය ච, භොජනෙ මත්තඤ්ඤුතාය ච। ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ සුඛං විහරති අවිඝාතං අනුපායාසං අපරිළාහං; කායස්ස භෙදා පරං මරණා සුගති පාටිකඞ්ඛා”ති। එතමත්ථං භගවා අවොච। තත්ථෙතං ඉති වුච්චති –
gax:“චක්ඛු සොතඤ්ච ඝානඤ්ච, ජිව්හා කායො තථා <n>අථො (සී॰ ස්යා॰ ක॰)</n> මනො।
gae:එතානි යස්ස ද්වාරානි, සුගුත්තානිධ භික්ඛුනො॥
gax:“භොජනම්හි ච මත්තඤ්ඤූ, ඉන්ද්රියෙසු ච සංවුතො।
gae:කායසුඛං චෙතොසුඛං, සුඛං සො අධිගච්ඡති॥
gax:“අඩය්හමානෙන කායෙන, අඩය්හමානෙන චෙතසා।
gae:දිවා වා යදි වා රත්තිං, සුඛං විහරති තාදිසො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। දුතියං।
sub:3:තපනීයසුත්තං
bod:30:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වෙමෙ, භික්ඛවෙ, ධම්මා තපනීයා। කතමෙ <pb P=.25/> ද්වෙ? ඉධ, භික්ඛවෙ, එකච්චො අකතකල්යාණො හොති, අකතකුසලො, අකතභීරුත්තාණො, කතපාපො, කතලුද්දො, කතකිබ්බිසො। සො ‘අකතං මෙ කල්යාණ’න්තිපි තප්පති, ‘කතං මෙ පාප’න්තිපි තප්පති। ඉමෙ ඛො, භික්ඛවෙ, ද්වෙ ධම්මා තපනීයා”ති। එතමත්ථං භගවා අවොච। තත්ථෙතං ඉති වුච්චති –
gax:“කායදුච්චරිතං කත්වා, වචීදුච්චරිතානි ච।
gae:මනොදුච්චරිතං <pb T=.249/> කත්වා, යඤ්චඤ්ඤං දොසසඤ්හිතං॥
gax:“අකත්වා <pb V=.20/> කුසලං කම්මං, කත්වානාකුසලං බහුං।
gae:කායස්ස භෙදා දුප්පඤ්ඤො, නිරයං සොපපජ්ජතී”ති <n>නිරයං සො උපපජ්ජතීති (සී॰ ස්යා॰ කං॰ පී॰)</n>॥
bod:අයම්පි අත්ථො වුත්තො භගවතා, ඉති මෙ සුතන්ති। තතියං।
sub:4:අතපනීයසුත්තං
bod:31:වුත්තඤ්හෙතං <pb M=.213/> භගවතා, වුත්තමරහතාති මෙ සුතං –
bod:“ද්වෙමෙ, භික්ඛවෙ, ධම්මා අතපනීයා। කතමෙ ද්වෙ? ඉධ, භික්ඛවෙ, එකච්චො කතකල්යාණො හොති, කතකුසලො, කතභීරුත්තාණො, අකතපාපො, අකතලුද්දො, අකතකිබ්බිසො। සො ‘කතං මෙ කල්යාණ’න්තිපි න තප්පති, ‘අකතං මෙ පාප’න්තිපි න තප්පති। ඉමෙ ඛො, භික්ඛවෙ, ද්වෙ <pb P=.26/> ධම්මා අතපනීයා”ති। එතමත්ථං භගවා අවොච। තත්ථෙතං ඉති වුච්චති –
gax:“කායදුච්චරිතං හිත්වා, වචීදුච්චරිතානි ච।
gae:මනොදුච්චරිතං හිත්වා, යඤ්චඤ්ඤං දොසසඤ්හිතං॥
gax:“අකත්වාකුසලං කම්මං, කත්වාන කුසලං බහුං।
gae:කායස්ස භෙදා සප්පඤ්ඤො, සග්ගං සො උපපජ්ජතී”ති॥
bod:අයම්පි අත්ථො වුත්තො භගවතා, ඉති මෙ සුතන්ති। චතුත්ථං।
sub:5:පඨමසීලසුත්තං
bod:32:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, ධම්මෙහි සමන්නාගතො පුග්ගලො යථාභතං නික්ඛිත්තො එවං නිරයෙ। කතමෙහි ද්වීහි? පාපකෙන ච සීලෙන, පාපිකාය ච දිට්ඨියා। ඉමෙහි ඛො, භික්ඛවෙ, ද්වීහි ධම්මෙහි සමන්නාගතො පුග්ගලො යථාභතං නික්ඛිත්තො එවං නිරයෙ”ති। එතමත්ථං භගවා අවොච। තත්ථෙතං <pb T=.250/> ඉති වුච්චති –
gax:“පාපකෙන <pb V=.21/> ච සීලෙන, පාපිකාය ච දිට්ඨියා।
gax:එතෙහි ද්වීහි ධම්මෙහි, යො සමන්නාගතො නරො।
gae:කායස්ස භෙදා දුප්පඤ්ඤො, නිරයං සොපපජ්ජතී”ති॥
bod:අයම්පි අත්ථො වුත්තො භගවතා, ඉති මෙ සුතන්ති। පඤ්චමං।
sub:6:දුතියසීලසුත්තං
bod:33:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, ධම්මෙහි සමන්නාගතො පුග්ගලො යථාභතං නික්ඛිත්තො එවං සග්ගෙ। කතමෙහි ද්වීහි <pb P=.27/>? භද්දකෙන ච සීලෙන, භද්දිකාය ච දිට්ඨියා। ඉමෙහි <pb M=.214/> ඛො, භික්ඛවෙ, ද්වීහි ධම්මෙහි සමන්නාගතො පුග්ගලො යථාභතං නික්ඛිත්තො එවං සග්ගෙ”ති। එතමත්ථං භගවා අවොච। තත්ථෙතං ඉති වුච්චති –
gax:“භද්දකෙන ච සීලෙන, භද්දිකාය ච දිට්ඨියා।
gax:එතෙහි ද්වීහි ධම්මෙහි, යො සමන්නාගතො නරො।
gae:කායස්ස භෙදා සප්පඤ්ඤො, සග්ගං සො උපපජ්ජතී”ති॥
bod:අයම්පි අත්ථො වුත්තො භගවතා, ඉති මෙ සුතන්ති। ඡට්ඨං।
sub:7:ආතාපීසුත්තං
bod:34:වුත්තඤ්හෙතං භගවතා, වුත්තමරහතාති මෙ සුතං –
bod:“අනාතාපී, භික්ඛවෙ, භික්ඛු අනොත්තාපී <n>අනොත්තප්පී (බහූසු) අට්ඨකථා පස්සිතබ්බා</n> අභබ්බො සම්බොධාය, අභබ්බො නිබ්බානාය, අභබ්බො අනුත්තරස්ස යොගක්ඛෙමස්ස අධිගමාය। ආතාපී ච ඛො, භික්ඛවෙ, භික්ඛු ඔත්තාපී <n>ඔත්තප්පී (බහූසු)</n> භබ්බො සම්බොධාය, භබ්බො නිබ්බානාය, භබ්බො අනුත්තරස්ස යොගක්ඛෙමස්ස අධිගමායා”ති। එතමත්ථං භගවා අවොච <pb T=.251/>। තත්ථෙතං ඉති වුච්චති –
gax:“අනාතාපී <pb V=.22/> අනොත්තාපී, කුසීතො හීනවීරියො।
gax:යො ථීනමිද්ධබහුලො, අහිරීකො අනාදරො।
gae:අභබ්බො තාදිසො භික්ඛු, ඵුට්ඨුං සම්බොධිමුත්තමං॥
gax:“යො <pb P=.28/> ච සතිමා නිපකො ඣායී, ආතාපී ඔත්තාපී ච අප්පමත්තො।
gae:සංයොජනං ජාතිජරාය ඡෙත්වා, ඉධෙව සම්බොධිමනුත්තරං ඵුසෙ”ති॥
bod:අයම්පි අත්ථො වුත්තො භගවතා, ඉති මෙ සුතන්ති। සත්තමං।
sub:8:පඨමනකුහනසුත්තං
bod:35:වුත්තඤ්හෙතං භගවතා, වුත්තමරහතාති මෙ සුතං –
bod:“නයිදං, භික්ඛවෙ, බ්රහ්මචරියං වුස්සති ජනකුහනත්ථං, න ජනලපනත්ථං, න ලාභසක්කාරසිලොකානිසංසත්ථං, න ‘ඉති මං ජනො ජානාතූ’ති। අථ ඛො ඉදං, භික්ඛවෙ <pb M=.215/>, බ්රහ්මචරියං වුස්සති සංවරත්ථඤ්චෙව පහානත්ථඤ්චා”ති। එතමත්ථං භගවා අවොච। තත්ථෙතං ඉති වුච්චති –
gax:“සංවරත්ථං පහානත්ථං, බ්රහ්මචරියං අනීතිහං।
gae:අදෙසයි සො භගවා, නිබ්බානොගධගාමිනං॥
gax:“එස මග්ගො මහත්තෙහි <n>මහන්තෙහි (සී॰ ක॰), මහත්ථෙහි (ස්යා॰)</n>, අනුයාතො <pb P=.29/> මහෙසිභි <n>මහෙසිනො (සී॰ ක॰)</n>।
gax:යෙ යෙ තං පටිපජ්ජන්ති, යථා බුද්ධෙන දෙසිතං।
gae:දුක්ඛස්සන්තං කරිස්සන්ති, සත්ථුසාසනකාරිනො”ති॥
bod:අයම්පි <pb T=.252/> අත්ථො වුත්තො භගවතා, ඉති මෙ සුතන්ති। අට්ඨමං।
sub:9:දුතියනකුහනසුත්තං
bod:36:වුත්තඤ්හෙතං භගවතා, වුත්තමරහතාති මෙ සුතං –
bod:“නයිදං, භික්ඛවෙ, බ්රහ්මචරියං වුස්සති ජනකුහනත්ථං, න ජනලපනත්ථං, න ලාභසක්කාරසිලොකානිසංසත්ථං, න ‘ඉති මං ජනො ජානාතූ’ති। අථ ඛො ඉදං, භික්ඛවෙ, බ්රහ්මචරියං <pb V=.23/> වුස්සති අභිඤ්ඤත්ථඤ්චෙව පරිඤ්ඤත්ථඤ්චා”ති। එතමත්ථං භගවා අවොච। තත්ථෙතං ඉති වුච්චති –
gax:“අභිඤ්ඤත්ථං පරිඤ්ඤත්ථං, බ්රහ්මචරියං අනීතිහං।
gae:අදෙසයි සො භගවා, නිබ්බානොගධගාමිනං॥
gax:“එස මග්ගො මහත්තෙහි, අනුයාතො මහෙසිභි।
gax:යෙ යෙ තං පටිපජ්ජන්ති, යථා බුද්ධෙන දෙසිතං।
gae:දුක්ඛස්සන්තං කරිස්සන්ති, සත්ථුසාසනකාරිනො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। නවමං।
sub:10:සොමනස්සසුත්තං
bod:37:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, ධම්මෙහි සමන්නාගතො භික්ඛු <pb P=.30/> දිට්ඨෙව ධම්මෙ සුඛසොමනස්සබහුලො විහරති, යොනි චස්ස <n>යොනිසො (සී॰ ස්යා॰ පී॰), යොනිස්ස (ක॰)</n> ආරද්ධා හොති ආසවානං ඛයාය। කතමෙහි <pb M=.216/> ද්වීහි? සංවෙජනීයෙසු ඨානෙසු සංවෙජනෙන, සංවිග්ගස්ස ච යොනිසො පධානෙන। ඉමෙහි ඛො, භික්ඛවෙ, ද්වීහි ධම්මෙහි සමන්නාගතො භික්ඛු දිට්ඨෙව ධම්මෙ සුඛසොමනස්සබහුලො විහරති, යොනි චස්ස ආරද්ධා හොති ආසවානං ඛයායා”ති। එතමත්ථං භගවා අවොච। තත්ථෙතං ඉති වුච්චති –
gax:“සංවෙජනීයට්ඨානෙසු <n>සංවෙජනීයෙසු ඨානෙසු (ස්යා॰ පී॰)</n>, සංවිජ්ජෙථෙව පණ්ඩිතො।
gae:ආතාපී <pb T=.253/> නිපකො භික්ඛු, පඤ්ඤාය සමවෙක්ඛිය॥
gax:“එවං විහාරී ආතාපී, සන්තවුත්ති අනුද්ධතො।
gae:චෙතොසමථමනුයුත්තො, ඛයං දුක්ඛස්ස පාපුණෙ”ති॥
bod:අයම්පි අත්ථො වුත්තො භගවතා, ඉති මෙ සුතන්ති। දසමං।
cen:පඨමො වග්ගො නිට්ඨිතො।
bod:තස්සුද්දානං <pb V=.24/> <pb P=.31/> –
gax:ද්වෙ ච භික්ඛූ තපනීයා, තපනීයා පරත්ථෙහි।
gae:ආතාපී <n>ද්වෙ පාදා (ක॰), ද්වෙ ආතාපී (සී॰)</n> නකුහනා ද්වෙ <n>න කුහනා ච (සබ්බත්ථ)</n>, සොමනස්සෙන තෙ දසාති॥
tit:2:දුතියවග්ගො
sub:1:විතක්කසුත්තං
bod:38:වුත්තඤ්හෙතං භගවතා, වුත්තමරහතාති මෙ සුතං –
bod:“තථාගතං, භික්ඛවෙ, අරහන්තං සම්මාසම්බුද්ධං ද්වෙ විතක්කා බහුලං සමුදාචරන්ති – ඛෙමො ච විතක්කො, පවිවෙකො ච <n>විවෙකො ච (ස්යා॰)</n>। අබ්යාපජ්ඣාරාමො <n>අබ්යාපජ්ජාරාමො (ක॰), අබ්යාබජ්ඣාරාමො (?)</n>, භික්ඛවෙ, තථාගතො අබ්යාපජ්ඣරතො। තමෙනං, භික්ඛවෙ, තථාගතං අබ්යාපජ්ඣාරාමං අබ්යාපජ්ඣරතං එසෙව විතක්කො බහුලං සමුදාචරති – ‘ඉමායාහං ඉරියාය න කිඤ්චි බ්යාබාධෙමි තසං වා ථාවරං වා’ති।
bod:“පවිවෙකාරාමො <pb M=.217/>, භික්ඛවෙ, තථාගතො පවිවෙකරතො। තමෙනං, භික්ඛවෙ, තථාගතං පවිවෙකාරාමං පවිවෙකරතං එසෙව විතක්කො බහුලං සමුදාචරති – ‘යං අකුසලං තං පහීන’න්ති।
bod:“තස්මාතිහ, භික්ඛවෙ, තුම්හෙපි අබ්යාපජ්ඣාරාමා <pb T=.254/> විහරථ <pb P=.32/> අබ්යාපජ්ඣරතා। තෙසං වො, භික්ඛවෙ, තුම්හාකං අබ්යාපජ්ඣාරාමානං විහරතං අබ්යාපජ්ඣරතානං එසෙව විතක්කො බහුලං සමුදාචරිස්සති – ‘ඉමාය මයං ඉරියාය න කිඤ්චි බ්යාබාධෙම තසං වා ථාවරං වා’ති।
bod:“පවිවෙකාරාමා, භික්ඛවෙ, විහරථ පවිවෙකරතා। තෙසං වො, භික්ඛවෙ, තුම්හාකං පවිවෙකාරාමානං විහරතං පවිවෙකරතානං එසෙව විතක්කො බහුලං සමුදාචරිස්සති – ‘කිං අකුසලං, කිං අප්පහීනං, කිං පජහාමා’”ති। එතමත්ථං භගවා අවොච। තත්ථෙතං ඉති වුච්චති –
gax:“තථාගතං බුද්ධමසය්හසාහිනං, දුවෙ විතක්කා සමුදාචරන්ති නං।
gae:ඛෙමො විතක්කො පඨමො උදීරිතො, තතො විවෙකො දුතියො පකාසිතො॥
gax:“තමොනුදං <pb V=.25/> පාරගතං මහෙසිං, තං පත්තිපත්තං වසිමං අනාසවං।
gax:විසන්තරං <n>වෙසන්තරං (සී॰ ක॰), විස්සන්තරං (පී॰)</n> තණ්හක්ඛයෙ විමුත්තං, තං වෙ මුනිං අන්තිමදෙහධාරිං।
gae:මාරඤ්ජහං <pb P=.33/> <n>මාරජහං (ස්යා॰), මානජහං (සී॰ ක॰), මානං ජහං (පී॰)</n> බ්රූමි ජරාය පාරගුං॥
gax:“සෙලෙ යථා පබ්බතමුද්ධනිට්ඨිතො, යථාපි පස්සෙ ජනතං සමන්තතො।
gax:තථූපමං ධම්මමයං සුමෙධො, පාසාදමාරුය්හ <pb T=.255/> සමන්තචක්ඛු।
gae:සොකාවතිණ්ණං ජනතමපෙතසොකො, අවෙක්ඛති ජාතිජරාභිභූත”න්ති॥
bod:අයම්පි අත්ථො වුත්තො භගවතා, ඉති මෙ සුතන්ති। පඨමං।
sub:2:දෙසනාසුත්තං
bod:39:වුත්තඤ්හෙතං <pb M=.218/> භගවතා, වුත්තමරහතාති මෙ සුතං –
bod:“තථාගතස්ස, භික්ඛවෙ, අරහතො සම්මාසම්බුද්ධස්ස ද්වෙ ධම්මදෙසනා පරියායෙන භවන්ති। කතමා ද්වෙ? ‘පාපං පාපකතො පස්සථා’ති – අයං පඨමා ධම්මදෙසනා; ‘පාපං පාපකතො දිස්වා තත්ථ නිබ්බින්දථ විරජ්ජථ විමුච්චථා’ති – අයං දුතියා ධම්මදෙසනා। තථාගතස්ස, භික්ඛවෙ, අරහතො සම්මාසම්බුද්ධස්ස ඉමා ද්වෙ ධම්මදෙසනා පරියායෙන භවන්තී”ති। එතමත්ථං භගවා අවොච। තත්ථෙතං ඉති වුච්චති –
gax:“තථාගතස්ස බුද්ධස්ස, සබ්බභූතානුකම්පිනො।
gae:පරියායවචනං පස්ස, ද්වෙ ච ධම්මා පකාසිතා॥
gax:“පාපකං <pb P=.34/> පස්සථ චෙතං <n>චෙකං (සී॰ පී॰), ඡෙකා (ස්යා॰)</n>, තත්ථ චාපි විරජ්ජථ।
gae:තතො විරත්තචිත්තාසෙ, දුක්ඛස්සන්තං කරිස්සථා”ති॥
bod:අයම්පි අත්ථො වුත්තො භගවතා, ඉති මෙ සුතන්ති। දුතියං।
sub:3:විජ්ජාසුත්තං
bod:40:වුත්තඤ්හෙතං භගවතා, වුත්තමරහතාති මෙ සුතං –
bod:“අවිජ්ජා <pb V=.26/>, භික්ඛවෙ, පුබ්බඞ්ගමා අකුසලානං ධම්මානං සමාපත්තියා අන්වදෙව අහිරිකං අනොත්තප්පං; විජ්ජා ච ඛො, භික්ඛවෙ, පුබ්බඞ්ගමා කුසලානං ධම්මානං <pb T=.256/> සමාපත්තියා අන්වදෙව හිරොත්තප්ප”න්ති। එතමත්ථං භගවා අවොච। තත්ථෙතං ඉති වුච්චති –
gax:“යා කාචිමා දුග්ගතියො, අස්මිං ලොකෙ පරම්හි ච।
gae:අවිජ්ජාමූලිකා සබ්බා, ඉච්ඡාලොභසමුස්සයා॥
gax:“යතො ච හොති පාපිච්ඡො, අහිරීකො අනාදරො।
gae:තතො පාපං පසවති, අපායං තෙන ගච්ඡති॥
gax:“තස්මා ඡන්දඤ්ච ලොභඤ්ච, අවිජ්ජඤ්ච විරාජයං।
gae:විජ්ජං උප්පාදයං භික්ඛු, සබ්බා දුග්ගතියො ජහෙ”ති॥
bod:අයම්පි <pb P=.35/> අත්ථො වුත්තො භගවතා, ඉති මෙ සුතන්ති। තතියං।
sub:4:පඤ්ඤාපරිහීනසුත්තං
bod:41:වුත්තඤ්හෙතං <pb M=.219/> භගවතා, වුත්තමරහතාති මෙ සුතං –
bod:“තෙ, භික්ඛවෙ, සත්තා සුපරිහීනා යෙ අරියාය පඤ්ඤාය පරිහීනා। තෙ දිට්ඨෙව ධම්මෙ දුක්ඛං විහරන්ති සවිඝාතං සඋපායාසං සපරිළාහං; කායස්ස භෙදා පරං මරණා දුග්ගති පාටිකඞ්ඛා। තෙ <n>තෙ ච ඛො (?)</n>, භික්ඛවෙ, සත්තා අපරිහීනා යෙ අරියාය පඤ්ඤාය අපරිහීනා। තෙ දිට්ඨෙව ධම්මෙ සුඛං විහරන්ති අවිඝාතං අනුපායාසං අපරිළාහං; කායස්ස භෙදා පරං මරණා සුගති පාටිකඞ්ඛා”ති। එතමත්ථං භගවා අවොච। තත්ථෙතං ඉති වුච්චති –
gax:“පඤ්ඤාය පරිහානෙන, පස්ස ලොකං සදෙවකං।
gae:නිවිට්ඨං නාමරූපස්මිං, ඉදං සච්චන්ති මඤ්ඤති॥
gax:“පඤ්ඤා හි සෙට්ඨා ලොකස්මිං, යායං නිබ්බෙධගාමිනී।
gae:යාය <pb T=.257/> සම්මා පජානාති, ජාතිභවපරික්ඛයං॥
gax:“තෙසං <pb V=.27/> දෙවා මනුස්සා ච, සම්බුද්ධානං සතීමතං।
gae:පිහයන්ති <pb P=.36/> හාසපඤ්ඤානං <n>හාසුපඤ්ඤානං (සී॰ අට්ඨ॰)</n>, සරීරන්තිමධාරින”න්ති॥
bod:අයම්පි අත්ථො වුත්තො භගවතා, ඉති මෙ සුතන්ති। චතුත්ථං।
sub:5:සුක්කධම්මසුත්තං
bod:42:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වෙමෙ, භික්ඛවෙ, සුක්කා ධම්මා ලොකං පාලෙන්ති। කතමෙ ද්වෙ? හිරී <n>හිරි (සී॰ ස්යා॰ කං॰ පී॰)</n> ච, ඔත්තප්පඤ්ච। ඉමෙ චෙ, භික්ඛවෙ, ද්වෙ සුක්කා ධම්මා ලොකං න පාලෙය්යුං, නයිධ පඤ්ඤායෙථ මාතාති වා මාතුච්ඡාති වා මාතුලානීති වා ආචරියභරියාති වා ගරූනං දාරාති වා। සම්භෙදං ලොකො අගමිස්ස යථා අජෙළකා කුක්කුටසූකරා සොණසිඞ්ගාලා <n>සොණසිගාලා (සී॰ ස්යා॰ කං॰ පී॰)</n>। යස්මා ච ඛො, භික්ඛවෙ, ඉමෙ ද්වෙ සුක්කා ධම්මා ලොකං පාලෙන්ති තස්මා පඤ්ඤායති මාතාති වා මාතුච්ඡාති වා මාතුලානීති වා ආචරියභරියාති වා ගරූනං දාරාති වා”ති। එතමත්ථං භගවා අවොච। තත්ථෙතං ඉති වුච්චති –
gax:“යෙසං <pb M=.220/> චෙ හිරිඔත්තප්පං, සබ්බදා ච න විජ්ජති।
gae:වොක්කන්තා සුක්කමූලා තෙ, ජාතිමරණගාමිනො॥
gax:“යෙසඤ්ච හිරිඔත්තප්පං, සදා සම්මා උපට්ඨිතා।
gae:විරූළ්හබ්රහ්මචරියා <pb P=.37/> තෙ, සන්තො ඛීණපුනබ්භවා”ති॥
bod:අයම්පි අත්ථො වුත්තො භගවතා, ඉති මෙ සුතන්ති। පඤ්චමං।
sub:6:අජාතසුත්තං
bod:43:වුත්තඤ්හෙතං භගවතා, වුත්තමරහතාති මෙ සුතං –
bod:“අත්ථි, භික්ඛවෙ <pb T=.258/>, අජාතං අභූතං අකතං අසඞ්ඛතං। නො චෙතං, භික්ඛවෙ, අභවිස්ස අජාතං අභූතං අකතං අසඞ්ඛතං, නයිධ ජාතස්ස භූතස්ස කතස්ස සඞ්ඛතස්ස නිස්සරණං පඤ්ඤායෙථ। යස්මා ච ඛො, භික්ඛවෙ, අත්ථි අජාතං අභූතං අකතං අසඞ්ඛතං, තස්මා ජාතස්ස භූතස්ස <pb V=.28/> කතස්ස සඞ්ඛතස්ස නිස්සරණං පඤ්ඤායතී”ති। එතමත්ථං භගවා අවොච। තත්ථෙතං ඉති වුච්චති –
gax:“ජාතං භූතං සමුප්පන්නං, කතං සඞ්ඛතමද්ධුවං।
gae:ජරාමරණසඞ්ඝාටං, රොගනීළං <n>රොගනිඩ්ඪං (සී॰)</n> පභඞ්ගුරං <n>පභඞ්ගුනං (ක॰ සී॰ ක॰), පභඞ්ගුණං (ස්යා॰)</n>॥
gax:“ආහාරනෙත්තිප්පභවං, නාලං තදභිනන්දිතුං।
gae:තස්ස නිස්සරණං සන්තං, අතක්කාවචරං ධුවං॥
gax:“අජාතං අසමුප්පන්නං, අසොකං විරජං පදං।
gae:නිරොධො <pb P=.38/> දුක්ඛධම්මානං, සඞ්ඛාරූපසමො සුඛො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। ඡට්ඨං।
sub:7:නිබ්බානධාතුසුත්තං
bod:44:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වෙමා, භික්ඛවෙ, නිබ්බානධාතුයො। කතමෙ ද්වෙ? සඋපාදිසෙසා ච නිබ්බානධාතු, අනුපාදිසෙසා ච නිබ්බානධාතු।
bod:“කතමා <pb M=.221/> ච, භික්ඛවෙ, සඋපාදිසෙසා නිබ්බානධාතු? ඉධ, භික්ඛවෙ, භික්ඛු අරහං හොති ඛීණාසවො වුසිතවා කතකරණීයො ඔහිතභාරො අනුප්පත්තසදත්ථො පරික්ඛීණභවසංයොජනො සම්මදඤ්ඤා විමුත්තො। තස්ස තිට්ඨන්තෙව පඤ්චින්ද්රියානි යෙසං අවිඝාතත්තා <n>අවිගතත්තා (සී॰ අට්ඨ॰)</n> මනාපාමනාපං පච්චනුභොති, සුඛදුක්ඛං පටිසංවෙදෙති <pb T=.259/>। තස්ස යො රාගක්ඛයො, දොසක්ඛයො, මොහක්ඛයො – අයං වුච්චති, භික්ඛවෙ, සඋපාදිසෙසා නිබ්බානධාතු।
bod:“කතමා ච, භික්ඛවෙ, අනුපාදිසෙසා නිබ්බානධාතු? ඉධ, භික්ඛවෙ, භික්ඛු අරහං හොති ඛීණාසවො වුසිතවා කතකරණීයො ඔහිතභාරො අනුප්පත්තසදත්ථො පරික්ඛීණභවසංයොජනො සම්මදඤ්ඤා විමුත්තො। තස්ස ඉධෙව, භික්ඛවෙ, සබ්බවෙදයිතානි අනභිනන්දිතානි සීති භවිස්සන්ති <n>සීතීභවිස්සන්ති (?)</n>। අයං වුච්චති, භික්ඛවෙ, අනුපාදිසෙසා නිබ්බානධාතු। ඉමා ඛො, භික්ඛවෙ, ද්වෙ නිබ්බානධාතුයො”ති। එතමත්ථං භගවා අවොච। තත්ථෙතං ඉති වුච්චති –
gax:“දුවෙ <pb V=.29/> ඉමා චක්ඛුමතා පකාසිතා, නිබ්බානධාතූ අනිස්සිතෙන තාදිනා।
gax:එකා හි ධාතු ඉධ දිට්ඨධම්මිකා, සඋපාදිසෙසා භවනෙත්තිසඞ්ඛයා।
gae:අනුපාදිසෙසා <pb P=.39/> පන සම්පරායිකා, යම්හි නිරුජ්ඣන්ති භවානි සබ්බසො॥
gax:“යෙ එතදඤ්ඤාය පදං අසඞ්ඛතං, විමුත්තචිත්තා භවනෙත්තිසඞ්ඛයා।
gae:තෙ ධම්මසාරාධිගමා ඛයෙ රතා, පහංසු තෙ සබ්බභවානි තාදිනො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। සත්තමං।
sub:8:පටිසල්ලානසුත්තං
bod:45:වුත්තඤ්හෙතං භගවතා, වුත්තමරහතාති මෙ සුතං –
bod:“පටිසල්ලානාරාමා <pb T=.260/> <n>පටිසල්ලානාරාමා (ක॰)</n>, භික්ඛවෙ, විහරථ පටිසල්ලානරතා, අජ්ඣත්තං චෙතොසමථමනුයුත්තා, අනිරාකතජ්ඣානා, විපස්සනාය සමන්නාගතා, බ්රූහෙතා සුඤ්ඤාගාරානං <pb M=.222/>। පටිසල්ලානාරාමානං, භික්ඛවෙ, විහරතං පටිසල්ලානරතානං අජ්ඣත්තං චෙතොසමථමනුයුත්තානං අනිරාකතමජ්ඣානානං විපස්සනාය සමන්නාගතානං බ්රූහෙතානං සුඤ්ඤාගාරානං ද්වින්නං ඵලානං අඤ්ඤතරං ඵලං පාටිකඞ්ඛං – දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා”ති। එතමත්ථං භගවා අවොච। තත්ථෙතං ඉති වුච්චති –
gax:“යෙ සන්තචිත්තා නිපකා, සතිමන්තො ච <n>සතිමන්තොව (සී॰ ක॰)</n> ඣායිනො।
gae:සම්මා <pb P=.40/> ධම්මං විපස්සන්ති, කාමෙසු අනපෙක්ඛිනො॥
gax:“අප්පමාදරතා සන්තා, පමාදෙ භයදස්සිනො।
gae:අභබ්බා පරිහානාය, නිබ්බානස්සෙව සන්තිකෙ”ති॥
bod:අයම්පි අත්ථො වුත්තො භගවතා, ඉති මෙ සුතන්ති। අට්ඨමං।
sub:9:සික්ඛානිසංසසුත්තං
bod:46:වුත්තඤ්හෙතං භගවතා, වුත්තමරහතාති මෙ සුතං –
bod:“සික්ඛානිසංසා <pb V=.30/>, භික්ඛවෙ, විහරථ පඤ්ඤුත්තරා විමුත්තිසාරා සතාධිපතෙය්යා। සික්ඛානිසංසානං, භික්ඛවෙ, විහරතං පඤ්ඤුත්තරානං විමුත්තිසාරානං සතාධිපතෙය්යානං ද්වින්නං ඵලානං අඤ්ඤතරං ඵලං පාටිකඞ්ඛං – දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා”ති। එතමත්ථං භගවා අවොච। තත්ථෙතං ඉති වුච්චති –
gax:“පරිපුණ්ණසික්ඛං <n>පරිපුණ්ණසෙඛං (සී॰), පරිපුණ්ණසෙක්ඛං (ස්යා॰)</n> අපහානධම්මං, පඤ්ඤුත්තරං <pb T=.261/> ජාතිඛයන්තදස්සිං।
gae:තං වෙ මුනිං අන්තිමදෙහධාරිං, මාරඤ්ජහං බ්රූමි ජරාය පාරගුං॥
gax:“තස්මා සදා ඣානරතා සමාහිතා, ආතාපිනො <pb P=.41/> ජාතිඛයන්තදස්සිනො।
gae:මාරං සසෙනං අභිභුය්ය භික්ඛවො, භවථ ජාතිමරණස්ස පාරගා”ති॥
bod:අයම්පි අත්ථො වුත්තො භගවතා, ඉති මෙ සුතන්ති। නවමං।
sub:10:ජාගරියසුත්තං
bod:47:වුත්තඤ්හෙතං <pb M=.223/> භගවතා, වුත්තමරහතාති මෙ සුතං –
bod:“ජාගරො චස්ස, භික්ඛවෙ, භික්ඛු විහරෙය්ය සතො සම්පජානො සමාහිතො පමුදිතො විප්පසන්නො ච තත්ථ කාලවිපස්සී ච කුසලෙසු ධම්මෙසු। ජාගරස්ස, භික්ඛවෙ, භික්ඛුනො විහරතො සතස්ස සම්පජානස්ස සමාහිතස්ස පමුදිතස්ස විප්පසන්නස්ස තත්ථ කාලවිපස්සිනො කුසලෙසු ධම්මෙසු ද්වින්නං ඵලානං අඤ්ඤතරං ඵලං පාටිකඞ්ඛං – දිට්ඨෙව ධම්මෙ අඤ්ඤා, සති වා උපාදිසෙසෙ අනාගාමිතා”ති। එතමත්ථං භගවා අවොච। තත්ථෙතං ඉති වුච්චති –
gax:“ජාගරන්තා සුණාථෙතං, යෙ සුත්තා තෙ පබුජ්ඣථ।
gae:සුත්තා ජාගරිතං සෙය්යො, නත්ථි ජාගරතො භයං॥
gax:“යො <pb P=.42/> ජාගරො ච සතිමා සම්පජානො, සමාහිතො මුදිතො විප්පසන්නො ච।
gae:කාලෙන <pb T=.262/> සො සම්මා ධම්මං පරිවීමංසමානො, එකොදිභූතො විහනෙ තමං සො॥
gax:“තස්මා හවෙ ජාගරියං භජෙථ, ආතාපී භික්ඛු නිපකො ඣානලාභී।
gae:සංයොජනං ජාතිජරාය ඡෙත්වා, ඉධෙව සම්බොධිමනුත්තරං ඵුසෙ”ති॥
bod:අයම්පි <pb V=.31/> අත්ථො වුත්තො භගවතා, ඉති මෙ සුතන්ති। දසමං।
sub:11:ආපායිකසුත්තං
bod:48:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වෙමෙ, භික්ඛවෙ, ආපායිකා නෙරයිකා ඉදමප්පහාය। කතමෙ ද්වෙ? යො ච අබ්රහ්මචාරී බ්රහ්මචාරිපටිඤ්ඤො, යො ච පරිපුණ්ණං පරිසුද්ධං බ්රහ්මචරියං චරන්තං අමූලකෙන අබ්රහ්මචරියෙන අනුද්ධංසෙති। ඉමෙ ඛො, භික්ඛවෙ, ද්වෙ ආපායිකා නෙරයිකා ඉදමප්පහායා”ති। එතමත්ථං භගවා අවොච। තත්ථෙතං ඉති වුච්චති –
gax:“අභූතවාදී <pb M=.224/> නිරයං උපෙති, යො වාපි කත්වා න කරොමි චාහ।
gae:උභොපි <pb P=.43/> තෙ පෙච්ච සමා භවන්ති, නිහීනකම්මා මනුජා පරත්ථ॥
gax:“කාසාවකණ්ඨා බහවො, පාපධම්මා අසඤ්ඤතා।
gae:පාපා පාපෙහි කම්මෙහි, නිරයං තෙ උපපජ්ජරෙ॥
gax:“සෙය්යො අයොගුළො භුත්තො, තත්තො අග්ගිසිඛූපමො।
gae:යඤ්චෙ <pb T=.263/> භුඤ්ජෙය්ය දුස්සීලො, රට්ඨපිණ්ඩමසඤ්ඤතො”ති॥
bod:අයම්පි අත්ථො වුත්තො භගවතා, ඉති මෙ සුතන්ති। එකාදසමං।
sub:12:දිට්ඨිගතසුත්තං
bod:49:වුත්තඤ්හෙතං භගවතා, වුත්තමරහතාති මෙ සුතං –
bod:“ද්වීහි, භික්ඛවෙ, දිට්ඨිගතෙහි පරියුට්ඨිතා දෙවමනුස්සා ඔලීයන්ති එකෙ, අතිධාවන්ති එකෙ; චක්ඛුමන්තො ච පස්සන්ති।
bod:“කථඤ්ච, භික්ඛවෙ, ඔලීයන්ති එකෙ? භවාරාමා, භික්ඛවෙ, දෙවමනුස්සා භවරතා භවසම්මුදිතා තෙසං භවනිරොධාය ධම්මෙ දෙසියමානෙ චිත්තං න පක්ඛන්දති න පසීදති න සන්තිට්ඨති නාධිමුච්චති। එවං ඛො, භික්ඛවෙ, ඔලීයන්ති එකෙ।
bod:“කථඤ්ච <pb V=.32/>, භික්ඛවෙ, අතිධාවන්ති එකෙ? භවෙනෙව ඛො පනෙකෙ අට්ටීයමානා හරායමානා ජිගුච්ඡමානා විභවං අභිනන්දන්ති <pb P=.44/> – යතො කිර, භො, අයං අත්තා <n>සත්තො (සී॰ ක॰)</n> කායස්ස භෙදා පරං මරණා උච්ඡිජ්ජති විනස්සති න හොති පරං මරණා; එතං සන්තං එතං පණීතං එතං යාථාවන්ති। එවං ඛො, භික්ඛවෙ, අතිධාවන්ති එකෙ।
bod:“කථඤ්ච, භික්ඛවෙ, චක්ඛුමන්තො පස්සන්ති? ඉධ භික්ඛු භූතං භූතතො පස්සති; භූතං භූතතො දිස්වා භූතස්ස නිබ්බිදාය විරාගාය නිරොධාය පටිපන්නො හොති। එවං ඛො, භික්ඛවෙ, චක්ඛුමන්තො පස්සන්තී”ති। එතමත්ථං භගවා අවොච। තත්ථෙතං ඉති වුච්චති –
gax:“යෙ <pb M=.225/> <n>යො (ස්යා॰ ක॰)</n> භූතං භූතතො දිස්වා, භූතස්ස ච අතික්කමං।
gae:යථාභූතෙ විමුච්චන්ති, භවතණ්හා පරික්ඛයා॥
gax:“ස වෙ <n>සචෙ (ක॰ සී॰ ස්යා॰ පී॰)</n> භූතපරිඤ්ඤො, සො වීතතණ්හො භවාභවෙ।
gae:භූතස්ස <pb T=.264/> විභවා භික්ඛු, නාගච්ඡති පුනබ්භව”න්ති॥
bod:අයම්පි අත්ථො වුත්තො භගවතා, ඉති මෙ සුතන්ති। ද්වාදසමං।
cen:දුතියො වග්ගො නිට්ඨිතො।
bod:තස්සුද්දානං –
gax:ද්වෙ ඉන්ද්රියා ද්වෙ තපනීයා, සීලෙන අපරෙ දුවෙ।
gae:අනොත්තාපී කුහනා ද්වෙ ච, සංවෙජනීයෙන <pb P=.45/> තෙ දස॥
gax:විතක්කා දෙසනා විජ්ජා, පඤ්ඤා ධම්මෙන පඤ්චමං।
gax:අජාතං ධාතුසල්ලානං, සික්ඛා ජාගරියෙන ච।
gae:අපායදිට්ඨියා චෙව <n>යෙව (සී॰ ස්යා॰)</n>, බාවීසති පකාසිතාති॥
cen:දුකනිපාතො නිට්ඨිතො।
