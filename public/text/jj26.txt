cha:26:ථොමකවග්ගො
sub:1-10:ථොමකත්ථෙරඅපදානාදිවණ්ණනා
bod:ඡබ්බීසතිමෙ <pb P=.469/> <pb V=2.183/> වග්ගෙ පඨමාපදානං උත්තානමෙව।
bod:5-6:දුතියාපදානෙ <b>විජහිත්වා දෙවවණ්ණ</b>න්ති දෙවතා සරීරං විජහිත්වා ඡඩ්ඩෙත්වා, මනුස්සසරීරං නිම්මිනිත්වාති අත්ථො। <b>අධිකාරං කත්තුකාමො</b>ති අධිකකිරියං පුඤ්ඤසම්භාරං කත්තුකාමො දෙවරො නාම අහං දෙවරාජා භරියාය සහ බුද්ධසෙට්ඨස්ස සාසනෙ සාදරතාය <b>ඉධ</b> ඉමස්මිං මනුස්සලොකෙ <b>ආගමිං</b> ආගතොති අත්ථො। <b>තස්ස භික්ඛා මයා දින්නා</b>ති පදුමුත්තරස්ස භගවතො යො නාමෙන <b>දෙවලො</b> නාම සාවකො අහොසි, තස්ස සාවකස්ස මයා විප්පසන්නෙන චෙතසා <b>භික්ඛා දින්නා</b> පිණ්ඩපාතො දින්නොති අත්ථො।
bod:9-10:තතියාපදානෙ <b>ආනන්දො නාම සම්බුද්ධො</b>ති ආනන්දං තුට්ඨිං ජනනතො ආනන්දො නාම පච්චෙකබුද්ධොති අත්ථො। <b>අමනුස්සම්හි කානනෙ</b>ති අමනුස්සපරිග්ගහෙ කානනෙ මහාඅරඤ්ඤෙ <b>පරිනිබ්බායි</b> අනුපාදිසෙසනිබ්බානධාතුයා <pb M=2.190/> අන්තරධායි, අදස්සනං අගමාසීති අත්ථො। <b>සරීරං තත්ථ ඣාපෙසි</b>න්ති අහං දෙවලොකා ඉධාගන්ත්වා තස්ස භගවතො සරීරං තත්ථ අරඤ්ඤෙ ඣාපෙසිං දහනං අකාසින්ති අත්ථො।
bod:චතුත්ථපඤ්චමාපදානානි උත්තානානෙව।
bod:20:ඡට්ඨාපදානෙ <b>අහොසිං චන්දනො නාමා</b>ති නාමෙන පණ්ණත්තිවසෙන චන්දනො නාම। <b>සම්බුද්ධස්සත්රජො</b>ති පච්චෙකසම්බුද්ධභූතතො පුබ්බෙ තස්ස අත්රජො පුත්තො අහං। <b>එකොපාහනො මයා දින්නො</b>ති එකං උපාහනයුගං මයා දින්නං। <b>බොධිං සම්පජ්ජ මෙ තුව</b>න්ති තෙන උපාහනයුගෙන මෙ මය්හං සාවකබොධිං තුවං සම්පජ්ජ නිප්ඵාදෙහීති අත්ථො।
bod:23-24:සත්තමාපදානෙ <pb V=2.184/> <b>මඤ්ජරිකං කරිත්වානා</b>ති මඤ්ජෙට්ඨිපුප්ඵං හරිතචඞ්කොටකං ගහෙත්වා <b>රථියං</b> වීථියා පටිපජ්ජිං අහං තථා පටිපන්නොව <b>භික්ඛුසඞ්ඝපුරක්ඛතං</b> භික්ඛුසඞ්ඝෙන පරිවුතං <b>සමණානග්ගං</b> සමණානං භික්ඛූනං අග්ගං සෙට්ඨං සම්මාසම්බුද්ධං අද්දසන්ති සම්බන්ධො। <b>බුද්ධස්ස අභිරොපයි</b>න්ති දිස්වා ච පන තං පුප්ඵං උභොහි හත්ථෙහි <b>පග්ගය්හ</b> උක්ඛිපිත්වා බුද්ධස්ස ඵුස්සස්ස භගවතො අභිරොපයිං පූජෙසින්ති අත්ථො।
bod:28-29:අට්ඨමාපදානෙ <b>අලොණපණ්ණභක්ඛොම්හී</b>ති ඛීරපණ්ණාදීනි උඤ්ඡාචරියාය ආහරිත්වා ලොණවිරහිතානි පණ්ණානි පචිත්වා භක්ඛාමි, අලොණපණ්ණභක්ඛො <pb P=.470/> අම්හි භවාමීති අත්ථො। <b>නියමෙසු ච සංවුතො</b>ති නියමසඤ්ඤිතෙසු පාණාතිපාතාවෙරමණිආදීසු නිච්චපඤ්චසීලෙසු සංවුතො පිහිතොති අත්ථො। <b>පාතරාසෙ අනුප්පත්තෙ</b>ති පුරෙභත්තකාලෙ අනුප්පත්තෙ। <b>සිද්ධත්ථො උපගච්ඡි ම</b>න්ති මම සමීපං සිද්ධත්ථො භගවා උපගඤ්ඡි සම්පාපුණි। <b>තාහං බුද්ධස්ස පාදාසි</b>න්ති අහං තං අලොණපණ්ණං තස්ස බුද්ධස්ස අදාසින්ති අත්ථො।
bod:නවමාපදානං උත්තානමෙව।
bod:37-38:දසමාපදානෙ <b>සිඛිනං සිඛිනං යථා</b>ති සරීරතො නික්ඛන්තඡබ්බණ්ණරංසීහි <b>ඔභාසයන්තං</b> ජලන්තං සිඛීනං සිඛීභගවන්තං සිඛීනං යථා ජලමානඅග්ගික්ඛන්ධං විය। <b>අග්ගජං පුප්ඵමාදායා</b>ති අග්ගජනාමකං පුප්ඵං ගහෙත්වා <b>බුද්ධස්ස</b> සිඛිස්ස භගවතො <b>අභිරොපයිං</b> පූජෙසින්ති අත්ථො।
cen:ඡබ්බීසතිමවග්ගවණ්ණනා සමත්තා।
