cha:8:අට්ඨකනිපාතො
bod:417:කච්චානිජාතකං (1)
gax:1:ඔදාතවත්ථා <pb T=1.238/> <pb V=1.144/> <pb M=1.175/> සුචි අල්ලකෙසා, කච්චානි කිං කුම්භිමධිස්සයිත්වා <n>කුම්භිමපස්සයිත්වා (පී॰)</n>।
gae:පිට්ඨා තිලා ධොවසි තණ්ඩුලානි, තිලොදනො හෙහිති කිස්ස හෙතු॥
gax:2:න ඛො අයං බ්රාහ්මණ භොජනත්ථා <n>භොජනත්ථං (ස්යා॰)</n>, තිලොදනො හෙහිති සාධුපක්කො।
gae:ධම්මො මතො තස්ස පහුත්තමජ්ජ <n>පහූනමජ්ජ (ස්යා॰), පහූතමජ්ජ (සී॰), බහූතමජ්ජා (පී॰)</n>, අහං කරිස්සාමි සුසානමජ්ඣෙ॥
gax:3:අනුවිච්ච කච්චානි කරොහි කිච්චං, ධම්මො මතො කො නු තවෙව <n>තවෙත (සී॰ ස්යා॰ පී॰)</n> සංසි।
gae:සහස්සනෙත්තො අතුලානුභාවො, න මිය්යතී ධම්මවරො කදාචි॥
gax:4:දළ්හප්පමාණං මම එත්ථ බ්රහ්මෙ, ධම්මො මතො නත්ථි මමෙත්ථ කඞ්ඛා।
gae:යෙ යෙව දානි පාපා භවන්ති, තෙ <pb T=1.239/> තෙව දානි සුඛිතා භවන්ති॥
gax:5:සුණිසා හි මය්හං වඤ්ඣා අහොසි, සා මං වධිත්වාන විජායි පුත්තං।
gae:සා දානි සබ්බස්ස කුලස්ස ඉස්සරා, අහං පනම්හි <n>වසාමි (ස්යා॰)</n> අපවිද්ධා එකිකා॥
gax:6:ජීවාමි <pb M=1.176/> වොහං න මතොහමස්මි <n>නාහං මතොස්මි (සී॰ පී॰)</n>, තවෙව අත්ථාය ඉධාගතොස්මි।
gae:යා තං වධිත්වාන විජායි පුත්තං, සහාව පුත්තෙන කරොමි භස්මං॥
gax:7:එවඤ්ච <n>එතඤ්ච (සී॰ පී॰)</n> තෙ රුච්චති දෙවරාජ, මමෙව අත්ථාය ඉධාගතොසි।
gae:අහඤ්ච පුත්තො සුණිසා ච නත්තා, සම්මොදමානා ඝරමාවසෙම॥
gax:8:එවඤ්ච තෙ රුච්චති කාතියානි, හතාපි සන්තා න ජහාසි ධම්මං।
gae:තුවඤ්ච <n>ත්වඤ්ච (පී॰ ක॰)</n> පුත්තො සුණිසා ච නත්තා, සම්මොදමානා ඝරමාවසෙථ॥
gax:9:සා කාතියානී සුණිසාය සද්ධිං, සම්මොදමානා ඝරමාවසිත්ථ।
gae:පුත්තො <pb T=1.240/> ච නත්තා ච උපට්ඨහිංසු, දෙවානමින්දෙන අධිග්ගහීතාති॥
cen:කච්චානිජාතකං පඨමං।
bod:418:අට්ඨසද්දජාතකං (2)
gax:10:ඉදං <pb V=1.145/> පුරෙ නින්නමාහු, බහුමච්ඡං මහොදකං।
gax:ආවාසො බකරාජස්ස, පෙත්තිකං භවනං මම।
gae:ත්යජ්ජ භෙකෙන <n>භිඞ්ගෙන (ක॰)</n> යාපෙම, ඔකං න වජහාමසෙ <n>ඔකන්තං න ජහාමසෙ (ක॰)</n>॥
gax:11:කො දුතියං අසීලිස්ස, බන්ධරස්සක්ඛි භෙච්ඡති <n>භෙජ්ජති (සී॰ ස්යා॰ පී॰), භින්දති (ක॰)</n>।
gae:කො මෙ පුත්තෙ කුලාවකං, මඤ්ච සොත්ථිං කරිස්සති॥
gax:12:සබ්බා පරික්ඛයා ඵෙග්ගු, යාව තස්සා ගතී අහු।
gae:ඛීණභක්ඛො මහාරාජ, සාරෙ න රමතී ඝුණො॥
gax:13:සා <pb M=1.177/> නූනාහං ඉතො ගන්ත්වා, රඤ්ඤො මුත්තා නිවෙසනා।
gae:අත්තානං රමයිස්සාමි, දුමසාඛනිකෙතිනී॥
gax:14:සො නූනාහං ඉතො ගන්ත්වා, රඤ්ඤො මුත්තො නිවෙසනා।
gae:අග්ගොදකානි පිස්සාමි, යූථස්ස පුරතො වජං॥
gax:15:තං මං කාමෙහි සම්මත්තං, රත්තං කාමෙසු මුච්ඡිතං।
gae:ආනයී භරතො <n>වනතො (ක॰)</n> ලුද්දො, බාහිකො භද්දමත්ථු තෙ॥
gax:16:අන්ධකාරතිමිසායං, තුඞ්ගෙ උපරිපබ්බතෙ।
gae:සා <pb T=1.241/> මං සණ්හෙන මුදුනා, මා පාදං ඛලි <n>ඛණි (සී॰ ස්යා॰ පී॰)</n> යස්මනි॥
gax:17:අසංසයං ජාතිඛයන්තදස්සී, න ගබ්භසෙය්යං පුනරාවජිස්සං।
gae:අයමන්තිමා පච්ඡිමා ගබ්භසෙය්යා <n>අයං හි මෙ අන්තිමා ගබ්භසෙය්යා (සී॰ පී॰)</n>, ඛීණො මෙ සංසාරො පුනබ්භවායාති॥
cen:අට්ඨසද්දජාතකං දුතියං।
bod:419:සුලසාජාතකං (3)
gax:18:ඉදං සුවණ්ණකායූරං, මුත්තා වෙළුරියා බහූ।
gae:සබ්බං හරස්සු භද්දන්තෙ, මඤ්ච දාසීති සාවය॥
gax:19:ඔරොපයස්සු කල්යාණි, මා බාළ්හං <n>බහුං (සී॰ ස්යා॰ පී॰)</n> පරිදෙවසි।
gae:න චාහං අභිජානාමි, අහන්ත්වා ධනමාභතං॥
gax:20:යතො සරාමි අත්තානං, යතො පත්තාස්මි විඤ්ඤුතං।
gae:න චාහං අභිජානාමි, අඤ්ඤං පියතරං තයා॥
gax:21:එහි තං උපගූහිස්සං <n>උපගුය්හිස්සං (ක॰)</n>, කරිස්සඤ්ච පදක්ඛිණං।
gae:න හි දානි පුන අත්ථි, මම තුය්හඤ්ච සඞ්ගමො॥
gax:22:න <pb V=1.146/> හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි පණ්ඩිතා හොති, තත්ථ තත්ථ විචක්ඛණා॥
gax:23:න <pb M=1.178/> හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි <pb T=1.242/> පණ්ඩිතා හොති, ලහුං අත්ථං විචින්තිකා <n>ලහුමත්ථවිචින්තිකා (සී॰ පී॰)</n>॥
gax:24:ලහුඤ්ච වත ඛිප්පඤ්ච, නිකට්ඨෙ සමචෙතයි।
gae:මිගං පුණ්ණායතෙනෙව <n>පුණ්ණායතනෙව (ස්යා॰)</n>, සුලසා සත්තුකං වධි॥
gax:25:යොධ උප්පතිතං අත්ථං, න ඛිප්පමනුබුජ්ඣති।
gae:සො හඤ්ඤති මන්දමති, චොරොව ගිරිගබ්භරෙ॥
gax:26:යො ච උප්පතිතං අත්ථං, ඛිප්පමෙව නිබොධති।
gae:මුච්චතෙ සත්තුසම්බාධා, සුලසා සත්තුකාමිවාති॥
cen:සුලසාජාතකං තතියං।
bod:420:සුමඞ්ගලජාතකං (4)
gax:27:භුසම්හි <n>භුසම්පි (ක॰), භුසං හි (සී॰ නිය්ය)</n> කුද්ධොති අවෙක්ඛියාන, න තාව දණ්ඩං පණයෙය්ය ඉස්සරො।
gae:අට්ඨානසො අප්පතිරූපමත්තනො, පරස්ස දුක්ඛානි භුසං උදීරයෙ॥
gax:28:යතො ච ජානෙය්ය පසාදමත්තනො, අත්ථං නියුඤ්ජෙය්ය පරස්ස දුක්කටං।
gae:තදායමත්ථොති සයං අවෙක්ඛිය, අථස්ස දණ්ඩං සදිසං නිවෙසයෙ॥
gax:29:න චාපි ඣාපෙති පරං න අත්තනං, අමුච්ඡිතො යො නයතෙ නයානයං।
gae:යො <pb T=1.243/> දණ්ඩධාරො භවතීධ ඉස්සරො, ස වණ්ණගුත්තො සිරියා න ධංසති॥
gax:30:යෙ ඛත්තියා සෙ අනිසම්මකාරිනො, පණෙන්ති දණ්ඩං සහසා පමුච්ඡිතා।
gae:අවණ්ණසංයුතා <n>යුත්තාව (ක॰)</n> ජහන්ති ජීවිතං, ඉතො විමුත්තාපි ච යන්ති දුග්ගතිං॥
gax:31:ධම්මෙ <pb M=1.179/> ච යෙ අරියප්පවෙදිතෙ රතා, අනුත්තරා තෙ වචසා මනසා කම්මුනා ච।
gae:තෙ සන්තිසොරච්චසමාධිසණ්ඨිතා, වජන්ති ලොකං දුභයං තථාවිධා॥
gax:32:රාජාහමස්මි නරපමදානමිස්සරො, සචෙපි කුජ්ඣාමි ඨපෙමි අත්තනං।
gae:නිසෙධයන්තො ජනතං තථාවිධං, පණෙමි දණ්ඩං අනුකම්ප යොනිසො॥
gax:33:සිරී ච ලක්ඛී ච තවෙව ඛත්තිය, ජනාධිප මා විජහි කුදාචනං।
gae:අක්කොධනො නිච්චපසන්නචිත්තො, අනීඝො තුවං වස්සසතානි පාලය॥
gax:34:ගුණෙහි එතෙහි උපෙත ඛත්තිය, ඨිතමරියවත්තී <n>වත්ති (සී॰), වුත්ති (ක॰)</n> සුවචො අකොධනො।
gae:සුඛී <pb T=1.244/> අනුප්පීළ පසාසමෙදිනිං <n>අනුප්පීළං සහසමෙදනිං (ක॰)</n>, ඉතො විමුත්තොපි ච යාහි සුග්ගතිං॥
gax:35:එවං <pb V=1.147/> සුනීතෙන <n>සුවිනීතෙන (පී॰)</n> සුභාසිතෙන, ධම්මෙන ඤායෙන උපායසො නයං।
gae:නිබ්බාපයෙ සඞ්ඛුභිතං මහාජනං, මහාව මෙඝො සලිලෙන මෙදිනින්ති <n>මෙදනින්ති (ස්යා॰ ක॰)</n>॥
cen:සුමඞ්ගලජාතකං චතුත්ථං।
bod:421:ගඞ්ගමාලජාතකං (5)
gax:36:අඞ්ගාරජාතා පථවී, කුක්කුළානුගතා මහී।
gae:අථ ගායසි වත්තානි <n>වත්ථානි (ක॰)</n>, න තං තපති ආතපො॥
gax:37:උද්ධං තපති ආදිච්චො, අධො තපති වාලුකා।
gae:අථ ගායසි වත්තානි <n>වත්ථානි (ක॰)</n>, න තං තපති ආතපො॥
gax:38:න <pb M=1.180/> මං තපති ආතපො, ආතපා <n>ආතප්පා (සී॰ ස්යා॰ පී॰)</n> තපයන්ති මං।
gae:අත්ථා හි විවිධා රාජ, තෙ තපන්ති න ආතපො॥
gax:39:අද්දසං කාම තෙ මූලං, සඞ්කප්පා කාම ජායසි।
gae:න තං සඞ්කප්පයිස්සාමි, එවං කාම න හෙහිසි॥
gax:40:අප්පාපි කාමා න අලං, බහූහිපි න තප්පති।
gae:අහහා බාලලපනා, පරිවජ්ජෙථ <n>පටිවිජ්ඣෙථ (පී॰ සී॰ අට්ඨ॰)</n> ජග්ගතො॥
gax:41:අප්පස්ස <pb T=1.245/> කම්මස්ස ඵලං මමෙදං, උදයො අජ්ඣාගමා මහත්තපත්තං।
gae:සුලද්ධලාභො වත මාණවස්ස, යො පබ්බජී කාමරාගං පහාය॥
gax:42:තපසා පජහන්ති පාපකම්මං, තපසා න්හාපිතකුම්භකාරභාවං।
gae:තපසා අභිභුය්ය ගඞ්ගමාල, නාමෙනාලපසජ්ජ බ්රහ්මදත්තං॥
gax:43:සන්දිට්ඨිකමෙව “අම්ම” පස්සථ, ඛන්තීසොරච්චස්ස අයං <n>යො (ස්යා॰ පී॰ ක॰)</n> විපාකො।
gae:යො <n>සො (ස්යා॰ ක॰)</n> සබ්බජනස්ස වන්දිතොහු, තං වන්දාම සරාජිකා සමච්චා॥
gax:44:මා කිඤ්චි අවචුත්ථ ගඞ්ගමාලං, මුනිනං මොනපථෙසු සික්ඛමානං।
gae:එසො හි අතරි අණ්ණවං, යං තරිත්වා චරන්ති වීතසොකාති॥
cen:ගඞ්ගමාලජාතකං පඤ්චමං।
bod:422:චෙතියජාතකං (6)
gax:45:ධම්මො <pb T=1.246/> හවෙ හතො හන්ති, නාහතො හන්ති කිඤ්චනං <n>කඤ්චිනං (පී॰)</n>।
gae:තස්මා හි ධම්මං න හනෙ, මා ත්වං <n>තං (ස්යා॰ පී॰)</n> ධම්මො හතො හනි॥
gax:46:අලිකං <pb V=1.148/> <pb M=1.181/> භාසමානස්ස, අපක්කමන්ති දෙවතා।
gax:පූතිකඤ්ච මුඛං වාති, සකට්ඨානා ච ධංසති।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:47:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භූමියං තිට්ඨ චෙතිය॥
gax:48:අකාලෙ වස්සතී තස්ස, කාලෙ තස්ස න වස්සති।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:49:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භූමිං පවිස චෙතිය॥
gax:50:ජිව්හා තස්ස ද්විධා හොති, උරගස්සෙව දිසම්පති।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:51:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භිය්යො පවිස චෙතිය॥
gax:52:ජිව්හා තස්ස න භවති, මච්ඡස්සෙව දිසම්පති।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:53:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භිය්යො පවිස චෙතිය॥
gax:54:ථියොව <pb T=1.247/> තස්ස ජායන්ති <n>ථියො තස්ස පජායන්ති (ක॰)</n>, න පුමා ජායරෙ කුලෙ।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:55:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භිය්යො පවිස චෙතිය॥
gax:56:පුත්තා තස්ස න භවන්ති, පක්කමන්ති දිසොදිසං।
gae:යො ජානං පුච්ඡිතො පඤ්හං, අඤ්ඤථා නං වියාකරෙ॥
gax:57:සචෙ හි සච්චං භණසි, හොහි රාජ යථා පුරෙ।
gae:මුසා චෙ භාසසෙ රාජ, භිය්යො පවිස චෙතිය॥
gax:58:ස <pb M=1.182/> රාජා ඉසිනා සත්තො, අන්තලික්ඛචරො පුරෙ।
gae:පාවෙක්ඛි පථවිං චෙච්චො, හීනත්තො පත්ව පරියායං <n>අත්තපරියායං (සී॰ ස්යා॰), පත්තපරියායං (ක॰ සී॰ නිය්ය)</n>॥
gax:59:තස්මා <pb V=1.149/> හි ඡන්දාගමනං, නප්පසංසන්ති පණ්ඩිතා।
gae:අදුට්ඨචිත්තො භාසෙය්ය, ගිරං සච්චූපසංහිතන්ති॥
cen:චෙතියජාතකං ඡට්ඨං।
bod:423:ඉන්ද්රියජාතකං (7)
gax:60:යො ඉන්ද්රියානං කාමෙන, වසං නාරද ගච්ඡති।
gae:සො පරිච්චජ්ජුභො ලොකෙ, ජීවන්තොව විසුස්සති <n>ජීවන්තොපිවිසුස්සති (ස්යා॰), ජීවන්තො වාපි සුස්සති (ක॰)</n>॥
gax:61:සුඛස්සානන්තරං දුක්ඛං, දුක්ඛස්සානන්තරං සුඛං।
gae:සොසි <n>සොපි (ස්යා॰ පී॰ ක॰)</n> පත්තො සුඛා <n>සුඛ (ස්යා॰), සුඛං (ක॰)</n> දුක්ඛං, පාටිකඞ්ඛ වරං සුඛං॥
gax:62:කිච්ඡකාලෙ <pb T=1.248/> කිච්ඡසහො, යො කිච්ඡං නාතිවත්තති।
gae:ස කිච්ඡන්තං සුඛං ධීරො, යොගං සමධිගච්ඡති॥
gax:63:න හෙව කාමාන කාමා, නානත්ථා නාත්ථකාරණා।
gae:න කතඤ්ච නිරඞ්කත්වා, ධම්මා චවිතුමරහසි॥
gax:64:දක්ඛං ගහපතී <n>ගහපතං (සී॰ ස්යා॰ පී॰), ගහවතං (?)</n> සාධු, සංවිභජ්ජඤ්ච භොජනං।
gae:අහාසො අත්ථලාභෙසු, අත්ථබ්යාපත්ති අබ්යථො॥
gax:65:එත්තාවතෙතං පණ්ඩිච්චං, අපි සො <n>අසිතො (සී॰ ස්යා॰ පී॰)</n> දවිලො <n>දෙවලො (සී॰ පී॰)</n> බ්රවි।
gae:න යිතො කිඤ්චි පාපියො, යො ඉන්ද්රියානං වසං වජෙ॥
gax:66:අමිත්තානංව හත්ථත්ථං, සිවි පප්පොති මාමිව।
gax:කම්මං විජ්ජඤ්ච දක්ඛෙය්යං, විවාහං සීලමද්දවං।
gae:එතෙ ච යසෙ හාපෙත්වා, නිබ්බත්තො සෙහි කම්මෙහි॥
gax:67:සොහං සහස්සජීනොව අබන්ධු අපරායණො।
gae:අරියධම්මා අපක්කන්තො, යථා පෙතො තථෙවහං॥
gax:68:සුඛකාමෙ <pb M=1.183/> දුක්ඛාපෙත්වා, ආපන්නොස්මි පදං ඉමං।
gae:සො සුඛං නාධිගච්ඡාමි, ඨිතො <n>චිතො (පී॰ සී॰ අට්ඨ॰)</n> භාණුමතාමිවාති॥
cen:ඉන්ද්රියජාතකං සත්තමං।
bod:424:ආදිත්තජාතකං (8)
gax:69:ආදිත්තස්මිං අගාරස්මිං, යං නීහරති භාජනං।
gae:තං <pb T=1.249/> තස්ස හොති අත්ථාය, නො ච යං තත්ථ ඩය්හති॥
gax:70:එවාමාදීපිතො <pb V=1.150/> ලොකො, ජරාය මරණෙන ච।
gae:නීහරෙථෙව දානෙන, දින්නං හොති සුනීහතං <n>සුනීභතං (සී॰ ස්යා॰ පී॰), සුනිබ්භතං (ක॰)</n>॥
gax:71:යො ධම්මලද්ධස්ස දදාති දානං, උට්ඨානවීරියාධිගතස්ස ජන්තු।
gae:අතික්කම්ම සො වෙතරණිං <n>වෙත්තරණිං (ක॰)</n> යමස්ස, දිබ්බානි ඨානානි උපෙති මච්චො॥
gax:72:දානඤ්ච යුද්ධඤ්ච සමානමාහු, අප්පාපි සන්තා බහුකෙ ජිනන්ති।
gae:අප්පම්පි චෙ සද්දහානො දදාති, තෙනෙව සො හොති සුඛී පරත්ථ॥
gax:73:විචෙය්ය දානං සුගතප්පසත්ථං, යෙ දක්ඛිණෙය්යා ඉධ ජීවලොකෙ।
gae:එතෙසු දින්නානි මහප්ඵලානි, බීජානි වුත්තානි යථා සුඛෙත්තෙ॥
gax:74:යො පාණභූතානි අහෙඨයං චරං, පරූපවාදා න කරොති පාපං।
gae:භීරුං පසංසන්ති න තත්ථ සූරං, භයා හි සන්තො න කරොන්ති පාපං॥
gax:75:හීනෙන බ්රහ්මචරියෙන, ඛත්තියෙ උපපජ්ජති।
gae:මජ්ඣිමෙන <pb T=1.250/> ච දෙවත්තං, උත්තමෙන විසුජ්ඣති॥
gax:76:අද්ධා <pb M=1.184/> හි දානං බහුධා පසත්ථං, දානා ච ඛො ධම්මපදංව සෙය්යො।
gae:පුබ්බෙව හි පුබ්බතරෙව සන්තො <n>පුබ්බෙ ච හි පුබ්බතරෙ ච සන්තො (සං॰ නි॰ 1.33)</n>, නිබ්බානමෙවජ්ඣගමුං සපඤ්ඤාති॥
cen:ආදිත්තජාතකං අට්ඨමං।
bod:425:අට්ඨානජාතකං (9)
gax:77:ගඞ්ගා කුමුදිනී සන්තා, සඞ්ඛවණ්ණා ච කොකිලා।
gae:ජම්බු තාලඵලං දජ්ජා, අථ නූන තදා සියා॥
gax:78:යදා කච්ඡපලොමානං, පාවාරො තිවිධො සියා।
gae:හෙමන්තිකං පාවුරණං <n>පාපුරණං (සී॰ ස්යා॰ පී॰)</n>, අථ නූන තදා සියා॥
gax:79:යදා මකසපාදානං <n>දාඨානං (සී॰ පී॰)</n>, අට්ටාලො සුකතො සියා।
gae:දළ්හො ච අවිකම්පී ච <n>අප්පකම්පී ච (සී॰ පී॰)</n>, අථ නූන තදා සියා॥
gax:80:යදා සසවිසාණානං, නිස්සෙණී සුකතා සියා।
gae:සග්ගස්සාරොහණත්ථාය, අථ නූන තදා සියා॥
gax:81:යදා නිස්සෙණිමාරුය්හ, චන්දං ඛාදෙය්යු මූසිකා।
gae:රාහුඤ්ච පරිපාතෙය්යුං <n>පරිබාහෙය්යුං (ස්යා॰)</n>, අථ නූන තදා සියා॥
gax:82:යදා සුරාඝටං පිත්වා, මක්ඛිකා ගණචාරිණී।
gae:අඞ්ගාරෙ <pb T=1.251/> වාසං කප්පෙය්යුං, අථ නූන තදා සියා॥
gax:83:යදා <pb V=1.151/> බිම්බොට්ඨසම්පන්නො, ගද්රභො සුමුඛො සියා।
gae:කුසලො නච්චගීතස්ස, අථ නූන තදා සියා॥
gax:84:යදා කාකා උලූකා ච, මන්තයෙය්යුං රහොගතා।
gae:අඤ්ඤමඤ්ඤං පිහයෙය්යුං, අථ නූන තදා සියා॥
gax:85:යදා මුළාල <n>පුලස (සී॰ පී॰), පුලාස (ස්යා॰)</n> පත්තානං, ඡත්තං ථිරතරං සියා।
gae:වස්සස්ස පටිඝාතාය, අථ නූන තදා සියා॥
gax:86:යදා <pb M=1.185/> කුලකො <n>කුලුඞ්කො (සී॰ පී॰), කුලුකො (ස්යා॰)</n> සකුණො, පබ්බතං ගන්ධමාදනං।
gae:තුණ්ඩෙනාදාය ගච්ඡෙය්ය, අථ නූන තදා සියා॥
gax:87:යදා සාමුද්දිකං නාවං, ස-යන්තං ස-වටාකරං <n>සපටාකාරං (ක॰)</n>।
gae:චෙටො ආදාය ගච්ඡෙය්ය, අථ නූන තදා සියාති॥
cen:අට්ඨානජාතකං නවමං।
bod:426:දීපිජාතකං (10)
gax:88:ඛමනීයං යාපනීයං, කච්චි මාතුල තෙ සුඛං।
gae:සුඛං තෙ අම්මා අවච, සුඛකාමාව <n>සුඛකාමා හි (සී॰ ස්යා॰ පී॰)</n> තෙ මයං॥
gax:89:නඞ්ගුට්ඨං මෙ අවක්කම්ම <n>අපක්කම්ම (ක॰)</n>, හෙඨයිත්වාන <n>පොථයිත්වාන (ක॰)</n> එළිකෙ <n>එළකි (ස්යා॰), එළිකි (පී॰)</n>।
gae:සාජ්ජ මාතුලවාදෙන, මුඤ්චිතබ්බා නු මඤ්ඤසි॥
gax:90:පුරත්ථාමුඛො නිසින්නොසි, අහං තෙ මුඛමාගතා।
gae:පච්ඡතො තුය්හං නඞ්ගුට්ඨං, කථං ඛ්වාහං අවක්කමිං <n>අපක්කමිං (ක॰)</n>॥
gax:91:යාවතා <pb T=1.252/> චතුරො දීපා, සසමුද්දා සපබ්බතා।
gae:තාවතා මය්හං නඞ්ගුට්ඨං, කථං ඛො ත්වං විවජ්ජයි॥
gax:92:පුබ්බෙව මෙතමක්ඛිංසු <n>මෙතං අක්ඛංසු (සී॰ පී॰)</n>, මාතා පිතා ච භාතරො।
gae:දීඝං දුට්ඨස්ස නඞ්ගුට්ඨං, සාම්හි වෙහායසාගතා॥
gax:93:තඤ්ච දිස්වාන ආයන්තිං, අන්තලික්ඛස්මි එළිකෙ।
gae:මිගසඞ්ඝො පලායිත්ථ, භක්ඛො මෙ නාසිතො තයා॥
gax:94:ඉච්චෙවං විලපන්තියා, එළකියා රුහග්ඝසො।
gae:ගලකං අන්වාවමද්දි, නත්ථි දුට්ඨෙ සුභාසිතං॥
gax:95:නෙව <pb V=1.152/> <pb M=1.186/> දුට්ඨෙ නයො අත්ථි, න ධම්මො න සුභාසිතං।
gae:නික්කමං දුට්ඨෙ යුඤ්ජෙථ, සො ච සබ්භිං න රඤ්ජතීති॥
cen:දීපිජාතකං දසමං।
cen:අට්ඨකනිපාතං නිට්ඨිතං।
bod:තස්සුද්දානං –
gax:පරිසුද්ධා මනාවිලා වත්ථධරා, බකරාජස්ස කායුරං දණ්ඩවරො।
gae:අථ අඞ්ගාර චෙතිය දෙවිලිනා, අථ ආදිත්ත ගඞ්ගා දසෙළකිනාති॥
