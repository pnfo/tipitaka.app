cha:9:තිමිරවග්ගො
sub:1:තිමිරපුප්ඵියත්ථෙරඅපදානං
gax:1:“චන්දභාගානදීතීරෙ <pb T=1.182/> <pb M=1.140/> <pb V=1.127/>, අනුසොතං වජාමහං।
gae:නිසින්නං සමණං දිස්වා, විප්පසන්නමනාවිලං॥
gax:2:“තත්ථ චිත්තං පසාදෙත්වා <n>පසාදෙසිං (ස්යා॰)</n>, එවං චින්තෙසහං තදා।
gae:තාරයිස්සති තිණ්ණොයං, දන්තොයං දමයිස්සති॥
gax:3:“අස්සාසිස්සති අස්සත්ථො, සන්තො ච සමයිස්සති।
gae:මොචයිස්සති මුත්තො ච, නිබ්බාපෙස්සති නිබ්බුතො॥
gax:4:“එවාහං චින්තයිත්වාන, සිද්ධත්ථස්ස මහෙසිනො।
gae:ගහෙත්වා තිමිරපුප්ඵං, මත්ථකෙ ඔකිරිං අහං <n>තදා (ස්යා॰)</n>॥
gax:5:“අඤ්ජලිං පග්ගහෙත්වාන, කත්වා ච නං පදක්ඛිණං।
gae:වන්දිත්වා සත්ථුනො පාදෙ, පක්කාමිං අපරං දිසං॥
gax:6:“අචිරං ගතමත්තං මං, මිගරාජා විහෙඨයි।
gae:පපාතමනුගච්ඡන්තො, තත්ථෙව පපතිං අහං॥
gax:7:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵපූජායිදං <n>බුද්ධපූජායිදං (සී॰ ස්යා॰)</n> ඵලං॥
gax:8:“ඡප්පඤ්ඤාසම්හි <pb P=1.127/> කප්පම්හි, සත්තෙවාසුං මහායසා <n>මහාරහා (ස්යා॰ ක॰)</n>।
gae:සත්තරතනසම්පන්නා, චක්කවත්තී මහබ්බලා॥
gax:9:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා <pb T=1.183/> සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා තිමිරපුප්ඵියො ථෙරො ඉමා ගාථායො අභාසිත්ථාති।
cen:තිමිරපුප්ඵියත්ථෙරස්සාපදානං පඨමං।
sub:2:ගතසඤ්ඤකත්ථෙරඅපදානං
gax:10:“ජාතියා <pb M=1.141/> <pb V=1.128/> සත්තවස්සොහං, පබ්බජිං අනගාරියං।
gae:අවන්දිං සත්ථුනො පාදෙ, විප්පසන්නෙන චෙතසා॥
gax:11:“සත්තනඞ්ගලකීපුප්ඵෙ, ආකාසෙ උක්ඛිපිං අහං।
gae:තිස්සං බුද්ධං සමුද්දිස්ස, අනන්තගුණසාගරං॥
gax:12:“සුගතානුගතං මග්ගං, පූජෙත්වා හට්ඨමානසො।
gae:අඤ්ජලිඤ්ච <n>අඤ්ජලිස්ස (ක॰)</n> තදාකාසිං, පසන්නො සෙහි පාණිභි॥
gax:13:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:14:“ඉතො අට්ඨමකෙ කප්පෙ, තයො අග්ගිසිඛා අහු।
gae:සත්තරතනසම්පන්නා, චක්කවත්තී මහබ්බලා॥
gax:15:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ගතසඤ්ඤකො ථෙරො ඉමා ගාථායො අභාසිත්ථාති।
cen:ගතසඤ්ඤකත්ථෙරස්සාපදානං දුතියං।
sub:3:නිපන්නඤ්ජලිකත්ථෙරඅපදානං
gax:16:“රුක්ඛමූලෙ <pb T=1.184/> <pb P=1.128/> නිසින්නොහං, බ්යාධිතො පරමෙන ච।
gae:පරමකාරුඤ්ඤපත්තොම්හි, අරඤ්ඤෙ කානනෙ අහං॥
gax:17:“අනුකම්පං උපාදාය, තිස්සො සත්ථා උපෙසි මං।
gae:සොහං නිපන්නකො සන්තො, සිරෙ කත්වාන අඤ්ජලිං॥
gax:18:“පසන්නචිත්තො සුමනො, සබ්බසත්තානමුත්තමං।
gae:සම්බුද්ධං අභිවාදෙත්වා, තත්ථ කාලඞ්කතො අහං॥
gax:19:“ද්වෙනවුතෙ ඉතො කප්පෙ, යං වන්දිං පුරිසුත්තමං।
gae:දුග්ගතිං නාභිජානාමි, වන්දනාය ඉදං ඵලං॥
gax:20:“ඉතො <pb M=1.142/> පඤ්චමකෙ කප්පෙ, පඤ්චෙවාසුං මහාසිඛා।
gae:සත්තරතනසම්පන්නා, චක්කවත්තී මහබ්බලා॥
gax:21:“පටිසම්භිදා <pb V=1.129/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නිපන්නඤ්ජලිකො ථෙරො ඉමා ගාථායො අභාසිත්ථාති।
cen:නිපන්නඤ්ජලිකත්ථෙරස්සාපදානං තතියං।
sub:4:අධොපුප්ඵියත්ථෙරඅපදානං
gax:22:“අභිභූ නාම සො භික්ඛු, සිඛිනො අග්ගසාවකො।
gae:මහානුභාවො තෙවිජ්ජො, හිමවන්තං උපාගමි॥
gax:23:“අහම්පි <pb T=1.185/> හිමවන්තම්හි, රමණීයස්සමෙ ඉසි।
gae:වසාමි අප්පමඤ්ඤාසු, ඉද්ධීසු ච තදා වසී॥
gax:24:“පක්ඛිජාතො වියාකාසෙ, පබ්බතං අධිවත්තයිං <n>අභිපත්ථයිං (ස්යා॰), අභිමත්ථයිං (ක॰), අධිවත්ථයින්ති පබ්බතස්ස උපරි ගච්ඡින්තිඅත්ථො</n>।
gae:අධොපුප්ඵං ගහෙත්වාන, ආගච්ඡිං <n>අගච්ඡිං (ක॰)</n> පබ්බතං අහං॥
gax:25:“සත්ත පුප්ඵානි ගණ්හිත්වා, මත්ථකෙ ඔකිරිං අහං।
gae:ආලොකිතෙ <n>ආලොකිතො (ස්යා॰)</n> ච වීරෙන, පක්කාමිං පාචිනාමුඛො॥
gax:26:“ආවාසං <pb P=1.129/> අභිසම්භොසිං, පත්වාන අස්සමං අහං।
gae:ඛාරිභාරං ගහෙත්වාන, පායාසිං <n>පාවිසිං (සී॰)</n> පබ්බතන්තරං॥
gax:27:“අජගරො මං පීළෙසි, ඝොරරූපො මහබ්බලො।
gae:පුබ්බකම්මං සරිත්වාන, තත්ථ කාලඞ්කතො අහං॥
gax:28:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵපූජායිදං ඵලං॥
gax:29:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අධොපුප්ඵියො ථෙරො ඉමා ගාථායො අභාසිත්ථාති।
cen:අධොපුප්ඵියත්ථෙරස්සාපදානං චතුත්ථං।
sub:5:රංසිසඤ්ඤකත්ථෙරඅපදානං
gax:30:“පබ්බතෙ <pb M=1.143/> <pb P=1.130/> හිමවන්තම්හි, වාසං කප්පෙසහං පුරෙ।
gae:අජිනුත්තරවාසොහං, වසාමි පබ්බතන්තරෙ॥
gax:31:“සුවණ්ණවණ්ණං <pb T=1.186/> <pb V=1.130/> සම්බුද්ධං, සතරංසිංව භාණුමං।
gae:වනන්තරගතං දිස්වා, සාලරාජංව පුප්ඵිතං॥
gax:32:“රංස්යා <n>රංසෙ (ස්යා॰ ක॰)</n> චිත්තං පසාදෙත්වා, විපස්සිස්ස මහෙසිනො।
gae:පග්ගය්හ අඤ්ජලිං වන්දිං, සිරසා උක්කුටී <n>සිරසා උක්කුටිකො (ස්යා॰), සිරසුක්කුටිකො (ක॰)</n> අහං॥
gax:33:“එකනවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, රංසිසඤ්ඤායිදං ඵලං॥
gax:34:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා රංසිසඤ්ඤකො ථෙරො ඉමා ගාථායො අභාසිත්ථාති।
cen:රංසිසඤ්ඤකත්ථෙරස්සාපදානං පඤ්චමං।
sub:6:දුතියරංසිසඤ්ඤකත්ථෙරඅපදානං
gax:35:“පබ්බතෙ හිමවන්තම්හි, වාකචීරධරො අහං।
gae:චඞ්කමඤ්ච සමාරූළ්හො, නිසීදිං පාචිනාමුඛො॥
gax:36:“පබ්බතෙ සුගතං දිස්වා, ඵුස්සං ඣානරතං තදා।
gae:අඤ්ජලිං පග්ගහෙත්වාන, රංස්යා චිත්තං පසාදයිං॥
gax:37:“ද්වෙනවුතෙ ඉතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, රංසිසඤ්ඤායිදං ඵලං॥
gax:38:“පටිසම්භිදා <pb T=1.187/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා රංසිසඤ්ඤකො ථෙරො ඉමා ගාථායො අභාසිත්ථාති।
cen:දුතියරංසිසඤ්ඤකත්ථෙරස්සාපදානං ඡට්ඨං।
sub:7:ඵලදායකත්ථෙරඅපදානං
gax:39:“පබ්බතෙ <pb M=1.144/> හිමවන්තම්හි, ඛරාජිනධරො අහං।
gae:ඵුස්සං ජිනවරං දිස්වා, ඵලහත්ථො ඵලං අදං॥
gax:40:“යමහං ඵලමදාසිං, විප්පසන්නෙන චෙතසා।
gae:භවෙ නිබ්බත්තමානම්හි, ඵලං නිබ්බත්තතෙ මම॥
gax:41:“ද්වෙනවුතෙ ඉතො කප්පෙ, යං ඵලං අදදිං අහං।
gae:දුග්ගතිං නාභිජානාමි, ඵලදානස්සිදං ඵලං॥
gax:42:“පටිසම්භිදා <pb V=1.131/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඵලදායකො ථෙරො ඉමා ගාථායො අභාසිත්ථාති।
cen:ඵලදායකත්ථෙරස්සාපදානං සත්තමං।
sub:8:සද්දසඤ්ඤකත්ථෙරඅපදානං
gax:43:“පබ්බතෙ <pb T=1.188/> <pb P=1.131/> හිමවන්තම්හි, වසාමි පණ්ණසන්ථරෙ।
gae:ඵුස්සස්ස ධම්මං භණතො, සද්දෙ චිත්තං පසාදයිං॥
gax:44:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, පුඤ්ඤකම්මස්සිදං ඵලං॥
gax:45:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සද්දසඤ්ඤකො ථෙරො ඉමා ගාථායො අභාසිත්ථාති।
cen:සද්දසඤ්ඤකත්ථෙරස්සාපදානං අට්ඨමං।
sub:9:බොධිසිඤ්චකත්ථෙරඅපදානං
gax:46:“විපස්සිස්ස භගවතො, මහාබොධිමහො අහු।
gae:පබ්බජ්ජුපගතො සන්තො, උපගච්ඡිං අහං තදා॥
gax:47:“කුසුමොදකමාදාය <pb M=1.145/>, බොධියා ඔකිරිං අහං।
gae:මොචයිස්සති නො මුත්තො, නිබ්බාපෙස්සති නිබ්බුතො॥
gax:48:“එකනවුතිතො කප්පෙ, යං බොධිමභිසිඤ්චයිං।
gae:දුග්ගතිං නාභිජානාමි, බොධිසිඤ්චායිදං ඵලං॥
gax:49:“තෙත්තිංසෙ <pb T=1.189/> වත්තමානම්හි, කප්පෙ ආසුං ජනාධිපා।
gae:උදකසෙචනා නාම, අට්ඨෙතෙ චක්කවත්තිනො॥
gax:50:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බොධිසිඤ්චකො ථෙරො ඉමා ගාථායො අභාසිත්ථාති।
cen:බොධිසිඤ්චකත්ථෙරස්සාපදානං නවමං।
sub:10:පදුමපුප්ඵියත්ථෙරඅපදානං
gax:51:“පොක්ඛරවනං <pb V=1.132/> <pb P=1.132/> පවිට්ඨො, භඤ්ජන්තො පදුමානිහං।
gae:තත්ථද්දසං ඵුස්සං බුද්ධං <n>අද්දසං ඵුස්සසම්බුද්ධං (සී॰ ස්යා॰)</n>, බාත්තිංසවරලක්ඛණං॥
gax:52:“පදුමපුප්ඵං ගහෙත්වාන, ආකාසෙ උක්ඛිපිං අහං।
gae:පාපකම්මං සරිත්වාන, පබ්බජිං අනගාරියං॥
gax:53:“පබ්බජිත්වාන කායෙන, මනසා සංවුතෙන ච।
gae:වචීදුච්චරිතං හිත්වා, ආජීවං පරිසොධයිං॥
gax:54:“ද්වෙනවුතෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:55:“පදුමාභාසනාමා ච, අට්ඨාරස මහීපතී।
gae:අට්ඨාරසෙසු කප්පෙසු, අට්ඨතාලීසමාසිසුං॥
gax:56:“පටිසම්භිදා <pb T=1.190/> <pb M=1.146/> චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා පදුමපුප්ඵියො ථෙරො ඉමා ගාථායො අභාසිත්ථාති।
cen:පදුමපුප්ඵියත්ථෙරස්සාපදානං දසමං।
cen:තිමිරවග්ගො නවමො।
bod:තස්සුද්දානං –
gax:තිමිරනඞ්ගලීපුප්ඵ, නිප්පන්නඤ්ජලිකො අධො।
gax:ද්වෙ රංසිසඤ්ඤී ඵලදො, සද්දසඤ්ඤී ච සෙචකො।
gae:පද්මපුප්ඵී ච ගාථායො, ඡප්පඤ්ඤාස පකිත්තිතා॥
