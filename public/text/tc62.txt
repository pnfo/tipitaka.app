cha:තිසට්ඨිම පරිච්ඡෙද
sub:සෙනාපතිවධො
gax:1:නිජායුධදුතියස්ස <pb M=.389/>, නික්ඛමන්තස්ස තස්ස හි।
gae:තං ඛණං පුරතො කො’පි, සඞ්ඛසද්දො සමුග්ගතො॥
gax:2:තතො නෙකනිමිත්තඤ්ඤූ, කුමාරො තං සුණි ත්ව සො।
gae:නිප්ඵජ්ජිස්සති සඞ්කප්පො, ඛිප්පං යෙවෙති මොදවා॥
gax:3:තත්ථ තත්ථ නියුත්තානං, රක්ඛකානමජානතං।
gae:නික්ඛමිත්වා පුරාවීත-භයො සීහපරක්කමො॥
gax:4:වෙගෙන මග්ගං ගන්ත්වාන, පඤ්චගාවුතමත්තකං।
gae:බදලත්ථලගාමස්ස, පදෙසෙනාති දූරකෙ॥
gax:5:ගාම මෙකමුපාගඤ්චි, පිලිං වත්ථූති සඤ්ඤිතං।
gae:ජනානං සන්නිපාතාය, නිජානං සො කතාවධි॥
gax:6:නිජාගමනතො පුබ්බං, පටිමග්ගෙ නිසීදිතුං।
gae:පටිලද්ධනියොගානං, යෙචි දෙවාගතෙ තදා॥
gax:7:තහිං ඨිතෙ සො පස්සිත්වා, එත්තකා කින්නු ආගතා।
gae:ඉති පුච්ඡි කුමාරොථ, තෙපි තං ඉද මබ්රවුං॥
gax:8:ලොකප්පවත්තිං සකලං, ජානන්තෙනාපි සාමිනා।
gae:කිමෙව මුච්චතෙ මච්චු-භයං කෙසං න විජ්ජති॥
gax:9:බාලාතානුගතො සාමි, ඨිතො වයසි ඊදිසෙ।
gae:අජ්ජාපි හි මුඛෙ තුය්හං, ඛීරගන්ධො පවායති॥
gax:10:න හෙවත්ථි විසුං විත්ත-ජාතං සඞ්ගහිතං තව।
gae:තදඤ්ඤා චොපකරණ-සාමග්ගී නෙව විජ්ජතෙ॥
gax:11:චිරම්පරිචිතත්තෙහි, දළ්හං සාරුළභත්තිහි।
gae:විනා’ම්හෙහි විසුං කෙවා’නුගන්තාරො ජනාතුවං॥
gax:12:කිඤ්චාගතානමම්හාකං, පිතා තුය්හං නරිස්සරො।
gae:කාරෙස්සති ඉදං නාම, සබ්බථා නෙව ඤායතෙ॥
gax:13:අම්හාකමන්තරාමග්ගෙ <pb M=.390/>, සඞ්ඛො නාම චමූපති।
gae:මහබ්බලො මහාවීරො, රජ්ජසීමං තමාවසං॥
gax:14:පච්චත්ථිතෙ ඨපෙත්වඤ්ඤෙ, එතෙ කතිපයා මයං।
gae:අඤ්ඤමඤ්ඤම්හි නියත-මාසඞ්කී හදයා භුසං॥
gax:15:අරුණුග්ගමවෙලා ච, සමාසන්නතරාධුනා।
gae:ඉති භීතිං පකාසෙසුං, පච්චෙකං හදයස්සිතං॥
gax:16:නිසම්ම තෙසං වචනං, විධාය මධුරං සිතං।
gae:වීතසඞ්කො කුමාරො සො, මුඛානෙ’සං විලොකිය॥
gax:17:චරිත්වාපි මයා සද්ධි-මෙතෙ’හො කාලමෙත්තකං।
gae:න ජානිංසු මමං සබ්බෙ, යෙසඤ්හි භයමිදිසං॥
gax:18:ඉති වත්වා භයං තෙසං, විනොදෙතු මුපට්ඨිතං।
gae:සීහනාදං තදා’කාසි, මහන්තං සීහවික්කමො॥
gax:19:තිට්ඨන්තු මානුසා සබ්බෙ, මයි හත්ථගතායුධෙ।
gae:සක්කො දෙවානමින්දොපි, කුපිතො කිං කරිස්සති॥
gax:20:බාලොති මං චින්තය තං, ජාතා වො කුමතීදිසී।
gae:පරික්ඛීයති තෙ ජාණා, නවයො’ති න කිං සුතං॥
gax:21:අජ්ජෙව කාතුමෙකෙන, කම්මුනා චින්තිතෙන මෙ।
gae:සදෙසපර දෙසට්ඨා, භයභත්තී යථාමයි॥
gax:22:කරිස්සන්ති යථා වෙදං, භයං තුම්හෙ ජහිස්සථ।
gae:තථා රත්තියමෙතාය, විභාතාමය ඛණෙන මෙ॥
gax:23:උන්නතෙ දස්සයිස්සාමි, බුද්ධි සාහසවික්කමෙ।
gae:අනුධාවති මං තාත, සෙතෙහි යදි වො භයං॥
gax:24:පුරතො හොථ තුම්හෙහි, වත්වා තෙ ගහිතායුධො।
gae:සාහසෙකරසො වීරො, තම්හා නික්ඛම්ම ගාමතො॥
gax:25:උදයා’චලසීසට්ඨං, ජෙතුමාදිච්චමණ්ඩලං।
gae:අපරං රවි බිම්බංව, පච්ඡිමා සා මුඛොදිතං॥
gax:26:තෙජසා පසරන්තෙන, ජනානං පවිකාසයං।
gae:නෙතම්බුජවනං පාතො, බදලත්ථලිමාගමි॥
gax:27:ජඝසඞ්ඛස්සරෙනා’ථ, සෙනා නාථො පබුජ්ඣිය।
gae:සඤ්ජාතසම්භමො ඤත්වා, රාජපුත්තමුපාගතං॥
gax:28:සද්ධිං <pb M=.391/> බලෙන මහතා, පධුග්ගම්මකතාදරො।
gae:පණාමමුචිතං කත්තු-මානතො වසුධාතලෙ॥
gax:29:අම්හාකමෙසජීවන්තො, කිං නාමත්ථං කරිස්සති।
gae:මාරෙතබ්බො’ධුනෙවෙති, පස්සන්තෙ සමුඛං භටෙ॥
gax:30:නෙවා’දිට්ඨාපරාධස්ස, මරණං පුරිසො චිතං।
gae:වධො විරොධෙ සක්කා’ති, ඉඞ්ගිතෙන නිවාරිය॥
gax:31:සෙනාපතිස්ස සො හත්ථං, ගහෙත්වා සීහසන්නිභො।
gae:භාසන්තො මධුරං වාචං, තස්සෙවා’ගඤ්ඡි මන්දිරං॥
gax:32:අථස්ස ගමනං රඤ්ඤො, භවිතබ්බමජානතා।
gae:සරූපං යාව ජානාමි, තාවස්සෙතෙ සහාගතා॥
gax:33:යථා න සහිතා හොන්ති, ඨපෙතබ්බා විසුං විසුං।
gae:කුමාරො’ව මමාගාරෙ, වසතූ’ති විචින්තිය॥
gax:34:තථා සෙනාපති කත්වා, වඤ්චෙතුං තං මහාමතිං।
gae:දස්සෙත්වා’ති ථීසක්කාරං, රඤ්ඤො දූතෙ ස පෙසයි॥
gax:35:කුමාරො’ථ විදිත්වාන, තෙන තං වඤ්චනං කතං।
gae:කත්තබ්බමෙත්ථා’කත්වාහ, මුදාසීනො භවෙ යදි॥
gax:36:ඉච්ඡිතත්ථස්ස නිප්ඵත්ති, න මෙ ජාතු භවිස්සති।
gae:අයං තාවා’ධුනාවස්සං, මාරෙතබ්බොති චින්තිය॥
gax:37:සහාගතං පයොජෙත්වා, ඝාතාපයි චමූපතිං।
gae:හතො සෙනාධිනාථො’ති, මහන්තං ඛුභිතං අහු॥
gax:38:සෙනානාථභටො එකො, සුත්වා සෙනාපතිං හතං।
gae:මාරණං සාමිනො මය්හං, කිං නිමිත්තමීති බ්රවි॥
gax:39:නෙත්තිං සපාණී සහසා, කුමාරං ඨිතමෙකකං।
gae:අභිදාවි සසාමිස්ස, පරිචත්තත්තජීවිනො॥
gax:40:කුමාරස්ස මුඛං දිස්වා, වෙධමානො භයෙන සො।
gae:පුරෙ ඨාතුමසක්කොන්තො, පාදමූලෙ තතො සයි॥
gax:41:ගණ්හථෙ’තන්තිවචනා-කුමාරස්ස <pb M=.392/> පුරෙතරං।
gae:තස්සෙවෙකො සහචරො, භටමෙතං විඝාතයි॥
gax:42:නියොගං මෙ විනා තෙන, කතං කම්මං න යුජ්ජති।
gae:ඉති දණ්ඩනමෙතස්ස, කාරාපෙසියථොචිතං॥
gax:43:අථ තං කාලයම්භූත-සඞ්ඛොභමතිභිංසනං।
gae:භමුක්ඛිපනමත්තෙන, රාජපුත්තො සමං නයි॥
gax:44:වීරො යසොධරධනො ධිතිමා කුමාරො।
gax:වීරොපකාරචතුරො වරකිත්තිසාරො।
gax:සෙනින්දසඤ්චිතමනප්පධනං භටානං।
gae:සබ්බං විසජ්ජයි යථාරුචියා ගහෙතුං॥
cen:සුජනප්පසාදසංවෙගත්ථාය කතෙ මහාවංසෙ
cen:සෙනාපතිවධො නාම
cen:තිසට්ඨිමො පරිච්ඡෙදො।
