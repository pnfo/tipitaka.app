cha:(15) 5:මඞ්ගලවග්ගො
sub:1:අකුසලසුත්තං
bod:147:“තීහි <pb V=1.329/>, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ। කතමෙහි තීහි? අකුසලෙන කායකම්මෙන, අකුසලෙන වචීකම්මෙන, අකුසලෙන මනොකම්මෙන – ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං නිරයෙ।
bod:“තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ। කතමෙහි තීහි? කුසලෙන කායකම්මෙන, කුසලෙන වචීකම්මෙන, කුසලෙන මනොකම්මෙන – ඉමෙහි ඛො <pb T=1.377/>, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං සග්ගෙ”ති। පඨමං।
sub:2:සාවජ්ජසුත්තං
bod:148:“තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ। කතමෙහි තීහි? සාවජ්ජෙන කායකම්මෙන, සාවජ්ජෙන වචීකම්මෙන, සාවජ්ජෙන මනොකම්මෙන – ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං නිරයෙ।
bod:“තීහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ। කතමෙහි තීහි? අනවජ්ජෙන කායකම්මෙන, අනවජ්ජෙන වචීකම්මෙන, අනවජ්ජෙන මනොකම්මෙන – ඉමෙහි ඛො…පෙ॰… එවං සග්ගෙ”ති। දුතියං।
sub:3:විසමසුත්තං
bod:149:“තීහි <pb M=1.297/> <pb P=1.293/>, භික්ඛවෙ…පෙ॰… විසමෙන කායකම්මෙන, විසමෙන වචීකම්මෙන, විසමෙන මනොකම්මෙන – ඉමෙහි ඛො…පෙ॰… එවං නිරයෙ।
bod:“තීහි <pb V=1.330/>, භික්ඛවෙ, ධම්මෙහි…පෙ॰… සමෙන කායකම්මෙන, සමෙන වචීකම්මෙන, සමෙන මනොකම්මෙන – ඉමෙහි ඛො…පෙ॰… එවං සග්ගෙ”ති। තතියං।
sub:4:අසුචිසුත්තං
bod:150:“තීහි, භික්ඛවෙ…පෙ॰… අසුචිනා කායකම්මෙන, අසුචිනා වචීකම්මෙන, අසුචිනා මනොකම්මෙන – ඉමෙහි ඛො…පෙ॰… එවං නිරයෙ।
bod:“තීහි, භික්ඛවෙ…පෙ॰… සුචිනා කායකම්මෙන, සුචිනා වචීකම්මෙන, සුචිනා මනොකම්මෙන – ඉමෙහි ඛො, භික්ඛවෙ, තීහි ධම්මෙහි සමන්නාගතො යථාභතං නික්ඛිත්තො එවං සග්ගෙ”ති। චතුත්ථං।
sub:5:පඨමඛතසුත්තං
bod:151:“තීහි, භික්ඛවෙ, ධම්මෙහි සමන්නාගතො බාලො අබ්යත්තො අසප්පුරිසො ඛතං උපහතං අත්තානං පරිහරති, සාවජ්ජො ච හොති සානුවජ්ජො ච විඤ්ඤූනං, බහුඤ්ච අපුඤ්ඤං පසවති। කතමෙහි තීහි? අකුසලෙන කායකම්මෙන, අකුසලෙන වචීකම්මෙන, අකුසලෙන මනොකම්මෙන – ඉමෙහි ඛො, භික්ඛවෙ, තීහි ධම්මෙහි සමන්නාගතො බාලො අබ්යත්තො අසප්පුරිසො ඛතං උපහතං අත්තානං පරිහරති, සාවජ්ජො ච හොති සානුවජ්ජො ච විඤ්ඤූනං, බහුඤ්ච අපුඤ්ඤං පසවති।
bod:“තීහි, භික්ඛවෙ, ධම්මෙහි සමන්නාගතො <pb T=1.378/> පණ්ඩිතො වියත්තො සප්පුරිසො අක්ඛතං අනුපහතං අත්තානං පරිහරති, අනවජ්ජො ච හොති අනනුවජ්ජො ච විඤ්ඤූනං, බහුඤ්ච පුඤ්ඤං පසවති। කතමෙහි තීහි? කුසලෙන කායකම්මෙන, කුසලෙන වචීකම්මෙන, කුසලෙන මනොකම්මෙන…පෙ॰…। පඤ්චමං।
sub:6:දුතියඛතසුත්තං
bod:152:“තීහි, භික්ඛවෙ…පෙ॰… සාවජ්ජෙන කායකම්මෙන, සාවජ්ජෙන වචීකම්මෙන, සාවජ්ජෙන මනොකම්මෙන…පෙ॰…।
bod:“තීහි <pb V=1.331/> <pb M=1.298/>, භික්ඛවෙ…පෙ॰… අනවජ්ජෙන කායකම්මෙන, අනවජ්ජෙන වචීකම්මෙන, අනවජ්ජෙන මනොකම්මෙන…පෙ॰…। ඡට්ඨං।
sub:7:තතියඛතසුත්තං
bod:153:“තීහි, භික්ඛවෙ…පෙ॰… විසමෙන කායකම්මෙන, විසමෙන වචීකම්මෙන, විසමෙන මනොකම්මෙන…පෙ॰…।
bod:“තීහි <pb P=1.294/>, භික්ඛවෙ…පෙ॰… සමෙන කායකම්මෙන, සමෙන වචීකම්මෙන, සමෙන මනොකම්මෙන…පෙ॰…। සත්තමං।
sub:8:චතුත්ථඛතසුත්තං
bod:154:“තීහි, භික්ඛවෙ…පෙ॰… අසුචිනා කායකම්මෙන, අසුචිනා වචීකම්මෙන, අසුචිනා මනොකම්මෙන…පෙ॰…।
bod:“තීහි, භික්ඛවෙ…පෙ॰… සුචිනා කායකම්මෙන, සුචිනා වචීකම්මෙන, සුචිනා මනොකම්මෙන – ඉමෙහි ඛො, භික්ඛවෙ, තීහි ධම්මෙහි සමන්නාගතො පණ්ඩිතො වියත්තො සප්පුරිසො අක්ඛතං අනුපහතං අත්තානං පරිහරති, අනවජ්ජො ච හොති අනනුවජ්ජො ච විඤ්ඤූනං, බහුඤ්ච පුඤ්ඤං පසවතී”ති। අට්ඨමං।
sub:9:වන්දනාසුත්තං
bod:155:“තිස්සො ඉමා, භික්ඛවෙ, වන්දනා। කතමා තිස්සො? කායෙන, වාචාය, මනසා – ඉමා ඛො, භික්ඛවෙ, තිස්සො වන්දනා”ති। නවමං।
sub:10:පුබ්බණ්හසුත්තං
bod:156:“යෙ <pb V=1.332/>, භික්ඛවෙ, සත්තා පුබ්බණ්හසමයං කායෙන සුචරිතං චරන්ති <pb T=1.379/>, වාචාය සුචරිතං චරන්ති, මනසා සුචරිතං චරන්ති, සුපුබ්බණ්හො, භික්ඛවෙ, තෙසං සත්තානං।
bod:“යෙ, භික්ඛවෙ, සත්තා මජ්ඣන්හිකසමයං කායෙන සුචරිතං චරන්ති, වාචාය සුචරිතං චරන්ති, මනසා සුචරිතං චරන්ති, සුමජ්ඣන්හිකො, භික්ඛවෙ, තෙසං සත්තානං।
bod:“යෙ <pb M=1.299/>, භික්ඛවෙ, සත්තා සායන්හසමයං කායෙන සුචරිතං චරන්ති, වාචාය සුචරිතං චරන්ති, මනසා සුචරිතං චරන්ති, සුසායන්හො, භික්ඛවෙ, තෙසං සත්තාන”න්ති।
gax:“සුනක්ඛත්තං සුමඞ්ගලං, සුප්පභාතං සුහුට්ඨිතං <n>සුවුට්ඨිතං (සී॰ පී॰)</n>।
gae:සුඛණො සුමුහුත්තො ච, සුයිට්ඨං බ්රහ්මචාරිසු॥
gax:“පදක්ඛිණං කායකම්මං, වාචාකම්මං පදක්ඛිණං।
gax:පදක්ඛිණං මනොකම්මං, පණීධි තෙ පදක්ඛිණෙ <n>පණිධියො පදක්ඛිණා (සී॰ පී॰), පණිධි තෙ පදක්ඛිණා (ස්යා॰ කං॰)</n>।
gae:පදක්ඛිණානි කත්වාන, ලභන්තත්ථෙ <n>ලභතත්ථෙ (සී॰ පී॰)</n> පදක්ඛිණෙ॥
gax:“තෙ අත්ථලද්ධා සුඛිතා, විරුළ්හා බුද්ධසාසනෙ।
gae:අරොගා සුඛිතා හොථ, සහ සබ්බෙහි ඤාතිභී”ති॥ දසමං।
cen:මඞ්ගලවග්ගො පඤ්චමො।
bod:තස්සුද්දානං –
gax:අකුසලඤ්ච සාවජ්ජං, විසමාසුචිනා සහ।
gae:චතුරො ඛතා වන්දනා, පුබ්බණ්හෙන ච තෙ දසාති॥
cen:තතියො පණ්ණාසකො සමත්තො।
