cha:(11) 1:ආසාදුප්පජහවග්ගො
bod:119:“ද්වෙමා <pb V=1.105/> <pb M=1.86/>, භික්ඛවෙ, ආසා දුප්පජහා। කතමා ද්වෙ? ලාභාසා ච ජීවිතාසා ච। ඉමා ඛො, භික්ඛවෙ, ද්වෙ ආසා දුප්පජහා”ති।
bod:120:“ද්වෙමෙ <pb P=1.87/>, භික්ඛවෙ, පුග්ගලා දුල්ලභා ලොකස්මිං। කතමෙ ද්වෙ <pb T=1.109/>? යො ච පුබ්බකාරී, යො ච කතඤ්ඤූ කතවෙදී। ඉමෙ ඛො, භික්ඛවෙ, ද්වෙ පුග්ගලා දුල්ලභා ලොකස්මි”න්ති।
bod:121:“ද්වෙමෙ, භික්ඛවෙ, පුග්ගලා දුල්ලභා ලොකස්මිං। කතමෙ ද්වෙ? තිත්තො ච තප්පෙතා ච। ඉමෙ ඛො, භික්ඛවෙ, ද්වෙ පුග්ගලා දුල්ලභා ලොකස්මි”න්ති।
bod:122:“ද්වෙමෙ, භික්ඛවෙ, පුග්ගලා දුත්තප්පයා। කතමෙ ද්වෙ? යො ච ලද්ධං ලද්ධං නික්ඛිපති, යො ච ලද්ධං ලද්ධං විස්සජ්ජෙති। ඉමෙ ඛො, භික්ඛවෙ, ද්වෙ පුග්ගලා දුත්තප්පයා”ති।
bod:123:“ද්වෙමෙ, භික්ඛවෙ, පුග්ගලා සුතප්පයා। කතමෙ ද්වෙ? යො ච ලද්ධං ලද්ධං න නික්ඛිපති, යො ච ලද්ධං ලද්ධං න විස්සජ්ජෙති। ඉමෙ ඛො, භික්ඛවෙ, ද්වෙ පුග්ගලා සුතප්පයා”ති।
bod:124:“ද්වෙමෙ, භික්ඛවෙ, පච්චයා රාගස්ස උප්පාදාය। කතමෙ ද්වෙ? සුභනිමිත්තඤ්ච අයොනිසො ච මනසිකාරො। ඉමෙ ඛො, භික්ඛවෙ, ද්වෙ පච්චයා රාගස්ස උප්පාදායා”ති।
bod:125:“ද්වෙමෙ <pb V=1.106/>, භික්ඛවෙ, පච්චයා දොසස්ස උප්පාදාය। කතමෙ ද්වෙ? පටිඝනිමිත්තඤ්ච අයොනිසො ච මනසිකාරො। ඉමෙ ඛො, භික්ඛවෙ, ද්වෙ පච්චයා දොසස්ස උප්පාදායා”ති।
bod:126:“ද්වෙමෙ, භික්ඛවෙ, පච්චයා මිච්ඡාදිට්ඨියා උප්පාදාය। කතමෙ ද්වෙ? පරතො ච ඝොසො අයොනිසො ච මනසිකාරො। ඉමෙ ඛො, භික්ඛවෙ, ද්වෙ පච්චයා මිච්ඡාදිට්ඨියා උප්පාදායා”ති।
bod:127:“ද්වෙමෙ <pb M=1.87/> <pb T=1.110/>, භික්ඛවෙ, පච්චයා සම්මාදිට්ඨියා උප්පාදාය। කතමෙ ද්වෙ? පරතො ච ඝොසො, යොනිසො ච මනසිකාරො। ඉමෙ ඛො, භික්ඛවෙ, ද්වෙ පච්චයා සම්මාදිට්ඨියා උප්පාදායා”ති।
bod:128:“ද්වෙමා, භික්ඛවෙ, ආපත්තියො। කතමා ද්වෙ? ලහුකා <pb P=1.88/> ච ආපත්ති, ගරුකා ච ආපත්ති। ඉමා ඛො, භික්ඛවෙ, ද්වෙ ආපත්තියො”ති।
bod:129:“ද්වෙමා, භික්ඛවෙ, ආපත්තියො। කතමා ද්වෙ? දුට්ඨුල්ලා ච ආපත්ති, අදුට්ඨුල්ලා ච ආපත්ති। ඉමා ඛො, භික්ඛවෙ, ද්වෙ ආපත්තියො”ති।
bod:130:“ද්වෙමා, භික්ඛවෙ, ආපත්තියො। කතමා ද්වෙ? සාවසෙසා ච ආපත්ති, අනවසෙසා ච ආපත්ති। ඉමා ඛො, භික්ඛවෙ, ද්වෙ ආපත්තියො”ති।
cen:ආසාදුප්පජහවග්ගො පඨමො।
