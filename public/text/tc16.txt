cha:සත්තරසම පරිච්ඡෙද
sub:ධාතුආගමනො
gax:1:වුත්ථවස්සො පවාරෙත්වා, කත්තිකපුණ්ණමාසියං।
gae:අවොචෙ’දං මහාරාජං, මහාථෙරො මහාමති॥
gax:2:චිරදිට්ඨො හි සම්බුද්ධො, සත්ථා නො මනුජාධිප।
gae:අනාථවාසං අවසිම්හ, නත්ථි නො පූජියං ඉධ॥
gax:3:“භාසිත්ථ නනු භන්තෙමෙ, සම්බුද්ධො නිබ්බුතො” ඉති।
gae:ආහ ධාතූසු දිට්ඨෙසු, දිට්ඨො හොති ජිනො” ඉති॥
gax:4:විදිතො <pb M=.99/> වො අධිප්පායො, ථූපස්ස කාරණෙ මයා।
gae:කාරෙස්සාමි අහං ථූපං, තුම්හෙ ජානාථ ධාතුයො॥
gax:5:මන්තෙහි සුමනෙනාති, ථෙරො රාජානමබ්රවි।
gae:රාජා’හ සාමණෙරං තං, කුතො ලච්ඡාම ධාතුයො॥
gax:6:විභූසයිත්වා නගරං, මග්ගඤ්ච මනුජාධිප।
gae:උපොසථී සපරිසො, හත්ථිං ආරුය්හ මඞ්ගලං॥
gax:7:සෙතච්ඡත්තං ධාරයන්තො, තාලාවචරසංහිතො।
gae:මහානාගවනුය්යානං, සායන්හසමයෙ වජ॥
gax:8:ධාතුභෙදඤ්ඤුනො රාජ, ධාතුයො තත්ථ ලච්ඡසි।
gae:ඉච්ඡාහ සාමණෙරො සො, සුමනො තං සුමානසං॥
gax:9:ථෙරො’ථ රාජකුලතො, ගන්ත්වා චෙතියපබ්බතං।
gae:ආමන්තිය සාමණෙරං, සුමනං සුමනො ගතිං॥
gax:10:එහි ත්වං භද්ර සුමන, ගන්ත්වා පුප්ඵපුරං වරං।
gae:අය්යකං තෙ මහාරාජං, එවං නො වචනං වද॥
gax:11:සහායො තෙ මහාරාජ, මහාරාජා මරුප්පියො।
gae:පසන්නො බුද්ධසමයෙ, ථූපං කාරෙතුමිච්ඡති॥
gax:12:මුනිනො ධාතුයො දෙහි, පත්තං භුත්තඤ්ච සත්ථුනා।
gae:සරීරධාතුයො සන්ති, බහවො හි තවන්තිකෙ॥
gax:13:පත්තපූරා ගහෙත්වා තා, ගන්ත්වා දෙවපුරං වරං।
gae:සක්කං දෙවානමින්දං තං, එවං නො වචනං වද॥
gax:14:තිලොකදක්ඛිණෙය්යස්ස, දාඨාධාතු ච දක්ඛිණා।
gae:තවන්තිකම්හි දෙවින්ද, දක්ඛිණක්ඛකධාතු ච॥
gax:15:දාඨං ත්වමෙව පූජෙහි, අක්ඛකං දෙහි සත්ථුනො।
gae:ලංකාදීපස්ස කිච්චෙසු, මාපමජ්ජ සුරාධිප॥
gax:16:“එවං භන්තෙ”ති වත්වා සො, සාමණෙරො මහිද්ධිකො।
gae:තඞ්ඛණංයෙව අගමා, ධම්මාසොකස්ස සන්තිකං॥
gax:17:සාලමූලම්හි ඨපිතං, මහාබොධිං තහිං සුතං।
gae:කත්තිකච්ඡණපූජාහි, පූජියං තඤ්ච අද්දස॥
gax:18:ථෙරස්ස <pb M=.100/> වචනං වත්වා, රාජතො ලද්ධධාතුයො।
gae:පත්තපූරං ගහෙත්වාන, හිමවන්තමුපාගමි॥
gax:19:හිමවන්තෙ ඨපෙත්වාන, සධාතුං පත්තමුත්තමං।
gae:දෙවින්දසන්තිකං ගන්ත්වා, ථෙරස්ස වචනං භණි॥
gax:20:චූළාමණි චෙතියම්හා, ගහෙත්වා දක්ඛිණක්ඛකං।
gae:සාමණෙරස්ස පාදාසි, සක්කො දෙවානමිස්සරො॥
gax:21:තං ධාතුං ධාතුපත්තඤ්ච, ආදාය සුමනො තතො।
gae:ආගම්ම චෙතියගිරිං, ථෙරස්ස’දාසි තං යති॥
gax:22:මහානාගවනුය්යානං, වුත්තෙනා විධිනා’ගමා।
gae:සායන්හාසමයෙ රාජා, රාජසෙනා පුරක්ඛතො॥
gax:23:ඨපෙසි ධාතුයො සබ්බා, ථෙරො තත්ථෙව පබ්බතෙ।
gae:මිස්සකං පබ්බතං තස්මා, ආහු චෙතිය පබ්බතං॥
gax:24:ඨපෙත්වා ධාතුපත්තං තං, ථෙරො චෙතියපබ්බතෙ।
gae:ගහෙත්වා අක්ඛකං ධාතුං, සඞ්කෙතං සගණො’ගමා॥
gax:25:සචායං මුනිනො ධාතු, ඡත්තං නමතු මෙ සයං।
gae:ජණ්ණුකෙහි කරීධාතු, ධාතුචඞ්කොටකො අයං॥
gax:26:සිරස්මිං මෙ පතිට්ඨාතු, ආගම්ම සහ ධාතුකො।
gae:ඉති රාජා විචින්තෙසි, චින්තිතං තං තථා අහු॥
gax:27:අමතෙනා’භිසිත්තොව, අහු හට්ඨො’ති භූපති।
gae:සීසතො තං ගහෙත්වාන, හත්ථික්ඛන්ධෙ ඨපෙසිතං॥
gax:28:හට්ඨො හත්තී කුඤ්චනාදං, අකා කම්පිත්ථ මෙදිනී।
gae:තතො නාගො නිවත්තිත්වා, සථෙර බලවාහනො॥
gax:29:පුරත්ථිමෙන ද්වාරෙන, පවිසිත්වා පුරං සුභං।
gae:දක්ඛිණෙන ච ද්වාරෙන, නික්ඛමිත්වා තතො පුන॥
gax:30:ථූපාරාමෙ චෙතියස්ස, ඨානතො පච්ඡතො කතං।
gae:පමොජවත්ථුං ගන්ත්වාන, බොධිඨානෙ නිවත්තිය॥
gax:31:පුරත්ථාවදනො අඨා, ථූපඨානං තදා හිතං।
gae:කදම්බපුප්ඵආදාරි-වල්ලීහි චිතකං අහු॥
gax:32:මනුස්සදෙවො <pb M=.101/> දෙවෙහි, තං ඨානං රක්ඛිතං සුචිං।
gae:සොධාපෙත්වා භූසයිත්වා, තඞ්ඛණංයෙව සාධුකං॥
gax:33:ධාතුං ඔරොපනත්ථාය, ආරභී හත්ථික්ඛන්ධතො।
gae:නාගො න ඉච්ඡිතං රාජා, ථෙරං පුච්ඡිත්ථ තං මනං॥
gax:34:අත්තනො ඛන්ධසමකෙ, ඨානෙ ඨපනමිච්ඡති।
gae:ධාතුඔරොපනං තෙන, න ඉට්ඨමී’ති සො බ්රවි॥
gax:35:ආණාපෙත්වා ඛණංයෙව,
gax:සුක්ඛාතො’භයවාපිතො।
gax:සුක්ඛකද්දම ඛණ්ඩෙහි,
gae:චිතා පෙත්වාන තං සමං॥
gax:36:අලඞ්කරිත්වාන බහුධා, රාජා තං ඨානමුත්තමං।
gae:ඔරොපෙත්වා හත්ථික්ඛන්ධා, ධාතුං තත්ථ ඨපෙසිතං॥
gax:37:ධාතාරක්ඛං සංවිධාය, ඨපෙත්වා තත්ථ හත්ථිනං।
gae:ධාතුථූපස්ස කරණෙ, රාජා තුරිතමානසො॥
gax:38:බහූ මනුස්සෙ යොජෙත්වා, ඉත්ථිකාකරණෙ ලහුං।
gae:ධාතුකිච්චං විචින්තෙන්තො, සාමච්චො පාවිසී පුරං॥
gax:39:මහාමහින්දත්ථෙරො තු, මහා මෙඝවනං සුභං।
gae:සගණො අභිගන්ත්වාන, තත්ථ වාසමකප්පයි॥
gax:40:රත්තිං නාගො’නුපරියාති, තං ඨානං සො සධාතු කං।
gae:බොධිඨානම්හි සාලාය, දිවාඨාති සධාතුකො॥
gax:41:වත්ථුස්ස තස්සො’පරිතො, ථූපං ථෙරමතානු ගො।
gae:ජඞ්ඝාමත්තං චිතාපෙත්වා, කතිපාහෙන භූපති॥
gax:42:තත්ථ ධාතුපතිට්ඨානං, ඝොසාපෙත්වා උපාගමි।
gae:තතො තතො සමන්තො ච, සමාගමි මහාජනො॥
gax:43:තස්මිං සමාගමෙ ධාතු, හත්ථික්ඛන්ධා නගාග්ගතා।
gae:සත්තතාලප්පමාණම්හි, දිස්සන්ති නභසිට්ඨිතා॥
gax:44:විම්හාපයන්ති ජනතං, යමකං පාටිහාරියං।
gae:කණ්ණම්බමූලෙ බුද්ධො’ව, අකරි ලොමහංසනං॥
gax:45:තතො <pb M=.102/> නික්ඛන්තජාලාහි, ජලධාරාහි චා’සකිං।
gae:අයං ඔභාසිතා’සිත්තා, සබ්බාලංකාමහී මහු॥
gax:46:පරිනිබ්බානමඤ්චම්හි, නිපන්නෙන ජිනෙන හි।
gae:කතං මහාඅධිට්ඨාන-පඤ්චකං පඤ්චචක්ඛුනා॥
gax:47:ගය්හමානා මහාබොධි සාඛාසොකෙන දක්ඛිණා।
gae:ඡිජ්ජිත්වාන සයංයෙව, පතිට්ඨාතු කටාහකෙ॥
gax:48:පතිට්ඨහිත්වා සා සාඛා, ඡබ්බණ්ණරස්මියො සුභා।
gae:රඤ්ජයන්තී දිසා සබ්බා, ඵලපත්තෙහි මුච්චතු॥
gax:49:සසුවණ්ණකටාහා සා, උග්ගන්ත්වාන මනොරමා।
gae:අදිස්සමානා සත්තාහං, හිමගබ්භම්හි තිට්ඨතු॥
gax:50:ථූපාරාමෙ පතිට්ඨන්තං, මම දක්ඛිණඅක්ඛකං।
gae:කරොතු නභමුග්ගන්ත්වා, යමයං පාටිහාරියං॥
gax:51:ලඞ්කා ලඞ්කාරභූතම්හි, හෙමමාලිකචෙතියෙ।
gae:පතිට්ඨහන්තියො ධාතු, දොණමත්තා පමාණතො॥
gax:52:බුද්ධවෙසධරා හුත්වා, උග්ගන්ත්වා නභසිට්ඨිතා।
gae:පතිට්ඨං තු කරිත්වාන, යමකං පාටිහාරියං॥
gax:53:අධිට්ඨානානි පඤ්චෙ’ව, අධිට්ඨාසි තථාගතො।
gae:අකාසි තස්මා සා ධාතු, තදා තං පාටිහාරියං॥
gax:54:ආකාසා ඔතරිත්වා සා, අට්ඨාභූපස්ස මුද්ධනි।
gae:අතීවහට්ඨො තං රාජා, පතිට්ඨාපෙසි චෙතියෙ॥
gax:55:පතිට්ඨිතාය තස්සා ච, ධාතුයා චෙතියෙ තදා।
gae:අහු මහාභූමිචාලො, අබ්භුතො ලොමහංසනො॥
gax:56:එවං අචින්තියා බුද්ධා, බුද්ධධම්මා අචින්තියා।
gae:අචින්තියෙ පසන්නානං, විපාකො හොති අචින්තියො॥
gax:57:තං පාටිහාරියං දිස්වා, පසීදිංසු ජනෙ ජනා।
gae:මත්තාභයො රාජපුත්තො, කනිට්ඨො රාජිනො පන॥
gax:58:මුනිස්සරෙ පසීදිත්වා, යාචිත්වාන නරිස්සරං।
gae:පුරිසානං සහස්සෙන, සහ පබ්බජිසාසනෙ॥
gax:59:චෙතාරිගාමතො <pb M=.103/> චාපි, ද්වාරමණ්ඩලතොපි ච।
gae:විහීරබීජතො චාපි, තථා ගල්ලකපිට්ඨිතො॥
gax:60:තථො’පතිස්සගාමා ච, පඤ්ච පඤ්ච සතානි ච।
gae:පබ්බජුං දාරකා හට්ඨා, ජාතසද්ධා තථාගතෙ॥
gax:61:එවං පුරා බාහිරා ච, සබ්බෙ පබ්බජිතා තදා।
gae:තිංස භික්ඛුසහස්සානි, අහෙසුං ජිනසාසනෙ॥
gax:62:ථූපාරාමෙ ථූපවරං, නිට්ඨාපෙත්වා මහීපති।
gae:රතනාදීහි’නෙකෙහි, සදා පූජමකාරයි॥
gax:63:රාජොරොධා ඛත්තියා ච, අමච්චා නාගරා තථා।
gae:සබ්බෙ ජනපදා චෙව, පුජා’කංසු විසුං විසුං॥
gax:64:ථූපපුබ්බඞ්ගමං රාජා, විහාරං තත්ථ කාරයි।
gae:ථූපාරාමොති තෙනෙ’ස, විහාරො විස්සුතො අහු॥
gax:65:සකධාතුසරීරකෙන චෙ’වං,
gax:පරිනිබ්බානගතොපි ලොකනාථො।
gax:ජනකායහිතං සුඛඤ්ච සම්මා,
gae:බහුධා’කාසි ඨිතෙ ජිනෙ කථාවකාති॥
cen:සුජනප්පසාදසංවෙගත්ථාය කතෙ මහාවංසෙ
cen:ධාතුඅගමනො නාම
cen:සත්තරසමො පරිච්ඡෙදො।
