cha:25:භික්ඛුවග්ගො
gax:360:චක්ඛුනා සංවරො සාධු, සාධු සොතෙන සංවරො।
gae:ඝානෙන සංවරො සාධු, සාධු ජිව්හාය සංවරො॥
gax:361:කායෙන සංවරො සාධු, සාධු වාචාය සංවරො।
gax:මනසා සංවරො සාධු, සාධු සබ්බත්ථ සංවරො।
gae:සබ්බත්ථ සංවුතො භික්ඛු, සබ්බදුක්ඛා පමුච්චති॥
gax:362:හත්ථසංයතො පාදසංයතො, වාචාසංයතො සංයතුත්තමො।
gae:අජ්ඣත්තරතො සමාහිතො, එකො සන්තුසිතො තමාහු භික්ඛුං॥
gax:363:යො <pb V=.59/> මුඛසංයතො භික්ඛු, මන්තභාණී අනුද්ධතො।
gae:අත්ථං ධම්මඤ්ච දීපෙති, මධුරං තස්ස භාසිතං॥
gax:364:ධම්මාරාමො <pb M=.66/> <pb P=.53/> <pb T=.65/> ධම්මරතො, ධම්මං අනුවිචින්තයං।
gae:ධම්මං අනුස්සරං භික්ඛු, සද්ධම්මා න පරිහායති॥
gax:365:සලාභං නාතිමඤ්ඤෙය්ය, නාඤ්ඤෙසං පිහයං චරෙ।
gae:අඤ්ඤෙසං පිහයං භික්ඛු, සමාධිං නාධිගච්ඡති॥
gax:366:අප්පලාභොපි චෙ භික්ඛු, සලාභං නාතිමඤ්ඤති।
gae:තං වෙ දෙවා පසංසන්ති, සුද්ධාජීවිං අතන්දිතං॥
gax:367:සබ්බසො නාමරූපස්මිං, යස්ස නත්ථි මමායිතං।
gae:අසතා ච න සොචති, ස වෙ “භික්ඛූ”ති වුච්චති॥
gax:368:මෙත්තාවිහාරී යො භික්ඛු, පසන්නො බුද්ධසාසනෙ।
gae:අධිගච්ඡෙ පදං සන්තං, සඞ්ඛාරූපසමං සුඛං॥
gax:369:සිඤ්ච භික්ඛු ඉමං නාවං, සිත්තා තෙ ලහුමෙස්සති।
gae:ඡෙත්වා රාගඤ්ච දොසඤ්ච, තතො නිබ්බානමෙහිසි॥
gax:370:පඤ්ච ඡින්දෙ පඤ්ච ජහෙ, පඤ්ච චුත්තරි භාවයෙ।
gae:පඤ්ච සඞ්ගාතිගො භික්ඛු, “ඔඝතිණ්ණො”ති වුච්චති॥
gax:371:ඣාය භික්ඛු <n>ඣාය තුවං භික්ඛු (?)</n> මා පමාදො <n>මා ච පමාදො (සී॰ ස්යා॰ පී॰)</n>, මා තෙ කාමගුණෙ රමෙස්සු <n>භමස්සු (සී॰ පී॰), භවස්සු (ස්යා॰), රමස්සු (ක॰)</n> චිත්තං।
gae:මා ලොහගුළං ගිලී පමත්තො, මා කන්දි “දුක්ඛමිද”න්ති ඩය්හමානො॥
gax:372:නත්ථි ඣානං අපඤ්ඤස්ස, පඤ්ඤා නත්ථි අඣායතො <n>අජ්ඣායිනො (ක॰)</n>।
gae:යම්හි ඣානඤ්ච පඤ්ඤා ච, ස වෙ නිබ්බානසන්තිකෙ॥
gax:373:සුඤ්ඤාගාරං <pb M=.67/> <pb V=.60/> <pb P=.54/> <pb T=.66/> පවිට්ඨස්ස, සන්තචිත්තස්ස භික්ඛුනො।
gae:අමානුසී රති හොති, සම්මා ධම්මං විපස්සතො॥
gax:374:යතො යතො සම්මසති, ඛන්ධානං උදයබ්බයං।
gae:ලභතී <n>ලභති (පී॰), ලභතෙ (ක॰)</n> පීතිපාමොජ්ජං, අමතං තං විජානතං॥
gax:375:තත්රායමාදි භවති, ඉධ පඤ්ඤස්ස භික්ඛුනො।
gae:ඉන්ද්රියගුත්ති සන්තුට්ඨි, පාතිමොක්ඛෙ ච සංවරො॥
gax:376:මිත්තෙ භජස්සු කල්යාණෙ, සුද්ධාජීවෙ අතන්දිතෙ।
gax:පටිසන්ථාරවුත්යස්ස <n>පටිසන්ධාරවුත්යස්ස (ක॰)</n>, ආචාරකුසලො සියා।
gae:තතො පාමොජ්ජබහුලො, දුක්ඛස්සන්තං කරිස්සති॥
gax:377:වස්සිකා විය පුප්ඵානි, මද්දවානි <n>මජ්ජවානි (ක॰ ටීකා) පච්චවානි (ක॰ අට්ඨ॰)</n> පමුඤ්චති।
gae:එවං රාගඤ්ච දොසඤ්ච, විප්පමුඤ්චෙථ භික්ඛවො॥
gax:378:සන්තකායො සන්තවාචො, සන්තවා සුසමාහිතො <n>සන්තමනො සුසමාහිතො (ස්යා॰ පී॰), සන්තමනො සමාහිතො (ක॰)</n>।
gae:වන්තලොකාමිසො භික්ඛු, “උපසන්තො”ති වුච්චති॥
gax:379:අත්තනා චොදයත්තානං, පටිමංසෙථ අත්තනා <n>පටිමාසෙ අත්තමත්තනා (සී॰ පී॰), පටිමංසෙ තමත්තනා (ස්යා॰)</n>।
gae:සො අත්තගුත්තො සතිමා, සුඛං භික්ඛු විහාහිසි॥
gax:380:අත්තා හි අත්තනො නාථො, (කො හි නාථො පරො සියා) <n>( ) විදෙසපොත්ථකෙසු නත්ථි</n>
gax:අත්තා හි අත්තනො ගති।
gae:තස්මා සංයමමත්තානං <n>සංයමය’ත්තානං (සී॰ පී॰)</n>, අස්සං භද්රංව වාණිජො॥
gax:381:පාමොජ්ජබහුලො <pb M=.68/> භික්ඛු, පසන්නො බුද්ධසාසනෙ।
gae:අධිගච්ඡෙ පදං සන්තං, සඞ්ඛාරූපසමං සුඛං॥
gax:382:යො <pb V=.61/> <pb P=.55/> හවෙ දහරො භික්ඛු, යුඤ්ජති බුද්ධසාසනෙ।
gae:සොමං <pb T=.67/> <n>සො ඉමං (සී॰ ස්යා॰ කං॰ පී॰)</n> ලොකං පභාසෙති, අබ්භා මුත්තොව චන්දිමා॥
cen:භික්ඛුවග්ගො පඤ්චවීසතිමො නිට්ඨිතො।
