cha:10:දසමො පරිච්ඡෙදො
sub:රූපවිභාගවණ්ණනා
bod:622:<b>වුත්තමාදිම්හි යං රූපං, චිත්තජානමනන්තරං</b> යං රූපං චිත්තචෙතසිකානං අනන්තරං ආදිම්හි පකරණාදිම්හි “චිත්තං චෙතසිකං <pb M=.105/> රූප”න්තිආදිනා වචනෙන ආචරියෙන වුත්තං, ඉතො පරං ඉදානි තස්ස රූපස්ස විභාවනං <b>සමාසෙන</b> සඞ්ඛෙපෙන කරිස්සං।
bod:623:<b>යං රුප්පතීති රූප</b>න්ති යං ධම්මජාතං රුප්පති සීතාදිනා විරුද්ධපච්චයෙන විකාරමාපජ්ජති। <b>තථා රූපයතීති රූපං</b> යං ධම්මජාතං වණ්ණවිකාරමාපජ්ජමානං හදයඞ්ගතභාවං අජ්ඣාසයං පකාසෙති, ඉති තස්මා රූපං, කිං තං? වණ්ණායතනං। <b>රූපාරූපභවාතීතො, සුරූපො රූපමබ්ර්වි</b> භගවා රූපාරූපභවඅතීතො සුරූපො රූපං <b>අබ්ර්වි</b> කථෙසි।
bod:625-6:<b>මහාභූතෙනා</b>ති මහන්තො භූතො උප්පත්ති එතස්සාති මහාභූතො, තෙන। වඤ්චකත්තා මහාභූතසමාති වා।
bod:630:<b>නිරුපාදානමානසො</b>ති උපාදානවිරහිතචිත්තො।
bod:633:<b>තස්ස</b> <pb V=1.86/> <b>සම්පත්තී</b>ති තස්ස කිච්චස්ස සම්පත්ති।
bod:634:<b>උපබ්රූහනරසා</b>ති වඩ්ඪනකිච්චා।
bod:637:<b>ආසයානුසයෙ ඤාණ</b>න්ති එත්ථ <b>ආසයො</b> නාම
gax:සස්සතුච්ඡෙදදිට්ඨී ච, ඛන්තී සච්චානුලොමිකං।
gae:යථාභූතඤ්ච යං ඤාණං, එතං ආසයසද්දිතං॥
bod:අත්ථීති ඛො, කච්චාන, අයමෙකො අන්තො, අන්තො ඛො, කච්චාන, අත්ථි ඉති අයං එකො අන්තො කොට්ඨාසො, අයං <b>සස්සතදිට්ඨි</b>। නත්ථීති ඛො, කච්චාන, අයං දුතියො අන්තො, අයං <b>උච්ඡෙදදිට්ඨි। ඛන්තී සච්චානුලොමික</b>න්ති චතුන්නං සච්චානං අනුලොමිකඤාණං, සඞ්ඛාරුපෙක්ඛාඤාණන්ති අත්ථො। <b>යථාභූතඤ්ච යං ඤාණ</b>න්ති සප්පච්චයනාමරූපදස්සනං ඤාණං। <b>එතං</b> <b>ආසයසද්දිත</b>න්ති <pb M=.106/> එතං ආසයං ඉති කථිතං। එවං වුත්තප්පකාරෙන ආසයෙ ඤාණං නාම। <b>අනුසයො</b> නාම දිට්ඨානුසයාදයො අනුසයා සත්ත। <b>ඉන්ද්රියානං පරොපරෙ</b>ති පරෙ අධිකභාවෙන ඔපරෙ ච තික්ඛානුභාවෙන අයං සත්තො තික්ඛසද්ධින්ද්රියො මුදුසද්ධින්ද්රියො හීනසද්ධින්ද්රියොති අත්ථො। සමාධින්ද්රියාදීසුපි එසෙව නයො। ඉති සත්තානං ඉන්ද්රියානං පරඔපරෙ ඤාණං।
bod:638:<b>සබ්බඤ්ඤුතා ඤාණ</b>න්ති තිහෙතුකකාමාවචරක්රියාචතුක්කං ගහෙතබ්බං।
bod:641:අක්ඛිකූටෙහි මත්ථලුඞ්ගෙන පරිච්ඡින්නො අන්තතො।
bod:645:<b>භාවසම්භවසණ්ඨානා</b>ති ඉත්ථිපුමසම්භවභූතවණ්ණායතනං।
bod:647:එතෙ දස චතුසමුට්ඨානා සම්භාරා චතූහි පච්චයෙහි චත්තාලීස භවන්ති।
bod:652:<b>නිවිට්ඨෙ</b>ති පතිට්ඨිතෙ।
bod:658:<b>උබ්බිඅධිකානං</b> <pb V=1.87/> පථවීඅධිකානං।
bod:660-2:<b>විසෙසෙ සතී</b>ති නිස්සයභූතානං චතුන්නං විසෙසෙ සති, <b>සබ්බසො</b> සබ්බෙසං විසෙසපරිකප්පනං පහාය එව කම්මවිසෙසෙන පසාදානං විසෙසතා ඤෙය්යා।
bod:663:<b>සද්දීයතී</b>ති උච්චාරීයතෙ। <b>රසන්තී</b>ති අස්සාදෙන්ති।
bod:668:<b>පරතො</b>ති පඨමකප්පතො අපරභාගෙ පටිසන්ධියං භාවද්වයං සමුට්ඨාතීති විඤ්ඤෙය්යං। <b>“පවත්තෙපි සමුට්ඨායා”</b>තිආදිකං සොණකුමාරාදයො සන්ධාය වුත්තං।
bod:672:<b>න තං බ්යඤ්ජනකාරණ</b>න්ති තං ඉන්ද්රියද්වයං බ්යඤ්ජනස්ස කාරණං න සියා। <b>තස්සා</b>ති බ්යඤ්ජනස්ස।
bod:674:<b>උබ්බාහන</b>න්ති <pb M=.107/> නීහරණං।
bod:676-7:අන්නපානාදිකං වත්ථු යං කම්මජං අග්ගිං හරති, <b>කෙවලං</b> එකං හුත්වා තං අන්නපානාදිකං වත්ථු ජීවිතං පන පාලෙතුං න ච සක්කොති। එකතො ජීවිතං පාලෙතුඤ්ච සක්කොන්ති।
bod:<b>කායෙන</b> රූපකායෙන අත්තනො භාවං විඤ්ඤාපෙන්තානං භාවො <b>කායග්ගහණානුසාරෙන</b> කායග්ගහණස්ස අනුචින්තනෙන <b>ගහිතාය</b> වායොධාතුවිකාරසඞ්ඛාතාය <b>එතාය</b> ධම්මජාතියා පණ්ඩිතෙහි විඤ්ඤායතෙ। <b>ඉතිපි</b> තස්මා කායවිඤ්ඤත්ති।
bod:681:එකාවජ්ජනවීථියං හෙට්ඨා ඡහි චිත්තෙහි වායොධාතුසමුට්ඨිතං උපත්ථම්භං ලභිත්වා।
bod:684:<b>සහ සද්දෙන වා</b>ති සද්දෙන සහෙව।
bod:690-1:<b>එතාසං</b> පන ලහුතාදීනං තිස්සන්නං පවත්තියං නිදස්සනං කමතො ආරොග්යං ලහුතා <pb V=1.88/>, මද්දිතං ධම්මං මුදුතා, ධන්තහෙමං කම්මඤ්ඤතා හොති। ලහුතාදිත්තයං පන කම්මං කාතුං න සක්කොති, ආහාරාදිත්තයංයෙව ලහුතාදිත්තයං කරොති යස්මා, තතො තං තිජං නාම।
bod:693:<b>වුත්තමාකාරනානත්තා</b>ති එත්ථ ආකාරනානත්තා නාම ආචයාකාරඅනුබන්ධතාකාරවසෙන වුත්තං। <b>වෙනෙය්යානං වසෙන වා</b>ති එකෙ වෙනෙය්යා ආචයවසෙන ජාතිරූපං ජානන්ති, එකෙ අනුබන්ධතාවසෙන ජානන්ති। ඉති වෙනෙය්යානං ජානනවසෙන ජාතිරූපං ද්විධා වුත්තං।
bod:694:<b>සභාවානපගමෙ</b> අත්තනො සභාවස්ස අනපගමෙ සති।
bod:<b>තෙ</b> <pb M=.108/> මිද්ධරූපවාදාචරියා පටික්ඛිපිතබ්බා। කථං? <b>අද්ධා මුනිසි සම්බුද්ධො, නත්ථි නීවරණා තවා</b>ති යො ත්වං <b>අද්ධා</b> එකන්තෙන <b>මුනි අසි</b> සම්බුද්ධො අසි නීවරණා ධම්මා <b>තව</b> තුය්හං නත්ථි, <b>ඉති</b> වචනෙ සචෙ මිද්ධං නීවරණං රූපෙ පවිට්ඨං සියා। භගවතා රූපකායස්ස විජ්ජමානත්තා “නත්ථි නීවරණා තවා”ති වචනං වත්තබ්බං සියා। ථිනමිද්ධනීවරණං අවිජ්ජානීවරණෙන සහ නීවරණඤ්චෙව හොති, නීවරණසම්පයුත්තඤ්ච හොති। ඉති සම්පයුත්තවචනතො සම්පයුත්තස්ස රූපස්ස අභාවතො තම්පි න වත්තබ්බං සියා। න පුරෙජාතපච්චයාති අඤ්ඤමඤ්ඤපච්චයාති අත්ථො। සචෙ ථිනමිද්ධං රූපං සියා, කථං අරූපෙපි අඤ්ඤමඤ්ඤං සියා, න සියාති අත්ථො। අරූපෙපි කාමච්ඡන්දනීවරණං පටිච්ච ථිනමිද්ධනීවරණං උප්පජ්ජති। <b>ඉති</b> වචනෙන ච න මිද්ධරූපං සියා, අරූපෙ කථං සියාති අත්ථො। අරූපමෙව මිද්ධං ඉති පටික්ඛිපිතබ්බා। අරූපෙපි එතස්ස මිද්ධස්ස උප්පත්තියා සාධකවචනතො නිට්ඨං එත්ථ ච අවගන්තබ්බං “අරූප”න්ති විඤ්ඤුනා।
bod:705-6:<b>කම්මෙන වීසති රූපා</b>ති අට්ඨින්ද්රියවත්ථුඅට්ඨාවිනිබ්භොගසන්තතූපචයාකාසා කම්මජා। <b>චෙතසා</b> විඤ්ඤත්තිද්වයසද්දලහුතාදිත්තයඅවිනිබ්භොගසන්තතූපචයාකාසා චිත්තජා। <b>උතුනා</b> සද්දලහුතාදිත්තයඅවිනිබ්භොගසන්තතූපචයාකාසා උතුජා। <b>ආහාරතො</b> ලහුතාදිත්තයඅවිනිබ්භොගසන්තතූපචයාකාසා ආහාරජා।
bod:707-17:<b>ජායෙය්යුං යදි තානිපී</b>ති තානි ජරතාඅනිච්චතාරූපා යදි ජායෙය්යුං, එවං සන්තෙ තු තෙසං ජරතාඅනිච්චතා භෙදා සියුං। <b>හි</b> සච්චං වචනං පාකො න පච්චති, භෙදො වා න <pb V=1.89/> ච භිජ්ජති යස්මා, තස්මා තෙසං පාකභෙදා සියුන්ති, <b>තං</b> වචනං නත්ථි। <b>එතං</b> ජරතාඅනිච්චතාද්වයං <b>ජාතස්ස</b> නිප්ඵන්නරූපස්ස පාකභෙදත්තා න ජායති। <b>සියා කස්සචි බුද්ධෙත්ථා</b>ති <b>එත්ථ</b> ජරතාඅනිච්චතාවිනිච්ඡයාධිකාරෙ <b>කස්සචි</b> ජනස්ස <b>බුද්ධි</b> ඤාණං යදි සියා, “රූපස්සූපචයො”ති වචනෙන “ජාති <pb M=.109/> ජායතී”ති වචනං දීපිතං යථා, <b>එවං</b> තථා පාකොපි පච්චතු, භෙදොපි පරිභිජ්ජතු, එවං බුද්ධි සියා। ජාති න චෙව ජායතෙ। <b>ඉති</b> ඉමිනා පකාරෙන විභාවිනා ඤෙය්යා। ජාති ජායමානස්ස නිප්ඵන්නරූපස්ස නිබ්බත්ති නාම පකාසිතා। <b>තත්ථ යස්ස සියා තත්ථ</b> වචනෙ <b>යස්ස</b> ජනස්ස බුද්ධි සියා। යෙසං නිප්ඵන්නරූපධම්මානං ජාති අත්ථි, <b>සා</b> ජාති අභිනිබ්බත්තිසම්මුතිං <b>තප්පච්චයත්තවොහාරං</b> තෙසං නිප්ඵන්නරූපධම්මානං පච්චයට්ඨෙන ලද්ධවොහාරං කම්මජාදිකං වොහාරං ලභතෙව යථා, තථා <b>තෙසං</b> නිප්ඵන්නරූපධම්මානං තෙ පාකභෙදා අභිනිබ්බත්තිසම්මුතිං නාම තප්පච්චයත්තවොහාරං ලභන්ති, ඉති බුද්ධි සියා। තස්ස ජනස්ස එවං වත්තබ්බං – ඉදං සන්තතූපචයද්වයං කම්මාදිසම්භවං හොති යථා, එවං පාකභෙදා තං කම්මාදිසම්භවවොහාරං කදාචිපි න ලභන්ති। <b>හි</b> සච්චං වචනං <b>කස්මා</b> කාරණා ජනකානං කම්මාදිපච්චයානං ආනුභාවසඞ්ඛාතෙ ඛණුප්පාදෙ තෙසං පාකභෙදානං අභාවතො න ලභන්ති। වුත්තප්පකාරෙන ඛණුප්පාදෙ ජාතිපරම්පරාභාවතො සා ජාති ලබ්භතෙ, තස්මා කාරණා ජාති එව අභිනිබ්බත්තිසම්මුතිං පච්චයත්තවොහාරං ලභති, ඉතරං ජරතාඅනිච්චතාද්වයං පන න ලභති। තං ජරතාඅනිච්චතාද්වයං ජිය්යති ඉති භිජ්ජති ඉති වා න වත්තබ්බං හොති। කස්මා? කම්මාදිපච්චයානං ආනුභාවක්ඛණෙ <b>තස්ස</b> ජරතාඅනිච්චතාද්වයස්ස පච්චයානං අභාවතො।
bod:718-23:<b>අනිච්චං සඞ්ඛතඤ්චෙතං ජරාමරණං</b> අනිච්චසඞ්ඛාතං <b>ඉතිපි</b> වචනස්ස භගවතා වුත්තත්තා ජරතාඅනිච්චතාද්වයං ජායති, එවං ඉති ත්වං චෙ මඤ්ඤසි, <b>එවං</b> “ජායති එවා”ති වචනං භගවතා න වත්තබ්බං। <b>හි</b> කස්මා කාරණා? “අනිච්චං සඞ්ඛතඤ්චෙතං, ජරාමරණමිච්චපී”තිවුත්තභාවාදිනා ආකාරදෙසනාපරියායෙන ලෙසෙන භගවතා අනිච්චානං නිප්ඵන්නරූපධම්මානං ජරාමරණසඞ්ඛාතං සභාවතො ජරාමරණං අනිච්චං සඞ්ඛතඤ්චාපි <pb M=.110/> චිත්තජානං විකාරත්තා විඤ්ඤත්තියො “චිත්තජා”ති වුත්තා විය, <b>තථා</b> එවං භගවතා වුත්තං। <b>යදි එවං</b> අත්ථෙ සති <b>එතං</b> රුප්පනලක්ඛණත්තයං අජාතත්තා ච <b>සබ්බථා</b> සබ්බාකාරෙන ඛංපුප්ඵංව නත්ථි, අසඞ්ඛතං නිබ්බානං විය නිච්චංවාති ච චොදකො වදෙය්ය, නත්ථි නිච්චන්ති ඉදං උභයවචනං නො භගවතා වත්තබ්බං। කස්මා? නිස්සයධම්මානං ආයත්තභාවෙන පවත්තිතො පථවියාදීනං නිස්සයානං <b>භාවෙ</b> සති තස්ස ලක්ඛණත්තයස්ස භාවතො, තස්මා ඛංපුප්ඵංව තං ලක්ඛණත්තයං න නත්ථි, අත්ථීති අත්ථො। පථවීආදීනං <pb V=1.90/> අභාවෙ තං ලක්ඛණත්තයං න ච ලබ්භති යස්මා, තස්මා නිබ්බානං විය, තථා නිච්චං න।
bod:724-5:පරිච්ඡෙදාදයො <b>අනිප්ඵන්නා। තෙසමෙව ච රූපානං</b> තෙසමෙව නිප්ඵන්නරූපධම්මානං විකාරත්තා <b>නිප්ඵන්නා චෙව සඞ්ඛතා</b> සෙසවසෙන වුත්තානං පභෙදකතොති දස්සනතො। සෙසං උත්තානත්ථමෙව।
gax:767:<b>ගන්තුං පනිච්ඡෙ පිටකෙභිධම්මෙ,</b>
gax:<b>යො ධම්මසෙනාපතිනා සමත්තං।</b>
gax:<b>හිතත්ථිනා තෙන ච භික්ඛුනායං,</b>
gae:<b>සක්කච්ච සම්මා පන සික්ඛිතබ්බො॥</b>
bod:යො භික්ඛු අභිධම්මෙ පිටකෙ ධම්මසෙනාපතිනා සමත්තං සභාවං ගන්තුං පාපුණිතුං ඉච්ඡෙය්ය, තෙන ච භික්ඛුනා හිතත්ථිනා සක්කච්චං ආදරෙන සම්මා තීරණචින්තනසජ්ඣායනෙහි අයං අභිධම්මාවතාරො සික්ඛිතබ්බො।
cen:ඉති අභිධම්මාවතාරටීකාය
cen:රූපවිභාගවණ්ණනා නිට්ඨිතා।
cen:දසමො පරිච්ඡෙදො।
