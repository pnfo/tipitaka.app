cha:8:අරහත්තවග්ගො
sub:1-3:දුක්ඛසුත්තාදිවණ්ණනා
bod:75-77:අට්ඨමස්ස <pb V=3.135/> පඨමාදීසු නත්ථි වත්තබ්බං। තතියෙ <b>තිවිධං කුහනවත්ථු</b>න්ති පච්චයප්පටිසෙවනසාමන්තජප්පනඉරියාපථප්පවත්තනසඞ්ඛාතං තිවිධං කුහනවත්ථුං। <b>උක්ඛිපිත්වා</b>ති “මහාකුටුම්බිකො මහානාවිකො මහාදානපතී”තිආදිනා පග්ගණ්හිත්වා ලපනං। <b>අවක්ඛිපිත්වා</b>ති “කිං ඉමස්ස ජීවිතං, බීජභොජනො නාමාය”න්ති හීළෙත්වා ලපනං।
cen:දුක්ඛසුත්තාදිවණ්ණනා නිට්ඨිතා।
sub:4:සුඛසොමනස්සසුත්තවණ්ණනා
bod:78:චතුත්ථෙ <pb M=3.145/> යථාවුත්තධම්මාදීසු තස්ස කිලෙසනිමිත්තං දුක්ඛං අනවස්සනන්ති “සුඛසොමනස්සබහුලො විහරතී”ති වුත්තං। කායිකසුඛඤ්චෙව චෙතසිකසොමනස්සඤ්ච බහුලං අස්සාති <b>සුඛසොමනස්සබහුලො</b>। යවති තෙන ඵලං මිස්සිතං විය හොතීති <b>යොනි,</b> එකන්තිකං කාරණං। <b>අස්සා</b>ති යථාවුත්තස්ස භික්ඛුනො। <b>පරිපුණ්ණ</b>න්ති අවිකලං අනවසෙසං।
cen:සුඛසොමනස්සසුත්තවණ්ණනා නිට්ඨිතා।
sub:5:අධිගමසුත්තවණ්ණනා
bod:79:පඤ්චමෙ ආගච්ඡන්ති එතෙන කුසලා වා අකුසලා වාති ආගමනං, කුසලාකුසලානං උප්පත්තිකාරණං। තත්ථ කුසලොති <b>ආගමනකුසලො</b>। එවං ධම්මෙ මනසිකරොතො කුසලා වා අකුසලා වා ධම්මා අභිවඩ්ඪන්තීති එවං ජානන්තො। අපගච්ඡන්ති කුසලා වා අකුසලා වා එතෙනාති අපගමනං। තෙසං එව අනුප්පත්තිකාරණං, තත්ථ කුසලොති <b>අපගමනකුසලො</b>। එවං ධම්මෙ මනසිකරොතො කුසලා වා අකුසලා වා ධම්මා නාභිවඩ්ඪන්තීති එවං <pb V=3.136/> ජානන්තො। <b>උපායකුසලො</b>ති ඨානුප්පත්තිකපඤ්ඤාසමන්නාගතො। ඉදඤ්ච අච්චායිකකිච්චෙ වා භයෙ වා උප්පන්නෙ තස්ස තිකිච්ඡනත්ථං ඨානුප්පත්තියා කාරණජානනවසෙන වෙදිතබ්බං।
cen:අධිගමසුත්තවණ්ණනා නිට්ඨිතා।
sub:6-7:මහන්තත්තසුත්තාදිවණ්ණනා
bod:80-81:ඡට්ඨෙ <b>සම්පත්තෙ</b>ති කිලෙසෙ සම්පත්තෙ। සත්තමං උත්තානමෙව।
cen:මහන්තත්තසුත්තාදිවණ්ණනා නිට්ඨිතා।
sub:8-10:දුතියනිරයසුත්තාදිවණ්ණනා
bod:82-84:අට්ඨමෙ <pb M=3.146/> <b>කායපාගබ්භියාදීහී</b>ති <b>ආදි</b>-සද්දෙන වචීපාගබ්භියං මනොපාගබ්භියඤ්ච සඞ්ගණ්හාති। නවමාදීනි උත්තානත්ථානෙව।
cen:දුතියනිරයසුත්තාදිවණ්ණනා නිට්ඨිතා।
cen:අරහත්තවග්ගවණ්ණනා නිට්ඨිතා।
