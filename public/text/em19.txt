cha:19:සට්ඨිනිපාතො
bod:529:සොණකජාතකං (1)
gax:1:“තස්ස <pb T=2.31/> <pb V=2.34/> <pb M=2.53/> සුත්වා සතං දම්මි, සහස්සං දිට්ඨ <n>දට්ඨු (සී॰ පී॰)</n> සොණකං।
gae:කො මෙ සොණකමක්ඛාති, සහායං පංසුකීළිතං”॥
gax:2:“අථබ්රවී මාණවකො, දහරො පඤ්චචූළකො।
gax:මය්හං සුත්වා සතං දෙහි, සහස්සං දිට්ඨ <n>දට්ඨු (සී॰ පී॰)</n> සොණකං।
gae:අහං තෙ සොණකක්ඛිස්සං <n>අහං සොණකමක්ඛිස්සං (සී॰ පී॰), අහං තෙ සොණකමක්ඛිස්සං (ස්යා॰)</n>, සහායං පංසුකීළිතං”॥
gax:3:“කතමස්මිං <n>කතරස්මිං (සී॰ ස්යා॰ පී॰)</n> සො ජනපදෙ, රට්ඨෙසු නිගමෙසු ච।
gae:කත්ථ සොණකමද්දක්ඛි <n>කත්ථ තෙ සොණකො දිට්ඨො (සී॰ පී॰)</n>, තං මෙ අක්ඛාහි පුච්ඡිතො”॥
gax:4:“තවෙව දෙව විජිතෙ, තවෙවුය්යානභූමියා।
gae:උජුවංසා මහාසාලා, නීලොභාසා මනොරමා॥
gax:5:“තිට්ඨන්ති මෙඝසමානා, රම්මා අඤ්ඤොඤ්ඤනිස්සිතා।
gax:තෙසං මූලම්හි <n>මූලස්මිං (සී॰ පී॰), මූලස්මි (ස්යා॰)</n> සොණකො, ඣායතී අනුපාදනො <n>අනුපාදිනො (ස්යා॰), අනුපාදානො (පී॰)</n>।
gae:උපාදානෙසු ලොකෙසු, ඩය්හමානෙසු නිබ්බුතො॥
gax:6:“තතො ච රාජා පායාසි, සෙනාය චතුරඞ්ගියා।
gae:කාරාපෙත්වා සමං මග්ගං, අගමා යෙන සොණකො॥
gax:7:“උය්යානභූමිං ගන්ත්වාන, විචරන්තො බ්රහාවනෙ।
gae:ආසීනං <pb T=2.32/> සොණකං දක්ඛි, ඩය්හමානෙසු නිබ්බුතං”॥
gax:8:“කපණො වතයං භික්ඛු, මුණ්ඩො සඞ්ඝාටිපාරුතො।
gae:අමාතිකො අපිතිකො, රුක්ඛමූලස්මි ඣායති”॥
gax:9:“ඉමං වාක්යං නිසාමෙත්වා, සොණකො එතදබ්රවි।
gae:‘න රාජ කපණො හොති, ධම්මං කායෙන ඵස්සයං <n>ඵුසයං (ක॰)</n>॥
gax:10:‘යො <pb M=2.54/> ච <n>යොධ (සී॰ ස්යා॰)</n> ධම්මං නිරංකත්වා <n>නිරාකත්වා (?)</n>, අධම්මමනුවත්තති।
gae:ස රාජ කපණො හොති, පාපො පාපපරායනො’”॥
gax:11:“‘අරින්දමොති <pb V=2.35/> මෙ නාමං, කාසිරාජාති මං විදූ।
gae:කච්චි භොතො සුඛස්සෙය්යා <n>සුඛා සෙය්යා (පී॰), සුඛසෙය්යො (ක॰)</n>, ඉධ පත්තස්ස සොණක’”॥
gax:12:“සදාපි භද්රමධනස්ස, අනාගාරස්ස භික්ඛුනො।
gax:න තෙසං කොට්ඨෙ ඔපෙන්ති, න කුම්භිං න ඛළොපියං <n>න කුම්භෙ න කළොපියා (ස්යා॰ පී॰)</n>।
gae:පරනිට්ඨිතමෙසානා, තෙන යාපෙන්ති සුබ්බතා॥
gax:13:“දුතියම්පි භද්රමධනස්ස, අනාගාරස්ස භික්ඛුනො।
gae:අනවජ්ජපිණ්ඩො <n>අනවජ්ජො පිණ්ඩා (පී॰)</n> භොත්තබ්බො, න ච කොචූපරොධති॥
gax:14:“තතියම්පි භද්රමධනස්ස, අනාගාරස්ස භික්ඛුනො।
gae:නිබ්බුතො පිණ්ඩො භොත්තබ්බො, න ච කොචූපරොධති॥
gax:15:“චතුත්ථම්පි <n>චතුත්ථං (පී॰)</n> භද්රමධනස්ස, අනාගාරස්ස භික්ඛුනො।
gae:මුත්තස්ස රට්ඨෙ චරතො, සඞ්ගො යස්ස න විජ්ජති॥
gax:16:“පඤ්චමම්පි <n>පඤ්චමං (පී॰)</n> භද්රමධනස්ස, අනාගාරස්ස භික්ඛුනො।
gae:නගරම්හි ඩය්හමානම්හි, නාස්ස කිඤ්චි අඩය්හථ॥
gax:17:“ඡට්ඨම්පි <pb T=2.33/> <n>ඡට්ඨං (පී॰)</n> භද්රමධනස්ස, අනාගාරස්ස භික්ඛුනො।
gae:රට්ඨෙ විලුම්පමානම්හි <n>විලුප්පමානම්හි (ක॰)</n>, නාස්ස කිඤ්චි අහීරථ <n>අහාරථ (සී॰ ස්යා॰)</n>॥
gax:18:“සත්තමම්පි <n>සත්තමං (පී॰)</n> භද්රමධනස්ස, අනාගාරස්ස භික්ඛුනො।
gax:චොරෙහි රක්ඛිතං මග්ගං, යෙ චඤ්ඤෙ පරිපන්ථිකා।
gae:පත්තචීවරමාදාය, සොත්ථිං ගච්ඡති සුබ්බතො॥
gax:19:“අට්ඨමම්පි <n>අට්ඨමං (පී॰)</n> භද්රමධනස්ස, අනාගාරස්ස භික්ඛුනො।
gae:යං යං දිසං පක්කමති, අනපෙක්ඛොව ගච්ඡති”॥
gax:20:“බහූපි භද්රා <n>බහූනි සමණභද්රානි (සී॰), බහූපි භද්රකා එතෙ (පී॰)</n> එතෙසං, යො ත්වං භික්ඛු පසංසසි।
gae:අහඤ්ච ගිද්ධො කාමෙසු, කථං කාහාමි සොණක॥
gax:21:“පියා <pb M=2.55/> මෙ මානුසා කාමා, අථො දිබ්යාපි මෙ පියා।
gae:අථ කෙන නු වණ්ණෙන, උභො ලොකෙ ලභාමසෙ”॥
gax:22:“කාමෙ ගිද්ධා <n>කාමෙසු ගිද්ධා (සී॰ පී॰)</n> කාමරතා, කාමෙසු අධිමුච්ඡිතා।
gae:නරා පාපානි කත්වාන, උපපජ්ජන්ති දුග්ගතිං॥
gax:23:“යෙ ච කාමෙ පහන්ත්වාන <n>පහත්වාන (සී॰ පී॰)</n>, නික්ඛන්තා අකුතොභයා।
gae:එකොදිභාවාධිගතා, න තෙ ගච්ඡන්ති දුග්ගතිං॥
gax:24:“උපමං තෙ කරිස්සාමි, තං සුණොහි අරින්දම।
gae:උපමාය මිධෙකච්චෙ <n>පිධෙකච්චෙ (සී॰ පී॰)</n>, අත්ථං ජානන්ති පණ්ඩිතා॥
gax:25:“ගඞ්ගාය <pb V=2.36/> කුණපං දිස්වා, වුය්හමානං මහණ්ණවෙ।
gae:වායසො සමචින්තෙසි, අප්පපඤ්ඤො අචෙතසො॥
gax:26:“‘යානඤ්ච <pb T=2.34/> වතිදං ලද්ධං, භක්ඛො චායං අනප්පකො’।
gae:තත්ථ රත්තිං තත්ථ දිවා, තත්ථෙව නිරතො මනො॥
gax:27:“ඛාදං නාගස්ස මංසානි, පිවං භාගීරථොදකං <n>භාගිරසොදකං (සී॰ ස්යා॰ පී॰ ක॰)</n>।
gae:සම්පස්සං වනචෙත්යානි, න පලෙත්ථ <n>පලෙත්වා (ක॰)</n> විහඞ්ගමො॥
gax:28:“තඤ්ච <n>තංව (පී॰)</n> ඔතරණී ගඞ්ගා, පමත්තං කුණපෙ රතං।
gae:සමුද්දං අජ්ඣගාහාසි <n>අජ්ඣගාහයි (පී॰)</n>, අගතී යත්ථ පක්ඛිනං॥
gax:29:“සො ච භක්ඛපරික්ඛීණො, උදපත්වා <n>උප්පතිත්වා (සී॰ ස්යා॰), උදාපත්වා (පී॰)</n> විහඞ්ගමො॥
gae:න පච්ඡතො න පුරතො, නුත්තරං නොපි දක්ඛිණං॥
gax:30:“දීපං සො නජ්ඣගාගඤ්ඡි <n>න අජ්ඣගඤ්ඡි (සී॰), න අජ්ඣගච්ඡි (පී॰)</n>, අගතී යත්ථ පක්ඛිනං।
gae:සො ච තත්ථෙව පාපත්ථ, යථා දුබ්බලකො තථා॥
gax:31:“තඤ්ච සාමුද්දිකා මච්ඡා, කුම්භීලා මකරා සුසූ।
gae:පසය්හකාරා ඛාදිංසු, ඵන්දමානං විපක්ඛකං <n>විපක්ඛිනං (සී॰ පී॰), විපක්ඛිකං (ස්යා॰)</n>॥
gax:32:“එවමෙව <pb M=2.56/> තුවං රාජ, යෙ චඤ්ඤෙ කාමභොගිනො।
gae:ගිද්ධා චෙ න වමිස්සන්ති, කාකපඤ්ඤාව <n>කාකපඤ්ඤාය (සී॰ ස්යා॰ පී॰)</n> තෙ විදූ॥
gax:33:“එසා තෙ උපමා රාජ, අත්ථසන්දස්සනී කතා।
gae:ත්වඤ්ච පඤ්ඤායසෙ තෙන, යදි කාහසි වා න වා॥
gax:34:“එකවාචම්පි ද්විවාචං, භණෙය්ය අනුකම්පකො।
gae:තතුත්තරිං න භාසෙය්ය, දාසොවය්යස්ස <n>දාසො අය්යස්ස (සී॰), දාසො අයිරස්ස (පී॰)</n> සන්තිකෙ”॥
gax:35:“ඉදං වත්වාන පක්කාමි, සොණකො අමිතබුද්ධිමා <n>සොණකො’මිතබුද්ධිමා (?)</n>।
gae:වෙහාසෙ අන්තලික්ඛස්මිං, අනුසාසිත්වාන ඛත්තියං”॥
gax:36:“කො <pb T=2.35/> නුමෙ රාජකත්තාරො, සුද්දා වෙය්යත්තමාගතා <n>සූතා වෙය්යත්තිමාගතා (සී॰ ස්යා॰ පී॰)</n>।
gae:රජ්ජං නිය්යාදයිස්සාමි, නාහං රජ්ජෙන මත්ථිකො॥
gax:37:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං” <n>වසමන්නගා (පී॰)</n>॥
gax:38:“අත්ථි තෙ දහරො පුත්තො, දීඝාවු රට්ඨවඩ්ඪනො।
gae:තං රජ්ජෙ අභිසිඤ්චස්සු, සො නො රාජා භවිස්සති”॥
gax:39:“ඛිප්පං කුමාරමානෙථ, දීඝාවුං රට්ඨවඩ්ඪනං।
gae:තං රජ්ජෙ අභිසිඤ්චිස්සං, සො වො රාජා භවිස්සති”॥
gax:40:“තතො <pb V=2.37/> කුමාරමානෙසුං, දීඝාවුං රට්ඨවඩ්ඪනං।
gae:තං දිස්වා ආලපී රාජා, එකපුත්තං මනොරමං॥
gax:41:“සට්ඨි ගාමසහස්සානි, පරිපුණ්ණානි සබ්බසො।
gae:තෙ පුත්ත පටිපජ්ජස්සු, රජ්ජං නිය්යාදයාමි තෙ॥
gax:42:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං <n>වසමන්නගා (පී॰)</n>॥
gax:43:“සට්ඨි නාගසහස්සානි, සබ්බාලඞ්කාරභූසිතා।
gae:සුවණ්ණකච්ඡා මාතඞ්ගා, හෙමකප්පනවාසසා॥
gax:44:“ආරූළ්හා <pb M=2.57/> ගාමණීයෙහි, තොමරඞ්කුසපාණිභි।
gae:තෙ පුත්ත පටිපජ්ජස්සු, රජ්ජං නිය්යාදයාමි තෙ॥
gax:45:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං॥
gax:46:“සට්ඨි <pb T=2.36/> අස්සසහස්සානි, සබ්බාලඞ්කාරභූසිතා।
gae:ආජානීයාව ජාතියා, සින්ධවා සීඝවාහිනො॥
gax:47:“ආරූළ්හා ගාමණීයෙහි, ඉල්ලියාචාපධාරිභි <n>ඉන්දියාචාපධාරිභි (ක॰)</n>।
gae:තෙ පුත්ත පටිපජ්ජස්සු, රජ්ජං නිය්යාදයාමි තෙ॥
gax:48:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං॥
gax:49:“සට්ඨි රථසහස්සානි, සන්නද්ධා උස්සිතද්ධජා।
gae:දීපා අථොපි වෙය්යග්ඝා, සබ්බාලඞ්කාරභූසිතා॥
gax:50:“ආරූළ්හා ගාමණීයෙහි, චාපහත්ථෙහි වම්මිභි।
gae:තෙ පුත්ත පටිපජ්ජස්සු, රජ්ජං නිය්යාදයාමි තෙ॥
gax:51:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං॥
gax:52:“සට්ඨි ධෙනුසහස්සානි, රොහඤ්ඤා පුඞ්ගවූසභා।
gae:තා පුත්ත පටිපජ්ජස්සු, රජ්ජං නිය්යාදයාමි තෙ॥
gax:53:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං කාකොව දුම්මෙධො, කාමානං වසමන්වගං॥
gax:54:“සොළසිත්ථිසහස්සානි <pb V=2.38/>, සබ්බාලඞ්කාරභූසිතා।
gax:විචිත්රවත්ථාභරණා, ආමුත්තමණිකුණ්ඩලා।
gae:තා පුත්ත පටිපජ්ජස්සු, රජ්ජං නිය්යාදයාමි තෙ॥
gax:55:“අජ්ජෙව පබ්බජිස්සාමි, කො ජඤ්ඤා මරණං සුවෙ।
gae:මාහං <pb T=2.37/> කාකොව දුම්මෙධො, කාමානං වසමන්වගං”॥
gax:56:“දහරස්සෙව <pb M=2.58/> මෙ තාත, මාතා මතාති මෙ සුතං।
gae:තයා විනා අහං තාත, ජීවිතුම්පි න උස්සහෙ॥
gax:57:“යථා ආරඤ්ඤකං නාගං, පොතො අන්වෙති පච්ඡතො।
gae:ජෙස්සන්තං ගිරිදුග්ගෙසු, සමෙසු විසමෙසු ච॥
gax:58:“එවං තං අනුගච්ඡාමි, පුත්තමාදාය <n>පත්තමාදාය (පී॰)</n> පච්ඡතො।
gae:සුභරො තෙ භවිස්සාමි, න තෙ හෙස්සාමි දුබ්භරො”॥
gax:59:“යථා සාමුද්දිකං නාවං, වාණිජානං ධනෙසිනං।
gae:වොහාරො තත්ථ ගණ්හෙය්ය, වාණිජා බ්යසනී <n>බ්යසනං (ක॰)</n> සියා॥
gax:60:“එවමෙවායං පුත්තකලි <n>පුත්තක (ස්යා॰)</n>, අන්තරායකරො මම <n>මමං (පී॰)</n>।
gae:ඉමං කුමාරං පාපෙථ, පාසාදං රතිවඩ්ඪනං॥
gax:61:“තත්ථ කම්බුසහත්ථායො, යථා සක්කංව අච්ඡරා।
gae:තා නං තත්ථ රමෙස්සන්ති <n>රමිස්සන්ති (ස්යා॰ ක॰)</n>, තාහි චෙසො <n>මෙසො (පී॰)</n> රමිස්සති॥
gax:62:“තතො කුමාරං පාපෙසුං, පාසාදං රතිවඩ්ඪනං।
gae:තං දිස්වා අවචුං කඤ්ඤා, දීඝාවුං රට්ඨවඩ්ඪනං॥
gax:63:“දෙවතා නුසි ගන්ධබ්බො, අදු <n>ආදු (සී॰ පී॰)</n> සක්කො පුරින්දදො।
gae:කො වා ත්වං කස්ස වා පුත්තො, කථං ජානෙමු තං මයං”॥
gax:64:“නම්හි දෙවො න ගන්ධබ්බො, නාපි <n>නම්හි (ක॰)</n> සක්කො පුරින්දදො।
gax:කාසිරඤ්ඤො අහං පුත්තො, දීඝාවු රට්ඨවඩ්ඪනො।
gae:මමං <n>මම (පී॰)</n> භරථ භද්දං වො <n>භද්දන්තෙ (ක॰)</n>, අහං භත්තා භවාමි වො”॥
gax:65:“තං <pb T=2.38/> තත්ථ අවචුං කඤ්ඤා, දීඝාවුං රට්ඨවඩ්ඪනං।
gae:‘කුහිං රාජා අනුප්පත්තො, ඉතො රාජා කුහිං ගතො’”॥
gax:66:“පඞ්කං රාජා අතික්කන්තො, ථලෙ රාජා පතිට්ඨිතො।
gae:අකණ්ටකං අගහනං, පටිපන්නො මහාපථං॥
gax:67:“අහඤ්ච පටිපන්නොස්මි, මග්ගං දුග්ගතිගාමිනං।
gae:සකණ්ටකං සගහනං, යෙන ගච්ඡන්ති දුග්ගතිං”॥
gax:68:“තස්ස <pb V=2.39/> <pb M=2.59/> තෙ ස්වාගතං රාජ, සීහස්සෙව ගිරිබ්බජං।
gae:අනුසාස මහාරාජ, ත්වං නො සබ්බාසමිස්සරො”ති॥
cen:සොණකජාතකං පඨමං।
bod:530:සංකිච්චජාතකං (2)
gax:69:“දිස්වා නිසින්නං රාජානං, බ්රහ්මදත්තං රථෙසභං।
gae:අථස්ස පටිවෙදෙසි, යස්සාසි අනුකම්පකො॥
gax:70:“සංකිච්චායං අනුප්පත්තො, ඉසීනං සාධුසම්මතො।
gae:තරමානරූපො නිය්යාහි, ඛිප්පං පස්ස මහෙසිනං॥
gax:71:“තතො ච රාජා තරමානො, යුත්තමාරුය්හ සන්දනං।
gae:මිත්තාමච්චපරිබ්යූළ්හො <n>පරිබ්බූළ්හො (සී॰ පී॰)</n>, අගමාසි රථෙසභො॥
gax:72:“නික්ඛිප්ප පඤ්ච කකුධානි, කාසීනං රට්ඨවඩ්ඪනො।
gae:වාළබීජනි <n>වා ළවීජනී (සී॰ පී॰)</n> මුණ්හීසං, ඛග්ගං ඡත්තඤ්චුපාහනං।
gax:73:“ඔරුය්හ රාජා යානම්හා, ඨපයිත්වා පටිච්ඡදං।
gae:ආසීනං <pb T=2.39/> දායපස්සස්මිං, සංකිච්චමුපසඞ්කමි॥
gax:74:“උපසඞ්කමිත්වා සො රාජා, සම්මොදි ඉසිනා සහ।
gae:තං කථං වීතිසාරෙත්වා, එකමන්තං උපාවිසි॥
gax:75:“එකමන්තං නිසින්නොව, අථ කාලං අමඤ්ඤථ।
gae:තතො පාපානි කම්මානි, පුච්ඡිතුං පටිපජ්ජථ॥
gax:76:“ඉසිං පුච්ඡාම <n>පුච්ඡාමි (සී॰ පී॰)</n> සංකිච්චං, ඉසීනං සාධුසම්මතං।
gae:ආසීනං දායපස්සස්මිං, ඉසිසඞ්ඝපුරක්ඛතං <n>පුරක්ඛිතං (ක॰)</n>॥
gax:77:“කං ගතිං පෙච්ච ගච්ඡන්ති, නරා ධම්මාතිචාරිනො।
gae:අතිචිණ්ණො මයා ධම්මො, තං මෙ අක්ඛාහි පුච්ඡිතො॥
gax:78:“ඉසී අවච සංකිච්චො, කාසීනං රට්ඨවඩ්ඪනං।
gae:ආසීනං දායපස්සස්මිං, මහාරාජ සුණොහි මෙ॥
gax:79:“උප්පථෙන <pb M=2.60/> වජන්තස්ස, යො මග්ගමනුසාසති।
gae:තස්ස චෙ වචනං කයිරා, නාස්ස මග්ගෙය්ය කණ්ටකො॥
gax:80:“අධම්මං <pb V=2.40/> පටිපන්නස්ස, යො ධම්මමනුසාසති।
gae:තස්ස චෙ වචනං කයිරා, න සො ගච්ඡෙය්ය දුග්ගතිං॥
gax:81:“ධම්මො පථො මහාරාජ, අධම්මො පන උප්පථො।
gae:අධම්මො නිරයං නෙති, ධම්මො පාපෙති සුග්ගතිං॥
gax:82:“අධම්මචාරිනො රාජ, නරා විසමජීවිනො।
gae:යං ගතිං පෙච්ච ගච්ඡන්ති, නිරයෙ තෙ සුණොහි මෙ॥
gax:83:“සඤ්ජීවො කාළසුත්තො ච, සඞ්ඝාතො <n>සඞ්ඛාටො (ස්යා॰ ක॰)</n> ද්වෙ ච රොරුවා।
gae:අථාපරො <pb T=2.40/> මහාවීචි, තාපනො <n>තපනො (සී॰ පී॰)</n> ච පතාපනො॥
gax:84:“ඉච්චෙතෙ අට්ඨ නිරයා, අක්ඛාතා දුරතික්කමා।
gae:ආකිණ්ණා ලුද්දකම්මෙහි, පච්චෙකා සොළසුස්සදා॥
gax:85:“කදරියතාපනා <n>කදරියතපනා (සී॰ පී॰)</n> ඝොරා, අච්චිමන්තො <n>අච්චිමන්තා (පී॰)</n> මහබ්භයා।
gae:ලොමහංසනරූපා ච, භෙස්මා පටිභයා දුඛා॥
gax:86:“චතුක්කණ්ණා චතුද්වාරා, විභත්තා භාගසො මිතා।
gae:අයොපාකාරපරියන්තා, අයසා පටිකුජ්ජිතා॥
gax:87:“තෙසං අයොමයා භූමි, ජලිතා තෙජසා යුතා।
gae:සමන්තා යොජනසතං, ඵුටා <n>ඵරිත්වා (අ॰ නි॰ 3.36; පෙ॰ ව॰ 71)</n> තිට්ඨන්ති සබ්බදා॥
gax:88:“එතෙ පතන්ති නිරයෙ, උද්ධංපාදා අවංසිරා।
gae:ඉසීනං අතිවත්තාරො, සඤ්ඤතානං තපස්සිනං॥
gax:89:“තෙ භූනහුනො පච්චන්ති, මච්ඡා බිලකතා යථා।
gae:සංවච්ඡරෙ අසඞ්ඛෙය්යෙ, නරා කිබ්බිසකාරිනො॥
gax:90:“ඩය්හමානෙන ගත්තෙන, නිච්චං සන්තරබාහිරං।
gae:නිරයා නාධිගච්ඡන්ති, ද්වාරං නික්ඛමනෙසිනො॥
gax:91:“පුරත්ථිමෙන <pb M=2.61/> ධාවන්ති, තතො ධාවන්ති පච්ඡතො।
gax:උත්තරෙනපි ධාවන්ති, තතො ධාවන්ති දක්ඛිණං।
gae:යං යඤ්හි ද්වාරං ගච්ඡන්ති, තං තදෙව පිධීයරෙ <n>පිථිය්යති (සී॰), පිථිය්යරෙ (ස්යා॰), පිථීයරෙ (පී॰)</n>॥
gax:92:“බහූනි වස්සසහස්සානි, ජනා නිරයගාමිනො।
gae:බාහා පග්ගය්හ කන්දන්ති, පත්වා දුක්ඛං අනප්පකං॥
gax:93:“ආසීවිසංව <pb T=2.41/> කුපිතං, තෙජස්සිං දුරතික්කමං।
gae:න සාධුරූපෙ ආසීදෙ, සඤ්ඤතානං තපස්සිනං॥
gax:94:“අතිකායො <pb V=2.41/> මහිස්සාසො, අජ්ජුනො කෙකකාධිපො।
gae:සහස්සබාහු උච්ඡින්නො, ඉසිමාසජ්ජ ගොතමං॥
gax:95:“අරජං රජසා වච්ඡං, කිසං අවකිරිය දණ්ඩකී।
gae:තාලොව මූලතො <n>සමූලො (ක॰)</n> ඡින්නො, ස රාජා විභවඞ්ගතො॥
gax:96:“උපහච්ච මනං මජ්ඣො <n>මෙජ්ඣො (ක॰)</n>, මාතඞ්ගස්මිං යසස්සිනෙ।
gae:සපාරිසජ්ජො උච්ඡින්නො, මජ්ඣාරඤ්ඤං තදා අහු॥
gax:97:“කණ්හදීපායනාසජ්ජ, ඉසිං අන්ධකවෙණ්ඩයො <n>වෙණ්හුයො (සී॰ පී॰), පිණ්හයො (?)</n>।
gae:අඤ්ඤොඤ්ඤං <n>අඤ්ඤමඤ්ඤං (සී॰ පී॰)</n> මුසලා <n>මුසලෙ (සී॰ ස්යා॰ පී॰)</n> හන්ත්වා, සම්පත්තා යමසාධනං <n>යමසාදනං (පී॰)</n>॥
gax:98:“අථායං ඉසිනා සත්තො, අන්තලික්ඛචරො පුරෙ।
gae:පාවෙක්ඛි පථවිං <n>පඨවිං (සී॰ ස්යා॰ පී॰)</n> චෙච්චො, හීනත්තො පත්තපරියායං॥
gax:99:“තස්මා හි ඡන්දාගමනං, නප්පසංසන්ති පණ්ඩිතා।
gae:අදුට්ඨචිත්තො භාසෙය්ය, ගිරං සච්චූපසංහිතං॥
gax:100:“මනසා චෙ පදුට්ඨෙන, යො නරො පෙක්ඛතෙ මුනිං।
gae:විජ්ජාචරණසම්පන්නං, ගන්තා සො නිරයං අධො॥
gax:101:“යෙ වුඩ්ඪෙ <n>වද්ධෙ (ක॰)</n> පරිභාසන්ති, ඵරුසූපක්කමා ජනා।
gae:අනපච්චා අදායාදා, තාලවත්ථු <n>තාලවත්ථූ (ස්යා॰), තාලාවත්ථු (පී॰)</n> භවන්ති තෙ॥
gax:102:“යො <pb M=2.62/> ච පබ්බජිතං හන්ති, කතකිච්චං මහෙසිනං।
gae:ස කාළසුත්තෙ නිරයෙ, චිරරත්තාය පච්චති॥
gax:103:“යො <pb T=2.42/> ච රාජා අධම්මට්ඨො, රට්ඨවිද්ධංසනො මගො <n>චුතො (සී॰)</n>।
gae:තාපයිත්වා ජනපදං, තාපනෙ පෙච්ච පච්චති॥
gax:104:“සො ච වස්සසහස්සානි <n>වස්සසහස්සානං (සී॰ ස්යා॰)</n>, සතං දිබ්බානි පච්චති।
gae:අච්චිසඞ්ඝපරෙතො සො, දුක්ඛං වෙදෙති වෙදනං॥
gax:105:“තස්ස අග්ගිසිඛා කායා, නිච්ඡරන්ති පභස්සරා।
gae:තෙජොභක්ඛස්ස ගත්තානි, ලොමෙහි ච <n>ලොමග්ගෙහි ච (සී॰ ස්යා॰ පී॰)</n> නඛෙහි ච॥
gax:106:“ඩය්හමානෙන ගත්තෙන, නිච්චං සන්තරබාහිරං।
gae:දුක්ඛාභිතුන්නො නදති, නාගො තුත්තට්ටිතො <n>තුත්තද්දිතො (සී॰)</n> යථා॥
gax:107:“යො ලොභා පිතරං හන්ති, දොසා වා පුරිසාධමො।
gae:ස කාළසුත්තෙ නිරයෙ, චිරරත්තාය පච්චති॥
gax:108:“ස <pb V=2.42/> තාදිසො පච්චති ලොහකුම්භියං, පක්කඤ්ච සත්තීහි හනන්ති නිත්තචං।
gae:අන්ධං කරිත්වා මුත්තකරීසභක්ඛං, ඛාරෙ නිමුජ්ජන්ති තථාවිධං නරං॥
gax:109:“තත්තං පක්කුථිතමයොගුළඤ්ච <n>පක්කුධිතමයොගුළඤ්ච (ක॰)</n>, දීඝෙ ච ඵාලෙ චිරරත්තතාපිතෙ।
gae:වික්ඛම්භමාදාය විබන්ධ <n>විබද්ධ (සී॰), විභජ්ජ (ස්යා॰ පී॰)</n> රජ්ජුභි, විවටෙ මුඛෙ සම්පවිසන්ති <n>සංචවන්ති (සී॰ ස්යා॰ පී॰)</n> රක්ඛසා॥
gax:110:“සාමා ච සොණා සබලා ච ගිජ්ඣා, කාකොළසඞ්ඝා ච දිජා අයොමුඛා।
gae:සඞ්ගම්ම <pb T=2.43/> ඛාදන්ති විප්ඵන්දමානං, ජිව්හං විභජ්ජ විඝාසං සලොහිතං॥
gax:111:“තං <pb M=2.63/> දඩ්ඪතාලං පරිභින්නගත්තං, නිප්පොථයන්තා අනුවිචරන්ති රක්ඛසා।
gax:රතී හි නෙසං දුඛිනො පනීතරෙ, එතාදිසස්මිං නිරයෙ වසන්ති।
gae:යෙ කෙචි ලොකෙ ඉධ පෙත්තිඝාතිනො॥
gax:112:“පුත්තො ච මාතරං හන්ත්වා, ඉතො ගන්ත්වා යමක්ඛයං।
gae:භුසමාපජ්ජතෙ දුක්ඛං, අත්තකම්මඵලූපගො॥
gax:113:“අමනුස්සා අතිබලා, හන්තාරං ජනයන්තියා।
gae:අයොමයෙහි වාළෙහි <n>ඵාලෙහි (පී॰)</n>, පීළයන්ති පුනප්පුනං॥
gax:114:“තමස්සවං <n>තං පස්සවං (සී॰ ස්යා॰), තං පස්සුතං (පී॰)</n> සකා ගත්තා, රුහිරං <n>රුධිරං (සී॰ ස්යා॰)</n> අත්තසම්භවං।
gae:තම්බලොහවිලීනංව, තත්තං පායෙන්ති මත්තිඝං <n>මත්තියං (සී॰)</n>॥
gax:115:“ජිගුච්ඡං කුණපං පූතිං, දුග්ගන්ධං ගූථකද්දමං।
gae:පුබ්බලොහිතසඞ්කාසං, රහදමොගය්හ <n>රහදොග්ගය්හ (ක॰)</n> තිට්ඨති॥
gax:116:“තමෙනං කිමයො තත්ථ, අතිකායා අයොමුඛා।
gae:ඡවිං භෙත්වාන <n>ඡෙත්වාන (සී॰ පී॰)</n> ඛාදන්ති, සංගිද්ධා <n>පගිද්ධා (සී॰ ස්යා॰ පී॰)</n> මංසලොහිතෙ॥
gax:117:“සො ච තං නිරයං පත්තො, නිමුග්ගො සතපොරිසං।
gae:පූතිකං කුණපං වාති, සමන්තා සතයොජනං॥
gax:118:“චක්ඛුමාපි හි චක්ඛූහි, තෙන ගන්ධෙන ජීයති।
gae:එතාදිසං <pb T=2.44/> බ්රහ්මදත්ත, මාතුඝො ලභතෙ දුඛං॥
gax:119:“ඛුරධාරමනුක්කම්ම, තික්ඛං දුරභිසම්භවං।
gae:පතන්ති ගබ්භපාතියො <n>ගබ්භපාතිනියො (සී॰ ස්යා॰ පී॰)</n>, දුග්ගං වෙතරණිං <n>වෙත්තරණිං (ස්යා॰ ක॰)</n> නදිං॥
gax:120:“අයොමයා සිම්බලියො, සොළසඞ්ගුලකණ්ටකා।
gae:උභතො අභිලම්බන්ති, දුග්ගං වෙතරණිං <n>වෙත්තරණිං (ස්යා॰ ක॰)</n> නදිං॥
gax:121:“තෙ <pb V=2.43/> අච්චිමන්තො තිට්ඨන්ති, අග්ගික්ඛන්ධාව ආරකා।
gae:ආදිත්තා ජාතවෙදෙන, උද්ධං යොජනමුග්ගතා॥
gax:122:“එතෙ <pb M=2.64/> වජන්ති <n>සජන්ති (සී॰ පී॰), පජ්ජන්ති (ස්යා॰)</n> නිරයෙ, තත්තෙ තිඛිණකණ්ටකෙ।
gae:නාරියො ච අතිචාරා <n>අතිචාරිනියො (සී॰ ස්යා॰ පී॰)</n>, නරා ච පරදාරගූ॥
gax:123:“තෙ පතන්ති අධොක්ඛන්ධා, විවත්තා විහතා පුථූ।
gae:සයන්ති විනිවිද්ධඞ්ගා, දීඝං ජග්ගන්ති සබ්බදා <n>සංවරිං (සී॰ පී॰)</n>॥
gax:124:“තතො රත්යා විවසානෙ <n>විවසනෙ (සී॰ ස්යා॰ පී॰)</n>, මහතිං පබ්බතූපමං।
gae:ලොහකුම්භිං පවජ්ජන්ති, තත්තං අග්ගිසමූදකං॥
gax:125:“එවං දිවා ච රත්තො ච, දුස්සීලා මොහපාරුතා।
gae:අනුභොන්ති සකං කම්මං, පුබ්බෙ දුක්කටමත්තනො॥
gax:126:“යා ච භරියා ධනක්කීතා, සාමිකං අතිමඤ්ඤති।
gae:සස්සුං වා සසුරං වාපි, ජෙට්ඨං වාපි නනන්දරං <n>නනන්දනං (ස්යා॰ ක॰)</n>॥
gax:127:“තස්සා වඞ්කෙන ජිව්හග්ගං, නිබ්බහන්ති සබන්ධනං।
gax:ස බ්යාමමත්තං කිමිනං, ජිව්හං පස්සති අත්තනි <n>අත්තනො (සී॰ ස්යා॰)</n>।
gae:විඤ්ඤාපෙතුං <pb T=2.45/> න සක්කොති, තාපනෙ පෙච්ච පච්චති॥
gax:128:“ඔරබ්භිකා සූකරිකා, මච්ඡිකා මිගබන්ධකා।
gae:චොරා ගොඝාතකා ලුද්දා, අවණ්ණෙ වණ්ණකාරකා॥
gax:129:“සත්තීහි ලොහකූටෙහි, නෙත්තිංසෙහි උසූහි ච।
gae:හඤ්ඤමානා ඛාරනදිං, පපතන්ති <n>සම්පතන්ති (ක॰)</n> අවංසිරා॥
gax:130:“සායං පාතො කූටකාරී, අයොකූටෙහි හඤ්ඤති।
gae:තතො වන්තං දුරත්තානං, පරෙසං භුඤ්ජරෙ <n>භුඤ්ජතෙ (සී॰ ස්යා॰ පී॰)</n> සදා॥
gax:131:“ධඞ්කා භෙරණ්ඩකා <n>භෙදණ්ඩකා (ක॰)</n> ගිජ්ඣා, කාකොළා ච අයොමුඛා।
gae:විප්ඵන්දමානං ඛාදන්ති, නරං කිබ්බිසකාරකං <n>කිබ්බිසකාරිනං (පී॰)</n>॥
gax:132:“යෙ මිගෙන මිගං හන්ති, පක්ඛිං වා පන පක්ඛිනා।
gae:අසන්තො රජසා ඡන්නා, ගන්තා <n>ගතා (ක॰)</n> තෙ නිරයුස්සදං <n>නිරයං අධො (පී॰)</n>॥
gax:133:“සන්තො <pb M=2.65/> ච <n>සන්තොව (ස්යා॰)</n> උද්ධං ගච්ඡන්ති, සුචිණ්ණෙනිධ කම්මුනා।
gae:සුචිණ්ණස්ස ඵලං පස්ස, සඉන්දා <n>සහින්දා (සී॰)</n> දෙවා සබ්රහ්මකා॥
gax:134:“තං <pb V=2.44/> තං බ්රූමි මහාරාජ, ධම්මං රට්ඨපතී චර।
gae:තථා <n>තථා තථා (සී॰ ස්යා॰ පී॰)</n> රාජ චරාහි ධම්මං, යථා තං සුචිණ්ණං නානුතප්පෙය්ය පච්ඡා”ති॥
cen:සංකිච්චජාතකං දුතියං।
cen:සට්ඨිනිපාතං නිට්ඨිතං।
bod:තස්සුද්දානං –
gax:අථ සට්ඨිනිපාතම්හි, සුණාථ මම භාසිතං।
gax:ජාතකසව්හයනො <pb T=2.46/> පවරො, සොණකඅරින්දමසව්හයනො।
gae:තථා වුත්තරථෙසභකිච්චවරොති॥
