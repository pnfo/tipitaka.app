cha:6:සෙඛියකණ්ඩං (භික්ඛුනීවිභඞ්ගො)
tit:1:පරිමණ්ඩලවග්ගො
cen:ඉමෙ ඛො පනාය්යායො සෙඛියා
cen:ධම්මා උද්දෙසං ආගච්ඡන්ති।
bod:1240:තෙන <pb T=.264/> <pb M=.468/> <pb P=4.349/> <pb V=.485/> සමයෙන බුද්ධො භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। තෙන ඛො පන සමයෙන ඡබ්බග්ගියා භික්ඛුනියො පුරතොපි පච්ඡතොපි ඔලම්බෙන්තී නිවාසෙන්ති। මනුස්සා උජ්ඣායන්ති ඛිය්යන්ති විපාචෙන්ති – “කථඤ්හි නාම භික්ඛුනියො පුරතොපි පච්ඡතොපි ඔලම්බෙන්තී නිවාසෙස්සන්ති, සෙය්යථාපි ගිහිනියො කාමභොගිනියො”ති! අස්සොසුං ඛො භික්ඛුනියො තෙසං මනුස්සානං උජ්ඣායන්තානං ඛිය්යන්තානං විපාචෙන්තානං। යා තා භික්ඛුනියො අප්පිච්ඡා…පෙ॰… තා උජ්ඣායන්ති ඛිය්යන්ති විපාචෙන්ති – “කථඤ්හි නාම ඡබ්බග්ගියා භික්ඛුනියො පුරතොපි පච්ඡතොපි ඔලම්බෙන්තී නිවාසෙස්සන්තී”ති…පෙ॰… සච්චං කිර, භික්ඛවෙ, ඡබ්බග්ගියා භික්ඛුනියො පුරතොපි පච්ඡතොපි ඔලම්බෙන්තී නිවාසෙන්තීති? “සච්චං, භගවා”ති। විගරහි බුද්ධො භගවා…පෙ॰… කථඤ්හි නාම, භික්ඛවෙ, ඡබ්බග්ගියා භික්ඛුනියො පුරතොපි පච්ඡතොපි ඔලම්බෙන්තී නිවාසෙස්සන්ති! නෙතං, භික්ඛවෙ, අප්පසන්නානං වා පසාදාය…පෙ॰… එවඤ්ච පන, භික්ඛවෙ, භික්ඛුනියො ඉමං සික්ඛාපදං උද්දිසන්තු –
bod:<b>“පරිමණ්ඩලං නිවාසෙස්සාමීති සික්ඛා කරණීයා”</b>ති।
bod:පරිමණ්ඩලං නිවාසෙතබ්බං නාභිමණ්ඩලං ජාණුමණ්ඩලං පටිච්ඡාදෙන්තියා। යා අනාදරියං පටිච්ච පුරතො වා පච්ඡතො වා ඔලම්බෙන්තී <pb T=.265/> නිවාසෙති, ආපත්ති දුක්කටස්ස।
bod:අනාපත්ති <pb V=.486/> අසඤ්චිච්ච, අස්සතියා, අජානන්තියා, ගිලානාය, ආපදාසු, උම්මත්තිකාය, ආදිකම්මිකායාති…පෙ॰… (සංඛිත්තං)।
tit:7:පාදුකවග්ගො
bod:1241:තෙන සමයෙන බුද්ධො භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। තෙන ඛො පන සමයෙන ඡබ්බග්ගියා භික්ඛුනියො උදකෙ උච්චාරම්පි පස්සාවම්පි ඛෙළම්පි කරොන්ති। මනුස්සා උජ්ඣායන්ති ඛිය්යන්ති විපාචෙන්ති – “කථඤ්හි නාම භික්ඛුනියො උදකෙ උච්චාරම්පි <pb M=.469/> පස්සාවම්පි ඛෙළම්පි කරිස්සන්ති, සෙය්යථාපි ගිහිනියො කාමභොගිනියො”ති! අස්සොසුං ඛො භික්ඛුනියො තෙසං මනුස්සානං උජ්ඣායන්තානං ඛිය්යන්තානං විපාචෙන්තානං। යා තා භික්ඛුනියො අප්පිච්ඡා, තා උජ්ඣායන්ති ඛිය්යන්ති විපාචෙන්ති – “කථඤ්හි නාම ඡබ්බග්ගියා භික්ඛුනියො <pb P=4.350/> උදකෙ උච්චාරම්පි පස්සාවම්පි ඛෙළම්පි කරිස්සන්තී”ති! අථ ඛො භික්ඛුනියො භික්ඛූනං එතමත්ථං ආරොචෙසුං। භික්ඛූ <n>යෙ තෙ භික්ඛූ…පෙ॰… (?)</n> භගවතො එතමත්ථං ආරොචෙසුං। අථ ඛො භගවා…පෙ॰… භික්ඛූ පටිපුච්ඡි – “සච්චං කිර, භික්ඛවෙ, ඡබ්බග්ගියා භික්ඛුනියො උදකෙ උච්චාරම්පි පස්සාවම්පි ඛෙළම්පි කරොන්තී”ති? “සච්චං, භගවා”ති। විගරහි බුද්ධො භගවා…පෙ॰… කථඤ්හි නාම, භික්ඛවෙ, ඡබ්බග්ගියා භික්ඛුනියො උදකෙ උච්චාරම්පි පස්සාවම්පි ඛෙළම්පි කරිස්සන්ති! නෙතං, භික්ඛවෙ, අප්පසන්නානං වා පසාදාය…පෙ॰… එවඤ්ච පන, භික්ඛවෙ, භික්ඛුනියො ඉමං සික්ඛාපදං උද්දිසන්තු –
bod:<b>“න උදකෙ උච්චාරං වා පස්සාවං වා ඛෙළං වා කරිස්සාමීති සික්ඛා කරණීයා”</b>ති <pb T=.266/>।
bod:එවඤ්චිදං භගවතා භික්ඛුනීනං සික්ඛාපදං පඤ්ඤත්තං හොති।
bod:තෙන ඛො පන සමයෙන ගිලානා භික්ඛුනියො උදකෙ උච්චාරම්පි පස්සාවම්පි ඛෙළම්පි කාතුං කුක්කුච්චායන්ති। භගවතො එතමත්ථං ආරොචෙසුං…පෙ॰… අනුජානාමි, භික්ඛවෙ, ගිලානාය භික්ඛුනියා උදකෙ උච්චාරම්පි පස්සාවම්පි ඛෙළම්පි කාතුං। එවඤ්ච පන, භික්ඛවෙ, භික්ඛුනියො ඉමං සික්ඛාපදං උද්දිසන්තු –
bod:<b>“න උදකෙ අගිලානා උච්චාරං වා පස්සාවං වා ඛෙළං වා කරිස්සාමීති සික්ඛා කරණීයා”</b>ති।
bod:න <pb V=.487/> උදකෙ අගිලානාය උච්චාරො වා පස්සාවො වා ඛෙළො වා කාතබ්බො। යා අනාදරියං පටිච්ච උදකෙ අගිලානා උච්චාරං වා පස්සාවං වා ඛෙළං වා කරොති, ආපත්ති දුක්කටස්ස।
bod:අනාපත්ති අසඤ්චිච්ච, අස්සතියා, අජානන්තියා, ගිලානාය, ථලෙ කතො උදකං ඔත්ථරති, ආපදාසු, උම්මත්තිකාය, ඛිත්තචිත්තාය, වෙදනාට්ටාය, ආදිකම්මිකායාති।
cen:පන්නරසමසික්ඛාපදං නිට්ඨිතං।
cen:පාදුකවග්ගො සත්තමො।
bod:උද්දිට්ඨා <pb M=.470/> ඛො, අය්යායො, සෙඛියා ධම්මා। තත්ථාය්යායො පුච්ඡාමි – “කච්චිත්ථ පරිසුද්ධා”? දුතියම්පි පුච්ඡාමි – “කච්චිත්ථ පරිසුද්ධා”? තතියම්පි පුච්ඡාමි – “කච්චිත්ථ පරිසුද්ධා”? පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:සෙඛියකණ්ඩං නිට්ඨිතං।
