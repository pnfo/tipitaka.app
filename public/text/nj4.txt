cha:5:අක්කොසවග්ගො
sub:1-8:විවාදසුත්තාදිවණ්ණනා
bod:41-48:පඤ්චමස්ස <pb V=3.307/> පඨමාදීනි උත්තානත්ථානි। ඡට්ඨෙ ඛණභඞ්ගුරතාය න නිච්චා න ධුවාති <b>අනිච්චා</b>। තතො එව පණ්ඩිතෙහි න ඉච්චා න උපගන්තබ්බාතිපි <b>අනිච්චා</b>। ස්වායං නෙසං අනිච්චට්ඨො උදයවයපරිච්ඡින්නතාය වෙදිතබ්බොති ආහ <b>“හුත්වා අභාවිනො”</b>ති, උප්පජ්ජිත්වා විනස්සකාති අත්ථො। <b>සාරරහිතා</b>ති නිච්චසාරධුවසාරඅත්තසාරවිරහිතා। <b>මුසා</b>ති විසංවාදනට්ඨෙන මුසා, එකංසෙන අසුභාදිසභාවා තෙ බාලානං සුභාදිභාවෙන උපට්ඨහන්ති, සුභාදිග්ගහණස්ස පච්චයභාවෙන සත්තෙ විසංවාදෙන්ති। තෙනාහ <b>“නිච්චසුභසුඛා වියා”</b>තිආදි। <b>න පස්සනසභාවා</b>ති ඛණපභඞ්ගුරතාඉත්තරපච්චුපට්ඨානතාය දිස්සමානා විය හුත්වා අදස්සනපකතිකා। එතෙ හි ඛෙත්තං විය වත්ථු විය හිරඤ්ඤසුවණ්ණං විය ච පඤ්ඤායිත්වාපි කතිපාහෙනෙව සුපිනකෙ දිට්ඨා විය න පඤ්ඤායන්ති। සත්තමට්ඨමානි සුවිඤ්ඤෙය්යානි।
cen:විවාදසුත්තාදිවණ්ණනා නිට්ඨිතා।
sub:9-10:සරීරට්ඨධම්මසුත්තාදිවණ්ණනා
bod:49-50:නවමෙ <pb M=3.332/> පුනබ්භවදානං පුනබ්භවො උත්තරපදලොපෙන, පුනබ්භවො සීලමස්සාති <b>පොනොභවිකො,</b> පුනබ්භවදායකොති අත්ථො। තෙනාහ <b>“පුනබ්භවනිබ්බත්තකො”</b>ති। <b>භවසඞ්ඛරණකම්ම</b>න්ති පුනබ්භවනිබ්බත්තනකකම්මං। දසමෙ නත්ථි වත්තබ්බං।
cen:සරීරට්ඨධම්මසුත්තාදිවණ්ණනා නිට්ඨිතා।
cen:අක්කොසවග්ගවණ්ණනා නිට්ඨිතා।
cen:පඨමපණ්ණාසකං නිට්ඨිතං।
tit:2:දුතියපණ්ණාසකං
