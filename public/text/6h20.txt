cha:20:වීසතිමො පරිච්ඡෙදො
sub:මග්ගාමග්ගඤාණදස්සනවිසුද්ධිනිද්දෙසො
gax:1263:කලාපසම්මසනෙනෙව <pb M=.163/> <pb P=.120/>,
gax:යොගො කරණියො සියා।
gax:මග්ගාමග්ගෙ තු ඤාණං ත-
gae:මධිගන්තුං පනිච්ඡතා॥
gax:1264:පච්චුප්පන්නස්ස ධම්මස්ස, නිබ්බත්ති උදයො මතො।
gae:වයො විපරිණාමොති, තස්සෙව සමුදීරිතා॥
gax:1265:අනුපස්සනාපි <pb V=.158/> ඤාණන්ති, වරඤාණෙන දෙසිතං।
gae:සො පනෙවං පජානාති, යොගාවචරමාණවො॥
gax:1266:ඉමස්ස නාමරූපස්ස, පුබ්බෙ උප්පත්තිතො පන।
gae:නිචයො රාසි වා නත්ථි, තථා උප්පජ්ජතොපි ච॥
gax:1267:රාසිතො නිචයා වාපි, නත්ථි ආගමනන්ති ච।
gae:තථා නිරුජ්ඣමානස්ස, න දිසාගමනන්ති ච॥
gax:1268:නිරුද්ධස්සාපි එකස්මිං, ඨානෙ නත්ථි චයොති ච।
gae:එත්ථ වීණූපමා වුත්තා, එතස්සත්ථස්ස දීපනෙ॥
gax:1269:උදබ්බයමනක්කාරමෙවං සඞ්ඛෙපතො පන।
gae:කත්වා තස්සෙව ඤාණස්ස, විභඞ්ගස්ස වසෙන තු॥
gax:1270:“අවිජ්ජාසමුදයා රූපසමුදයො”ති හි ආදිනා।
gae:නයෙනෙකෙකඛන්ධස්ස, උදයබ්බයදස්සනෙ॥
gax:1271:දස දසාති කත්වාන, වුත්තා පඤ්ඤාසලක්ඛණා।
gae:තෙසං පන වසෙනාපි, ධම්මෙ සමනුපස්සති॥
gax:1272:එවං රූපුදයො හොති, එවමස්ස වයො ඉති।
gae:උදෙති එවං රූපම්පි, එවං රූපං තු වෙති ච॥
gax:1273:එවං <pb M=.164/> පච්චයතොපෙත්ථ, ඛණතො උදයබ්බයං।
gae:පස්සතො සබ්බධම්මා ච, පාකටා හොන්ති තස්ස තෙ॥
gax:1274:උදකෙ දණ්ඩරාජීව, ආරග්ගෙරිව සාසපො।
gae:විජ්ජුප්පාදාව ධම්මා තෙ, පරිත්තට්ඨායිනො සියුං॥
gax:1275:කදලීසුපිනාලාතචක්කමායුපමා ඉමෙ।
gae:අසාරා පන නිස්සාරා, හුත්වා ඛායන්ති යොගිනො॥
gax:1276:එවමෙත්තාවතා <pb P=.121/> තෙන, උදයබ්බයදස්සනං।
gae:ලක්ඛණානි ච පඤ්ඤාස, පටිවිජ්ඣ ඨිතං පන॥
gax:1277:ඤාණං <pb V=.159/> අධිගතං හොති, තරුණං පඨමං පන।
gae:යස්ස චාධිගමා යොගී, හොතාරද්ධවිපස්සකො॥
gax:1278:විපස්සනාය හෙතාය,
gax:කරුණායාථ යොගිනො।
gax:විපස්සකස්ස ජායන්තෙ,
gae:උපක්ලෙසා දසෙවිමෙ॥
gax:1279:ඔභාසො පීති පස්සද්ධි, ඤාණං සද්ධා සතී සුඛං।
gae:උපෙක්ඛා වීරියං නිකන්තීති, උපක්ලෙසා දසෙවිමෙ॥
gax:1280:සම්පත්තපටිවෙධස්ස, සොතාපන්නාදිනොපි ච।
gae:තථා විප්පටිපන්නස්ස, උපක්ලෙසා න ජායරෙ॥
gax:1281:සම්මාව පටිපන්නස්ස, යුත්තයොගස්ස භික්ඛුනො।
gae:සදා විපස්සකස්සෙව, උප්පජ්ජන්ති කිරස්සු තෙ॥
gax:1282:විපස්සනාය ඔභාසො, <b>ඔභාසො</b>ති පවුච්චති।
gae:තස්මිං පන සමුප්පන්නෙ, යොගාවචරභික්ඛු සො॥
gax:1283:මග්ගප්පත්තො ඵලප්පත්තො, අහමස්මීති ගණ්හති।
gae:අමග්ගංයෙව මග්ගොති, තස්සෙවං පන ගණ්හතො॥
gax:1284:එවං <pb M=.165/> විපස්සනාවීථි,
gax:ඔක්කන්තා නාම හොති සා।
gax:ඔභාසමෙව සො භික්ඛු,
gae:අස්සාදෙන්තො නිසීදති॥
gax:1285:<b>පීති</b> විප්පස්සනාපීති, තස්ස තස්මිං ඛණෙ පන।
gae:තදා පඤ්චවිධා පීති, ජායන්තෙ ඛුද්දිකාදිකා॥
gax:1286:විපස්සනාය පස්සද්ධි, <b>පස්සද්ධී</b>ති පවුච්චති।
gae:යොගිනො කායචිත්තානි, පස්සද්ධානෙව හොන්ති හි॥
gax:1287:ලහූනි <pb V=.160/> ච මුදූනෙව, කම්මඤ්ඤානෙව හොන්ති හි।
gae:පස්සද්ධාදීහි සො භික්ඛු, අනුග්ගහිතමානසො॥
gax:1288:අමානුසිං රතිං නාම,
gax:අනුභොති අනුත්තරං।
gax:යං සන්ධාය ච ගාථායො,
gae:භාසිතා හි මහෙසිනා॥
gax:1289:“සුඤ්ඤාගාරං පවිට්ඨස්ස, සන්තචිත්තස්ස භික්ඛුනො।
gae:අමානුසී රති හොති, සම්මා ධම්මං විපස්සතො॥
gax:1290:“යතො යතො සම්මසති, ඛන්ධානං උදයබ්බයං।
gae:ලභතී පීතිපාමොජ්ජං, අමතං තං විජානත”න්ති॥
gax:1291:<b>ඤාණාදයො</b> උපක්ලෙසා, ඤෙය්යා වුත්තනයෙනිධ।
gae:එතෙ දස උපක්ලෙසා, වජ්ජනීයාව යොගිනා॥
gax:1292:එත්ථොභාසාදයො ධම්මා,
gax:උපක්ලෙසස්ස වත්ථුතො।
gax:උපක්ලෙසාති නිද්දිට්ඨා,
gae:උපක්ලෙසනිකන්ති තු॥
gax:1293:තං <pb M=.166/> තමාවජ්ජමානස්ස, භාවනා පරිහායති।
gae:අසත්තෙ සත්තසඤ්ඤී ච, හොති අප්පස්සුතො නරො॥
gax:1294:සබ්බොභාසාදයො <pb P=.122/> ධම්මෙ, න මග්ගොති විචාරයං।
gae:මග්ගො විපස්සනාඤාණං, ඉච්චෙවං පන පණ්ඩිතො॥
gax:1295:වවත්ථපෙති මග්ගඤ්ච, අමග්ගඤ්චෙව චෙතසා।
gae:තස්ස චෙවං අයං මග්ගො, නායං මග්ගොති යොගිනො॥
gax:1296:මග්ගාමග්ගඤ්ච විඤ්ඤාය, ඨිතඤාණමිදං පන।
gae:<b>මග්ගාමග්ගෙසුඤාණ</b>න්ති, භූරිඤාණෙන දෙසිතං॥
gax:1297:මග්ගාමග්ගඤාණදස්සනෙසු <pb V=.161/> කොවිදා,
gax:සාරාසාරවෙදිනො සමාහිතාහිතා।
gax:මග්ගාමග්ගඤාණදස්සනන්ති තං ඉදං,
gae:බුද්ධා බුද්ධසාවකා වදන්ති වාදිනො॥
cen:ඉති අභිධම්මාවතාරෙ මග්ගාමග්ගඤාණදස්සනවිසුද්ධිනිද්දෙසො
cen:නාම වීසතිමො පරිච්ඡෙදො।
