cha:12:මහාපරිවාරවග්ගො
sub:1:මහාපරිවාරකත්ථෙරඅපදානං
gax:1:“විපස්සී <pb T=1.210/> <pb M=1.161/> <pb V=1.147/> නාම භගවා, ලොකජෙට්ඨො නරාසභො।
gae:අට්ඨසට්ඨිසහස්සෙහි, පාවිසි බන්ධුමං තදා॥
gax:2:“නගරා අභිනික්ඛම්ම, අගමං දීපචෙතියං।
gae:අද්දසං විරජං බුද්ධං, ආහුතීනං පටිග්ගහං॥
gax:3:“චුල්ලාසීතිසහස්සානි, යක්ඛා මය්හං උපන්තිකෙ।
gae:උපට්ඨහන්ති සක්කච්චං <n>මං නිච්චං (ක॰)</n>, ඉන්දංව තිදසා ගණා॥
gax:4:“භවනා <pb P=1.147/> අභිනික්ඛම්ම, දුස්සං පග්ගය්හහං තදා।
gae:සිරසා අභිවාදෙසිං, තඤ්චාදාසිං මහෙසිනො॥
gax:5:“අහො බුද්ධො අහො ධම්මො, අහො නො සත්ථු සම්පදා।
gae:බුද්ධස්ස ආනුභාවෙන, වසුධායං පකම්පථ॥
gax:6:“තඤ්ච අච්ඡරියං දිස්වා, අබ්භුතං ලොමහංසනං।
gae:බුද්ධෙ චිත්තං පසාදෙමි, ද්විපදින්දම්හි තාදිනෙ॥
gax:7:“සොහං චිත්තං පසාදෙත්වා, දුස්සං දත්වාන සත්ථුනො।
gae:සරණඤ්ච උපාගච්ඡිං, සාමච්චො සපරිජ්ජනො॥
gax:8:“එකනවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:9:“ඉතො පන්නරසෙ කප්පෙ, සොළසාසුං සුවාහනා <n>සොළසාසිංසු වාහනො (ස්යා॰)</n>।
gae:සත්තරතනසම්පන්නා, චක්කවත්තී මහබ්බලා॥
gax:10:“පටිසම්භිදා <pb T=1.211/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා මහාපරිවාරකො ථෙරො ඉමා ගාථායො අභාසිත්ථාති।
cen:මහාපරිවාරකත්ථෙරස්සාපදානං පඨමං।
sub:2:සුමඞ්ගලත්ථෙරඅපදානං
gax:11:“අත්ථදස්සී <pb M=1.162/> <pb V=1.148/> ජිනවරො, ලොකජෙට්ඨො නරාසභො।
gae:විහාරා අභිනික්ඛම්ම, තළාකං උපසඞ්කමි॥
gax:12:“න්හත්වා පිත්වා ච සම්බුද්ධො, උත්තරිත්වෙකචීවරො।
gae:අට්ඨාසි භගවා තත්ථ, විලොකෙන්තො දිසොදිසං॥
gax:13:“භවනෙ උපවිට්ඨොහං, අද්දසං ලොකනායකං।
gae:හට්ඨො හට්ඨෙන චිත්තෙන, අප්ඵොටෙසිං අහං තදා॥
gax:14:“සතරංසිංව ජොතන්තං, පභාසන්තංව කඤ්චනං <n>ඉමිනා පාදද්වයෙන පුරිමපාදද්වයස්ස පුරතො භවිතබ්බං</n>।
gae:නච්චගීතෙ පයුත්තොහං, පඤ්චඞ්ගතූරියම්හි ච॥
gax:15:“යං යං යොනුපපජ්ජාමි, දෙවත්තං අථ මානුසං।
gae:සබ්බෙ සත්තෙ අභිභොමි, විපුලො හොති මෙ යසො <n>අයඤ්ච ගාථා පරිග්ගහෙතිගාථාය අනන්තරමෙව ඨාතුං යුත්තා</n>॥
gax:16:“නමො <pb P=1.148/> තෙ පුරිසාජඤ්ඤ, නමො තෙ පුරිසුත්තම।
gae:අත්තානං තොසයිත්වාන, පරෙ තොසෙසි ත්වං මුනි॥
gax:17:“පරිග්ගහෙ <pb T=1.212/> <n>පරිග්ගය්හ (සී॰), පරිග්ගහිත්වා (ස්යා॰), පරිග්ගහෙන (ක॰)</n> නිසීදිත්වා, හාසං කත්වාන සුබ්බතෙ।
gae:උපට්ඨහිත්වා සම්බුද්ධං, තුසිතං උපපජ්ජහං॥
gax:18:“සොළසෙතො කප්පසතෙ, ද්විනවඑකචින්තිතා।
gae:සත්තරතනසම්පන්නා, චක්කවත්තී මහබ්බලා॥
gax:19:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුමඞ්ගලො ථෙරො ඉමා ගාථායො අභාසිත්ථාති।
cen:සුමඞ්ගලත්ථෙරස්සාපදානං දුතියං।
sub:3:සරණගමනියත්ථෙරඅපදානං
gax:20:“උභින්නං දෙවරාජූනං, සඞ්ගාමො සමුපට්ඨිතො।
gae:අහොසි සමුපබ්යූළ්හො <n>සමුපබ්බූළ්හො (සී॰)</n>, මහාඝොසො අවත්තථ <n>පවත්තථ (සී॰)</n>॥
gax:21:“පදුමුත්තරො <pb M=1.163/> ලොකවිදූ, ආහුතීනං පටිග්ගහො।
gae:අන්තලික්ඛෙ ඨිතො සත්ථා, සංවෙජෙසි මහාජනං॥
gax:22:“සබ්බෙ <pb V=1.149/> දෙවා අත්තමනා, නික්ඛිත්තකවචාවුධා।
gae:සම්බුද්ධං අභිවාදෙත්වා, එකග්ගාසිංසු තාවදෙ॥
gax:23:“මය්හං <n>අම්හං (සී॰)</n> සඞ්කප්පමඤ්ඤාය, වාචාසභිමුදීරයි।
gae:අනුකම්පකො ලොකවිදූ, නිබ්බාපෙසි මහාජනං॥
gax:24:“පදුට්ඨචිත්තො <pb T=1.213/> මනුජො, එකපාණං විහෙඨයං।
gae:තෙන චිත්තප්පදොසෙන, අපායං උපපජ්ජති॥
gax:25:“සඞ්ගාමසීසෙ නාගොව, බහූ පාණෙ විහෙඨයං।
gae:නිබ්බාපෙථ සකං චිත්තං, මා හඤ්ඤිත්ථො පුනප්පුනං॥
gax:26:“ද්වින්නම්පි යක්ඛරාජූනං, සෙනා සා විම්හිතා අහු <n>සෙනායො විම්හිතා අහූ (සී॰), සෙනාපි සමිතා අහු (ස්යා॰)</n>।
gae:සරණඤ්ච උපාගච්ඡුං, ලොකජෙට්ඨං සුතාදිනං॥
gax:27:“සඤ්ඤාපෙත්වාන <pb P=1.149/> ජනතං, පදමුද්ධරි <n>උද්ධරි පන (සී॰ ස්යා॰)</n> චක්ඛුමා।
gae:පෙක්ඛමානොව දෙවෙහි, පක්කාමි උත්තරාමුඛො॥
gax:28:“පඨමං සරණං ගච්ඡිං, ද්විපදින්දස්ස තාදිනො।
gae:කප්පානං සතසහස්සං, දුග්ගතිං නුපපජ්ජහං॥
gax:29:“මහාදුන්දුභිනාමා ච, සොළසාසුං රථෙසභා।
gae:තිංසකප්පසහස්සම්හි, රාජානො චක්කවත්තිනො॥
gax:30:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සරණගමනියො ථෙරො ඉමා ගාථායො අභාසිත්ථාති।
cen:සරණගමනියත්ථෙරස්සාපදානං තතියං।
sub:4:එකාසනියත්ථෙරඅපදානං
gax:31:“වරුණො නාම නාමෙන, දෙවරාජා අහං තදා।
gae:උපට්ඨහෙසිං සම්බුද්ධං, සයොග්ගබලවාහනො॥
gax:32:“නිබ්බුතෙ <pb T=1.214/> <pb M=1.164/> ලොකනාථම්හි, අත්ථදස්සීනරුත්තමෙ।
gae:තූරියං සබ්බමාදාය, අගමං බොධිමුත්තමං॥
gax:33:“වාදිතෙන ච නච්චෙන, සම්මතාළසමාහිතො।
gae:සම්මුඛා විය සම්බුද්ධං, උපට්ඨිං බොධිමුත්තමං॥
gax:34:“උපට්ඨහිත්වා <pb V=1.150/> තං බොධිං, ධරණීරුහපාදපං।
gae:පල්ලඞ්කං ආභුජිත්වාන, තත්ථ කාලඞ්කතො අහං॥
gax:35:“සකකම්මාභිරද්ධොහං, පසන්නො බොධිමුත්තමෙ।
gae:තෙන චිත්තප්පසාදෙන, නිම්මානං උපපජ්ජහං॥
gax:36:“සට්ඨිතූරියසහස්සානි, පරිවාරෙන්ති මං සදා।
gae:මනුස්සෙසු ච දෙවෙසු, වත්තමානං භවාභවෙ॥
gax:37:“තිවිධග්ගී නිබ්බුතා මය්හං, භවා සබ්බෙ සමූහතා।
gae:ධාරෙමි අන්තිමං දෙහං, සම්මාසම්බුද්ධසාසනෙ <n>අයඤ්ච ගාථා පටිසම්භිදා චතස්සෙතිගාථාය එකසම්බන්ධා භවිතං යුත්තා</n>॥
gax:38:“සුබාහූ <pb P=1.150/> නාම නාමෙන, චතුත්තිංසාසු ඛත්තියා।
gae:සත්තරතනසම්පන්නා, පඤ්චකප්පසතෙ ඉතො॥
gax:39:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකාසනියො ථෙරො ඉමා ගාථායො අභාසිත්ථාති।
cen:එකාසනියත්ථෙරස්සාපදානං චතුත්ථං।
sub:5:සුවණ්ණපුප්ඵියත්ථෙරඅපදානං
gax:40:“විපස්සී <pb T=1.215/> නාම භගවා, ලොකජෙට්ඨො නරාසභො।
gae:නිසින්නො ජනකායස්ස, දෙසෙසි අමතං පදං॥
gax:41:“තස්සාහං ධම්මං සුත්වාන, ද්විපදින්දස්ස තාදිනො।
gae:සොණ්ණපුප්ඵානි චත්තාරි, බුද්ධස්ස අභිරොපයිං॥
gax:42:“සුවණ්ණච්ඡදනං ආසි, යාවතා පරිසා තදා।
gae:බුද්ධාභා ච සුවණ්ණාභා, ආලොකො විපුලො අහු॥
gax:43:“උදග්ගචිත්තො <pb M=1.165/> සුමනො, වෙදජාතො කතඤ්ජලී।
gae:විත්තිසඤ්ජනනො තෙසං, දිට්ඨධම්මසුඛාවහො॥
gax:44:“ආයාචිත්වාන සම්බුද්ධං, වන්දිත්වාන ච සුබ්බතං।
gae:පාමොජ්ජං ජනයිත්වාන, සකං භවනුපාගමිං॥
gax:45:“භවනෙ උපවිට්ඨොහං, බුද්ධසෙට්ඨං අනුස්සරිං।
gae:තෙන චිත්තප්පසාදෙන, තුසිතං උපපජ්ජහං॥
gax:46:“එකනවුතිතො <pb V=1.151/> කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:47:“සොළසාසිංසු රාජානො, නෙමිසම්මතනාමකා।
gae:තෙතාලීසෙ ඉතො කප්පෙ, චක්කවත්තී මහබ්බලා॥
gax:48:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.216/> සුදං ආයස්මා සුවණ්ණපුප්ඵියො ථෙරො ඉමා ගාථායො අභාසිත්ථාති।
cen:සුවණ්ණපුප්ඵියත්ථෙරස්සාපදානං පඤ්චමං।
sub:6:චිතකපූජකත්ථෙරඅපදානං
gax:49:“වසාමි <pb P=1.151/> රාජායතනෙ, සාමච්චො සපරිජ්ජනො।
gae:පරිනිබ්බුතෙ භගවති, සිඛිනො ලොකබන්ධුනො॥
gax:50:“පසන්නචිත්තො සුමනො, චිතකං අගමාසහං।
gae:තූරියං තත්ථ වාදෙත්වා, ගන්ධමාලං සමොකිරිං॥
gax:51:“චිතම්හි පූජං කත්වාන, වන්දිත්වා චිතකං අහං।
gae:පසන්නචිත්තො සුමනො, සකං භවනුපාගමිං॥
gax:52:“භවනෙ උපවිට්ඨොහං, චිතපූජං අනුස්සරිං।
gae:තෙන කම්මෙන ද්විපදින්ද, ලොකජෙට්ඨ නරාසභ॥
gax:53:“අනුභොත්වාන සම්පත්තිං, දෙවෙසු මානුසෙසු ච।
gae:පත්තොම්හි අචලං ඨානං, හිත්වා ජයපරාජයං॥
gax:54:“එකත්තිංසෙ <pb M=1.166/> ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, චිතපූජායිදං ඵලං॥
gax:55:“එකූනතිංසකප්පම්හි, ඉතො සොළස රාජානො।
gae:උග්ගතා නාම නාමෙන, චක්කවත්තී මහබ්බලා॥
gax:56:“පටිසම්භිදා <pb T=1.217/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා චිතකපූජකො ථෙරො ඉමා ගාථායො අභාසිත්ථාති।
cen:චිතකපූජකත්ථෙරස්සාපදානං ඡට්ඨං।
sub:7:බුද්ධසඤ්ඤකත්ථෙරඅපදානං
gax:57:“යදා <pb V=1.152/> විපස්සී ලොකග්ගො, ආයුසඞ්ඛාරමොස්සජි।
gae:පථවී සම්පකම්පිත්ථ, මෙදනී ජලමෙඛලා॥
gax:58:“ඔතතං විත්ථතං <n>ඔතතං විතතං (ස්යා॰)</n> මය්හං, සුවිචිත්තවටංසකං <n>සුචිචිත්තං පපඤ්චකං (ස්යා॰)</n>।
gae:භවනම්පි පකම්පිත්ථ, බුද්ධස්ස ආයුසඞ්ඛයෙ॥
gax:59:“තාසො <pb P=1.152/> මය්හං සමුප්පන්නො, භවනෙ සම්පකම්පිතෙ।
gae:උප්පාදො <n>උප්පාතො (?)</n> නු කිමත්ථාය, ආලොකො විපුලො අහු॥
gax:60:“වෙස්සවණො ඉධාගම්ම, නිබ්බාපෙසි මහාජනං।
gae:පාණභූතෙ <n>පාණභුතං (ස්යා॰), පාණභූනං (සී॰ ක॰)</n> භයං නත්ථි, එකග්ගා හොථ සංවුතා <n>සගාරවා (ස්යා॰)</n>॥
gax:61:“අහො බුද්ධො අහො ධම්මො, අහො නො සත්ථු සම්පදා।
gae:යස්මිං උප්පජ්ජමානම්හි, පථවී <n>පඨවී (සී॰ ස්යා॰)</n> සම්පකම්පති॥
gax:62:“බුද්ධානුභාවං කිත්තෙත්වා, කප්පං සග්ගම්හි මොදහං।
gae:අවසෙසෙසු කප්පෙසු, කුසලං චරිතං <n>කරිතං (සී॰ ස්යා॰), කාරිතං (ක॰)</n> මයා॥
gax:63:“එකනවුතිතො <pb T=1.218/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:64:“ඉතො <pb M=1.167/> චුද්දසකප්පම්හි, රාජා ආසිං පතාපවා।
gae:සමිතො නාම නාමෙන, චක්කවත්තී මහබ්බලො॥
gax:65:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො අභාසිත්ථාති।
cen:බුද්ධසඤ්ඤකත්ථෙරස්සාපදානං සත්තමං।
sub:8:මග්ගසඤ්ඤකත්ථෙරඅපදානං
gax:66:“පදුමුත්තරබුද්ධස්ස, සාවකා වනචාරිනො।
gae:විප්පනට්ඨා බ්රහාරඤ්ඤෙ, අන්ධාව අනුසුය්යරෙ <n>අනුසුයරෙ (සී॰)</n>॥
gax:67:“අනුස්සරිත්වා <pb V=1.153/> සම්බුද්ධං, පදුමුත්තරනායකං।
gae:තස්ස තෙ මුනිනො පුත්තා, විප්පනට්ඨා මහාවනෙ॥
gax:68:“භවනා ඔරුහිත්වාන, අගමිං භික්ඛුසන්තිකං।
gae:තෙසං මග්ගඤ්ච ආචික්ඛිං, භොජනඤ්ච අදාසහං॥
gax:69:“තෙන කම්මෙන ද්විපදින්ද, ලොකජෙට්ඨ නරාසභ।
gae:ජාතියා සත්තවස්සොහං, අරහත්තමපාපුණිං॥
gax:70:“සචක්ඛූ <pb T=1.219/> නාම නාමෙන, ද්වාදස චක්කවත්තිනො।
gae:සත්තරතනසම්පන්නා, පඤ්චකප්පසතෙ ඉතො॥
gax:71:“පටිසම්භිදා <pb P=1.153/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මග්ගසඤ්ඤකො ථෙරො ඉමා ගාථායො අභාසිත්ථාති।
cen:මග්ගසඤ්ඤකත්ථෙරස්සාපදානං අට්ඨමං।
sub:9:පච්චුපට්ඨානසඤ්ඤකත්ථෙරඅපදානං
gax:72:“අත්ථදස්සිම්හි සුගතෙ, නිබ්බුතෙ සමනන්තරා।
gae:යක්ඛයොනිං උපපජ්ජිං, යසං පත්තො චහං තදා॥
gax:73:“දුල්ලද්ධං <pb M=1.168/> වත මෙ ආසි, දුප්පභාතං දුරුට්ඨිතං।
gae:යං මෙ භොගෙ විජ්ජමානෙ, පරිනිබ්බායි චක්ඛුමා॥
gax:74:“මම සඞ්කප්පමඤ්ඤාය, සාගරො නාම සාවකො।
gae:මමුද්ධරිතුකාමො සො, ආගච්ඡි මම සන්තිකං॥
gax:75:“කිං නු සොචසි මා භායි, චර ධම්මං සුමෙධස।
gae:අනුප්පදින්නා බුද්ධෙන, සබ්බෙසං බීජසම්පදා॥
gax:76:“සො චෙ පූජෙය්ය සම්බුද්ධං, තිට්ඨන්තං ලොකනායකං।
gae:ධාතුං සාසපමත්තම්පි, නිබ්බුතස්සාපි පූජයෙ॥
gax:77:“සමෙ <pb T=1.220/> චිත්තප්පසාදම්හි, සමං පුඤ්ඤං මහග්ගතං।
gae:තස්මා ථූපං කරිත්වාන, පූජෙහි ජිනධාතුයො॥
gax:78:“සාගරස්ස වචො සුත්වා, බුද්ධථූපං අකාසහං।
gae:පඤ්චවස්සෙ පරිචරිං, මුනිනො ථූපමුත්තමං॥
gax:79:“තෙන <pb V=1.154/> කම්මෙන ද්විපදින්ද, ලොකජෙට්ඨ නරාසභ।
gae:සම්පත්තිං අනුභොත්වාන, අරහත්තමපාපුණිං॥
gax:80:“භූරිපඤ්ඤා ච චත්තාරො, සත්තකප්පසතෙ ඉතො।
gae:සත්තරතනසම්පන්නා, චක්කවත්තී මහබ්බලා॥
gax:81:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පච්චුපට්ඨානසඤ්ඤකො ථෙරො ඉමා ගාථායො අභාසිත්ථාති।
cen:පච්චුපට්ඨානසඤ්ඤකත්ථෙරස්සාපදානං නවමං।
sub:10:ජාතිපූජකත්ථෙරඅපදානං
gax:82:“ජායන්තස්ස <pb P=1.154/> විපස්සිස්ස, ආලොකො විපුලො අහු।
gae:පථවී ච පකම්පිත්ථ, සසාගරා සපබ්බතා॥
gax:83:“නෙමිත්තා ච වියාකංසු, බුද්ධො ලොකෙ භවිස්සති।
gae:අග්ගො ච සබ්බසත්තානං, ජනතං උද්ධරිස්සති॥
gax:84:“නෙමිත්තානං <pb T=1.221/> <pb M=1.169/> සුණිත්වාන, ජාතිපූජමකාසහං।
gae:එදිසා පූජනා නත්ථි, යාදිසා ජාතිපූජනා॥
gax:85:“සඞ්ඛරිත්වාන <n>සංහරිත්වාන (සී॰ ස්යා॰), සඞ්කරිත්වාන (ක॰)</n>
bod:කුසලං, සකං චිත්තං පසාදයිං।
gae:ජාතිපූජං කරිත්වාන, තත්ථ කාලඞ්කතො අහං॥
gax:86:“යං යං යොනුපපජ්ජාමි, දෙවත්තං අථ මානුසං।
gae:සබ්බෙ සත්තෙ අභිභොමි, ජාතිපූජායිදං ඵලං॥
gax:87:“ධාතියො මං උපට්ඨන්ති, මම චිත්තවසානුගා।
gae:න තා සක්කොන්ති කොපෙතුං, ජාතිපූජායිදං ඵලං॥
gax:88:“එකනවුතිතො කප්පෙ, යං පූජමකරිං තදා।
gae:දුග්ගතිං නාභිජානාමි, ජාතිපූජායිදං ඵලං॥
gax:89:“සුපාරිචරියා නාම, චතුත්තිංස ජනාධිපා।
gae:ඉතො තතියකප්පම්හි, චක්කවත්තී මහබ්බලා॥
gax:90:“පටිසම්භිදා <pb V=1.155/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ජාතිපූජකො ථෙරො ඉමා ගාථායො අභාසිත්ථාති।
cen:ජාතිපූජකත්ථෙරස්සාපදානං දසමං।
cen:මහාපරිවාරවග්ගො ද්වාදසමො।
bod:තස්සුද්දානං –
gax:පරිවාරසුමඞ්ගලා, සරණාසනපුප්ඵියා।
gax:චිතපූජී බුද්ධසඤ්ඤී, මග්ගුපට්ඨානජාතිනා।
gae:ගාථායො <pb T=1.222/> නවුති වුත්තා, ගණිතායො විභාවිහි॥
