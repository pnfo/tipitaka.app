cha:21:එකවීසතිමො පරිච්ඡෙදො
sub:පටිපදාඤාණදස්සනවිසුද්ධිනිද්දෙසො
gax:1298:අට්ඨඤාණවසෙනෙව <pb P=.123/>, සිඛාපක්කා විපස්සනා।
gae:නවමං <b>පටිපදාඤාණ-දස්සන</b>න්ති පවුච්චති॥
gax:1299:අට්ඨ ඤාණානි නාමෙත්ථ, වෙදිතබ්බානි විඤ්ඤුනා।
gae:උපක්ලෙසවිනිමුත්තං, ඤාණං සුවිසදං පන॥
gax:1300:උදයබ්බයෙ ච භඞ්ගෙ ච, භයෙ ආදීනවෙ තථා।
gae:නිබ්බිදාපස්සනාඤාණං, ඤාණං මුච්චිතුකම්යතා॥
gax:1301:පටිසඞ්ඛා ච සඞ්ඛාරෙ, උපෙක්ඛාඤාණමට්ඨමං।
gae:ඉමානි අට්ඨ ඤාණානි, නවමං සච්චානුලොමකං॥
gax:1302:සච්චානුලොමඤාණන්ති <pb M=.167/>, අනුලොමං පවුච්චති।
gae:තං සම්පාදෙතුකාමෙන, යොගාවචරභික්ඛුනා॥
gax:1303:උදයබ්බයඤාණං තං, ආදිං කත්වා පනට්ඨසු।
gae:එතෙසු පන ඤාණෙසු, යොගො කරණියො පන॥
gax:1304:යථානුක්කමතො <pb V=.162/> තස්ස, තෙසු ඤාණෙසු අට්ඨසු।
gae:අනිච්චාදිවසෙනෙව, යොගං කත්වා ඨිතස්ස හි॥
gax:1305:අනිච්චං දුක්ඛමනත්තාති, සඞ්ඛාරෙ අනුපස්සතො।
gae:අට්ඨන්නං පන ඤාණානං, වසෙන පන යොගිනො॥
gax:1306:විපස්සනා සිඛාපත්තා, හොති වුට්ඨානගාමිනී।
gae:<b>සච්චානුලොමඤාණ</b>න්ති, අයමෙව පවුච්චති॥
gax:1307:සඞ්ඛාරුපෙක්ඛාඤාණං තං, ආසෙවන්තස්ස යොගිනො।
gae:ඉදානි තස්ස මග්ගො ච, සමුප්පජ්ජිස්සතීති හි॥
gax:1308:සඞ්ඛාරුපෙක්ඛා සඞ්ඛාරෙ, අනිච්චා දුක්ඛාති වා තථා।
gae:සම්මසිත්වා භවඞ්ගං තු, පුන වොතරතෙව සා॥
gax:1309:භවඞ්ගානන්තරං සඞ්ඛාරු-පෙක්ඛාගතනයෙන තු।
gae:අනිච්චාදිවසෙනෙව, සඞ්ඛාරෙ පන ගොචරං॥
gax:1310:කුරුමානං මනොද්වාරෙ, ජායතාවජ්ජනං තතො।
gae:භවඞ්ගාවට්ටනං කත්වා, ජාතස්සානන්තරං පන॥
gax:1311:සඞ්ඛාරෙ <pb P=.124/> ගොචරං කත්වා, පඨමං ජවනමානසං।
gae:උප්පජ්ජතීති තං චිත්තං, <b>පරිකම්ම</b>න්ති වුච්චති॥
gax:1312:තදනන්තරමෙවඤ්ඤං, සඞ්ඛාරාරම්මණං පුන।
gae:දුතියං ජවනං හොති, <b>උපචාර</b>න්ති තං මතං॥
gax:1313:තදනන්තරං තං හොති, තථා සඞ්ඛාරගොචරං।
gae:තතියං ජවනචිත්තං, <b>අනුලොම</b>න්ති සඤ්ඤිතං॥
gax:1314:පුරිමානං පනට්ඨන්නං, ඤාණානං අනුලොමතො।
gae:බොධිපක්ඛියධම්මානං, උද්ධඤ්ච අනුලොමතො॥
gax:1315:තෙනෙව <pb M=.168/> තං හි සච්චානුලොමඤාණං පවුච්චති।
gae:ඉදං හි පන සච්චානු-ලොමඤාණං මහෙසිනා॥
gax:1316:“වුට්ඨානගාමිනීයා <pb V=.163/> හි, පරියොසාන”න්ති භාසිතං।
gae:ඤෙය්යං සබ්බපකාරෙන, පරියොසානන්ති <b>ගොත්රභු</b>॥
gax:1317:ඉතිනෙකෙහි නාමෙහි, කිත්තිතායා මහෙසිනා।
gae:වුට්ඨානගාමිනී සන්තා, පරිසුද්ධා විපස්සනා॥
gax:1318:වුට්ඨාතුකාමො සංසාරදුක්ඛපඞ්කා මහබ්භයා।
gae:කරෙය්ය සතතං තත්ථ, යොගං පණ්ඩිතජාතිකො॥
cen:ඉති අභිධම්මාවතාරෙ පටිපදාඤාණදස්සනවිසුද්ධිනිද්දෙසො නාම
cen:එකවීසතිමො පරිච්ඡෙදො।
