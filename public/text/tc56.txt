cha:සත්තපඤ්ඤාසතිම පරිච්ඡෙද
sub:සංගහකරණොනාම
gax:1:ලඞ්කාරක්ඛාය සචිවෙ, බලිනො යොධසම්මතෙ।
gae:පටිපාටිං සමුද්දිස්ස, සමන්තා සන්නියොජයි॥
gax:2:අභිසෙකමඞ්ගලත්ථාය, පාසාදාදිමනෙකතං।
gae:කිච්චං සම්පාදනීයන්ති, සචිවං සන්නියොජිය॥
gax:3:වන්දනීයෙ’භිවන්දන්තො, පදෙසෙනෙකකෙතහිං।
gae:නෙත්වා මාසත්තයං ගඤ්ඡි, පුලත්ථිනගරං පුන॥
gax:4:විස්සුතො ආදිමලය-නාමෙන බලනායකො।
gae:උජුපච්චත්ථිකො හුත්වා, මහීපාලස්ස සබ්බසො॥
gax:5:ගඞ්ගා මත්ථයු’පාගඤ්ඡි, බලං සබ්බං සමාදිය।
gae:අන්දූති විස්සුතං මන්ද-පඤ්ඤො ගාමං පුරන්තිකෙ॥
gax:6:ලංකිස්සරො තහිං ගන්ත්වා, උද්ධරිත්වා තමුද්ධතං।
gae:පුලත්ථිනගරං ගඤ්ඡි, වසෙ වත්තිය තං බලං॥
gax:7:යුවරාජපදංයෙව, සිතො සන්තො ලිඛාපයි।
gae:සො සත්තරසවස්සානි, සප්පඤ්ඤො නරසත්තමො॥
gax:8:තතො’නුරාධනගර-මභිගම්ම <pb M=.360/> යථාවිධිං।
gae:අනුභොත්වා විධානඤ්ඤූ, අභිසෙකමහුස්සවං॥
gax:9:අට්ඨිතො පාපධම්මෙසු, සුට්ඨිතො සෙට්ඨකම්මනි।
gae:සො අට්ඨාරසමං වස්සං, ලිඛාපයි සුසණ්ඨිතො॥
gax:10:තතො ආගම්ම නිවසි, පුලත්ථිනගරෙ වරෙ।
gae:සො සිරීසඞ්ඝබොධී’ති, නාමධෙය්යෙන විස්සුතො॥
gax:11:අනුජං සො වීරබාහු-මොපරජ්ජෙ නිවෙසිය।
gae:දත්වාන දක්ඛිණං දෙසං, තං සඞ්ගණ්හි යථාවිධිං॥
gax:12:කණිට්ඨස්සාථ භාතුස්ස, ජයබාහුස්ස භූභුජො।
gae:ආදිපාදපදං දත්වා, රට්ඨං චා’දාසි රොහණං॥
gax:13:ඨානන්තරානි සබ්බෙස-මමච්චානං යථාරහං।
gae:දත්වා රජ්ජෙ යථාඤායං, කරං යොජෙසි ගණ්හිතුං॥
gax:14:චිරස්සං පරිහීනං සො, දයාවාසො මහීපති।
gae:පවත්තෙසි යථාධම්මං, ඨිතධම්මො විනිච්ඡයං॥
gax:15:එවං සමුද්ධටානෙක, රිපුකණ්ටකසඤ්චයෙ।
gae:නිච්චං රජ්ජං පසාසෙන්තෙ, ලඞ්කංසම්මානරිස්සරෙ॥
gax:16:ඡත්තග්ගාහකනාථො ච, ධම්මගෙහකනායකො।
gae:තථෙව සෙට්ඨිනාථො ච, ඉච්චෙතෙ භාතරො තයො॥
gax:17:රඤ්ඤො විරොධිතං යාතා, ඵලාතා ජම්පුදීපකං।
gae:ලඞ්කං වීසතිමෙ වස්සෙ, එකෙනූනෙ සමොතරුං॥
gax:18:තෙ සබ්බෙ රොහණං රට්ඨං, සබ්බං මලයමණ්ඩලං।
gae:සබ්බං දක්ඛිණපස්සඤ්ච, සහසා පරිවත්තයුං॥
gax:19:නිපුණො රොහණං ගන්ත්වා, තථා මලයමණ්ඩලං।
gae:නිඝාතෙන්තො බහූ තත්ථ, තත්ථ පච්චත්ථිකෙ ජනෙ॥
gax:20:සම්මාවුපසමෙත්වා තං, ඨපෙත්වා සචිවෙ තහිං।
gae:දක්ඛිණො දක්ඛිණං දෙසං, සයං ගන්ත්වා මහබ්බලො॥
gax:21:පෙසෙත්වා සමණීභාතු-වංසජං සචිවං තදා।
gae:ගාහෙත්වා සමරෙඝොරෙ, වීරො තෙ සකවෙරිනො॥
gax:22:සමාරොපියසූලම්හි, ලඞ්කං විගතකණ්ටකං।
gae:කාරෙත්වාන නිරාතඞ්කං, පුලත්ථිපුරමාගමි॥
gax:23:වසන්තී <pb M=.361/> චොළවිසයෙ, ජගතිපාලරාජිනී।
gae:චොළහත්ථා පමුඤ්චිත්වා, සද්ධිං ධීතු කුමාරියා॥
gax:24:ලීලාවත්යාභිධානාය, නාවාමාරුය්හ වෙගසා।
gae:ලංකාදීපම්හි ඔතිණ්ණා, පස්සි ලංකිස්සරං තදා॥
gax:25:සුත්වා වංසක්කමං තස්සා, සො ඤත්වා සුද්ධවංසතං।
gae:ලීලාවතිං මහිසිත්තෙ, අභිසිඤ්චි නරිස්සරො॥
gax:26:සා තං පටිච්ච රාජානං, මහෙසී ධීතරං ලභි।
gae:නාමං යසොධරාති’ස්සා, අකාසි ධරණී පති॥
gax:27:මෙරුකන්දරරට්ඨෙන, සද්ධිං රාජා සධීතරං।
gae:වීරවම්මස්ස පාදාසි, සා ලභි ධීතරො දුවෙ॥
gax:28:සමානනාමිකා ජෙට්ඨා, සා මාතා මහියා අහු।
gae:සුගලා නාමිකා ආසි, තාසු ද්වීසු කණිට්ඨිකා॥
gax:29:කාලිඞ්ගධරණීපාල-වංසජං චාරුදස්සනං।
gae:තිලොකසුන්දරං නාම, සුකුමාරං කුමාරිකං॥
gax:30:කාලිඞ්ගරට්ඨතො රාජා, ආණාපෙත්වා චිරට්ඨිතිං।
gae:නිජවංසස්ස ඉච්ඡන්තො, මහෙසිත්තෙ’භි සෙචයි॥
gax:31:සුභද්දා ච සුමිත්තා ච, ලොකනාථව්හයාපි ච।
gae:රතනාවලී රූපවතී, ඉතිමා පඤ්ච ධීතරො॥
gax:32:පුත්තං වික්කමබාහුඤ්ච, සා ලභී ධඤ්ඤලක්ඛණං।
gae:සම්පත්තා සා පජවුද්ධිං, හරන්ති රාජිනො මතං॥
gax:33:ඉත්ථාගාරෙසු සෙසෙසු, වීතා සමකුලඞ්ගනා।
gae:ගබ්භො ජාතුමහීපාලං, තං පටිච්ච න සණ්ඨහි॥
gax:34:අථෙකදිවසං රාජා, අමච්චගණමජ්ඣගො।
gae:පිලොකියඨිභා සබ්බා, ධීතරො පටිපාටියා॥
gax:35:ධීතු නවමවසෙසානං, ඨපෙත්වා රතනාවලිං।
gae:ධඤ්ඤලක්ඛණසම්පන්න-පුත්තස්සුප්පත්තිසුචකං॥
gax:36:ලක්ඛණං ලක්ඛණඤ්ඤූ සො, අපස්සං පෙමචෙගවා।
gae:රතනාවලිමාහූය, තස්සා මුද්ධනි චුම්බිය॥
gax:37:තෙජොගුණෙහි <pb M=.362/> චාගෙහි, ධියා සූරත්තනෙන ච।
gae:භූතෙ ච භාවිනො චෙව, සබ්බෙ භූපෙ’තිසායිනො॥
gax:38:නිච්චං ලඞ්කං නිරාසඞ්ක-මෙකච්ඡත්තකමෙව ච।
gae:පවිධාතුං සමත්ථස්ස, සම්මාසාසනතායිනො॥
gax:39:සොභනානෙකවත්තස්ස, ඉමිස්සා කුච්ඡිහෙස්සති।
gae:පුත්තස්සුප්පත්තිඨානන්ති, මුදුතො සො සමබ්රවි॥
gax:40:යාවන්තස්සාපිඛොචොළ-මහීපාලස්ස නෙකසො।
gae:කුලාභිමානී රාජා සො, අදත්වාන කණීයසිං॥
gax:41:ආණාපෙත්වා පණ්ඩුරාජං, විසුද්ධත්වයසම්භවං।
gae:අනුජං රාජිනිං වස්ස, මිත්තව්හයමදාසිසො॥
gax:42:සාමාණභරණං කිත්ති, සිරී මෙඝාභිධානකං।
gae:සිරිවල්ලභනාමඤ්ච, ජනෙසි තනයෙ තයො॥
gax:43:සුභද්ද වීරබාහුස්ස, සුමිත්තං ජයබාහුනො।
gae:මහතා පරිහාරෙන, පාදාසි ධරණී පති॥
gax:44:අදාසි මාණාභරණෙ, ධීතරං රතනාවලිං।
gae:ලොකනාථව්හයං කිත්ති සිරිමෙඝස්ස’දාසිසො॥
gax:45:රූපත්යභිධානාය, ධීතුයො පරතායහි।
gae:සරීරිවල්ලභසාදා, සුගලව්හ කුමාරිකං॥
gax:46:මධුකණ්ණවභීමරාජ, බලක්කාර සනාමකෙ।
gae:මහෙසී බන්ධවෙරාජ-පුත්තෙ සීහපුරාගතෙ॥
gax:47:පස්සිත්වාන පහීපාලො, තදා සඤ්ජාතපීතිකො।
gae:තෙසං පාදාසි පච්චෙකං, වුත්තිං සො අනුරූපකං॥
gax:48:තෙ සබ්බෙ ලද්ධසක්කාර සම්මානාධරණීපතිං।
gae:ආරාධයන්තා සසතං, නිවසිංසු යථාරුචිං॥
gax:49:එතෙසං රාජපුත්තානං, සුන්දරිව්හං කණිට්ඨකං।
gae:අදා වික්කමබාහුස්ස, නිජවංසඨිතට්ඨිකො॥
gax:50:භිය්යො <pb M=.363/> වික්කමබාහුස්ස, තතො ලීලාවතිං සතිං।
gae:සහ භොගෙන පාදාසි, තදා බන්ධු හිතෙරතො॥
gax:51:විධාය එවං සජනෙ ජනින්දො।
gax:නිස්සෙසතො භොගසමප්පිතො।
gax:දයාපරො ඤාතිජනාතමත්ථං।
gae:සමාචරී නීතිපථානුරූපං॥
cen:සුජනප්පසාදසංවෙගත්ථාය කතෙ මහාවංසෙ
cen:සංගහකරණො නාම
cen:සත්තපඤ්ඤාසතිමො පරිච්ඡෙදො
