cha:ඛන්ධකපුච්ඡාවාරො
sub:පුච්ඡාවිස්සජ්ජනාවණ්ණනා
bod:320:<b>උපසම්පදං</b> <pb M=.155/> <pb V=.156/> <b>පුච්ඡිස්ස</b>න්ති උපසම්පදක්ඛන්ධකං පුච්ඡිස්සං। <b>සනිදානං සනිද්දෙස</b>න්ති නිදානෙන ච නිද්දෙසෙන ච <pb P=7.1318/> සද්ධිං පුච්ඡිස්සාමි। <b>සමුක්කට්ඨපදානං කති ආපත්තියො</b>ති යානි තත්ථ සමුක්කට්ඨානි උත්තමානි පදානි වුත්තානි, තෙසං සමුක්කට්ඨපදානං උත්තමපදානං සඞ්ඛෙපතො කති ආපත්තියො හොන්තීති। යෙන යෙන හි පදෙන යා යා ආපත්ති පඤ්ඤත්තා, සා සා තස්ස තස්ස පදස්ස ආපත්තීති වුච්චති। තෙන වුත්තං “සමුක්කට්ඨපදානං කති ආපත්තියො”ති। <b>ද්වෙ ආපත්තියො</b>ති ඌනවීසතිවස්සං උපසම්පාදෙන්තස්ස පාචිත්තියං, සෙසෙසු සබ්බපදෙසු දුක්කටං।
bod:<b>තිස්සො</b>ති “නස්සන්තෙතෙ විනස්සන්තෙතෙ, කො තෙහි අත්ථො”ති භෙදපුරෙක්ඛාරානං උපොසථකරණෙ ථුල්ලච්චයං, උක්ඛිත්තකෙන සද්ධිං උපොසථකරණෙ පාචිත්තියං, සෙසෙසු දුක්කටන්ති එවං උපොසථක්ඛන්ධකෙ තිස්සො ආපත්තියො। <b>එකා</b>ති වස්සූපනායිකක්ඛන්ධකෙ එකා දුක්කටාපත්තියෙව।
bod:<b>තිස්සො</b>ති භෙදපුරෙක්ඛාරස්ස පවාරයතො ථුල්ලච්චයං, උක්ඛිත්තකෙන සද්ධිං පාචිත්තියං, සෙසෙසු දුක්කටන්ති එවං පවාරණාක්ඛන්ධකෙපි තිස්සො ආපත්තියො।
bod:<b>තිස්සො</b>ති වච්ඡතරිං උග්ගහෙත්වා මාරෙන්තානං පාචිත්තියං, රත්තෙන චිත්තෙන අඞ්ගජාතඡුපනෙ ථුල්ලච්චයං, සෙසෙසු දුක්කටන්ති එවං චම්මසංයුත්තෙපි තිස්සො ආපත්තියො। භෙසජ්ජක්ඛන්ධකෙපි සමන්තා ද්වඞ්ගුලෙ ථුල්ලච්චයං, භොජ්ජයාගුයා පාචිත්තියං, සෙසෙසු දුක්කටන්ති එවං තිස්සො ආපත්තියො।
bod:<b>කථිනං</b> <pb V=.157/> කෙවලං පඤ්ඤත්තිමෙව, නත්ථි තත්ථ ආපත්ති। <b>චීවරසංයුත්තෙ</b> කුසචීරවාකචීරෙසු ථුල්ලච්චයං, අතිරෙකචීවරෙ නිස්සග්ගියං, සෙසෙසු දුක්කටන්ති ඉමා තිස්සො ආපත්තියො।
bod:<b>චම්පෙය්යකෙ</b> එකා දුක්කටාපත්තියෙව। කොසම්බක-කම්මක්ඛන්ධක-පාරිවාසිකසමුච්චයක්ඛන්ධකෙසුපි එකා දුක්කටාපත්තියෙව।
bod:<b>සමථක්ඛන්ධකෙ</b> <pb M=.156/> ඡන්දදායකො ඛිය්යති, ඛිය්යනකං පාචිත්තියං, සෙසෙසු දුක්කටන්ති ඉමා ද්වෙ ආපත්තියො। <b>ඛුද්දකවත්ථුකෙ</b> අත්තනො අඞ්ගජාතං ඡින්දති, ථුල්ලච්චයං, රොමට්ඨෙ පාචිත්තියං, සෙසෙසු දුක්කටන්ති ඉමා තිස්සො ආපත්තියො। <b>සෙනාසනක්ඛන්ධකෙ</b> ගරුභණ්ඩවිස්සජ්ජනෙ ථුල්ලච්චයං, සඞ්ඝිකා විහාරා නික්කඩ්ඪනෙ පාචිත්තියං, සෙසෙසු දුක්කටන්ති ඉමා තිස්සො ආපත්තියො।
bod:<b>සඞ්ඝභෙදෙ</b>භෙදකානුවත්තකානං ථුල්ලච්චයං, ගණභොජනෙ පාචිත්තියන්ති ඉමා ද්වෙ ආපත්තියො। <b>සමාචාරං පුච්ඡිස්ස</b>න්ති වුත්තෙ වත්තක්ඛන්ධකෙ එකා දුක්කටාපත්තියෙව। සා සබ්බවත්තෙසු අනාදරියෙන හොති। තථා <b>පාතිමොක්ඛට්ඨපනෙ। භික්ඛුනික්ඛන්ධකෙ</b> <pb P=7.1319/> අප්පවාරණාය පාචිත්තියං, සෙසෙසු දුක්කටන්ති ද්වෙ ආපත්තියො। පඤ්චසතිකසත්තසතිකෙසු කෙවලං ධම්මො සඞ්ගහං ආරොපිතො, නත්ථි තත්ථ ආපත්තීති।
cen:ඛන්ධකපුච්ඡාවාරවණ්ණනා නිට්ඨිතා।
