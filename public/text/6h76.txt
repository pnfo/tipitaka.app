cha:4:චතුත්ථො පරිච්ඡෙදො
sub:විඤ්ඤාණක්ඛන්ධපකිණ්ණකනයසඞ්ඛෙපො
gax:192:එකධාදිනයොදානි <pb M=.18/>, පටුවඩ්ඪාය යොගිනං।
gae:වුච්චතෙ විසයග්ගාහා, සබ්බ<b>මෙකවිධං</b> මනං॥
gax:193:එකාසීති තිභූමට්ඨං, ලොකියං සුත්තරඤ්ච තං।
gae:සෙසං ලොකුත්තරං අට්ඨ, අනුත්තරඤ්චිතී <b>ද්විධා</b>॥
gax:194:ලොකපාකක්රියාහෙතූ <pb V=.20/>, චෙකහෙතූති සත්තහි।
gae:තිංස නාධිපති සාධි-පති සෙසාතිපී ද්විධා॥
gax:195:ඡන්දචිත්තීහවීමංසා-ස්වෙකෙන මතිමා යුතං।
gae:විනා වීමංසමෙකෙන, ඤාණහීනමනං යුතං॥
gax:196:පරිත්තානප්පමාණානි, මහග්ගතමනානිති।
gae:<b>තිධා</b> ඡනව චට්ඨ ච, තිනවා ච යථාක්කමං॥
gax:197:ද්විපඤ්ච චිත්තං විඤ්ඤාණං, තිස්සො හි මනොධාතුයො।
gae:ඡසත්තති මනොඤාණ-ධාතූති <b>තිවිධා</b> පුන॥
gax:198:එකාරම්මණචිත්තානි, අනභිඤ්ඤං මහග්ගතං।
gae:අමලං පඤ්චවිඤ්ඤාණං, නවපඤ්ච භවන්තිමෙ॥
gax:199:පඤ්චාලම්බං මනොධාතු, සාභිඤ්ඤං කාමධාතුජං।
gae:සෙසං ඡාරම්මණං තං හි, තෙචත්තාලීස සඞ්ඛ්යතො॥
gax:200:කාමපාකදුසා චාදි-මග්ගො චාදික්රියා දුවෙ।
gae:රූපා සබ්බෙතිරූපෙ න, තෙචත්තාලීස හොන්තිමෙ॥
gax:201:විනාව රූපෙනාරුප්ප-විපාකා චතුරො සියුං।
gae:ද්වෙචත්තාලීස සෙසානි, වත්තන්තුභයථාපි ච॥
gax:202:<b>චතුධා</b>පි අහෙත්වෙකද්විහෙතුකතිහෙතුතො।
gae:අට්ඨාරස ද්වෙ බාවීස, සත්තචත්තාලිසං භවෙ॥
gax:203:කාමෙ <pb M=.19/> ජවා සවොට්ඨබ්බා, අභිඤ්ඤාද්වයමෙව ච।
gae:රූපිරියාපථවිඤ්ඤත්තිකරාමෙ චතුරට්ඨකා॥
gax:204:ඡබ්බීසති ජවා සෙසා, කරා රූපිරියාපථෙ।
gae:ද්විපඤ්චමනවජ්ජානි, කාමරූපඵලානි ච॥
gax:205:ආදික්රියාති චෙකූන-වීස රූපකරා ඉමෙ।
gae:සෙසා චුද්දස භින්නාවචුති සන්ධි න තීණිපි॥
gax:206:එකකිච්චාදිතො <pb V=.21/> <b>පඤ්ච-විධා</b> තත්ථෙකකිච්චකා।
gae:ද්විපඤ්චචිත්තං ජවනං, මනොධාතුට්ඨසට්ඨිමෙ॥
gax:207:ද්විකිච්චාදීනි වොට්ඨබ්බං, සුඛතීරං මහග්ගතෙ।
gae:පාකා කාමමහාපාකා, සෙසා තීරා යථාක්කමං॥
gax:208:දස්සනං සවනං දිට්ඨං, සුතං ඝායනකාදිකං।
gae:තයං මුතං මනොධාතුත්තයං දිට්ඨං සුතං මුතං॥
gax:209:දිට්ඨං සුතං මුතං ඤාතං, සාභිඤ්ඤං සෙසකාමිකං।
gae:විඤ්ඤාතාරම්මණං සෙසමෙවං <b>ඡබ්බිධ</b>මීරයෙ॥
gax:210:<b>සත්තධා</b> සත්තවිඤ්ඤාණධාතූනං තු වසා භවෙ।
gae:වුච්චතෙදානි තස්සෙව, අනන්තරනයක්කමො॥
gax:211:පුඤ්ඤෙස්වාදිද්වයා කාමෙ, රූපපුඤ්ඤමනන්තකං।
gae:තප්පාදකුත්තරානන්තං, භවඞ්ගඤ්චාදිතීරණං॥
gax:212:දුතියන්තද්වයා තීරං, භවඞ්ගං තතියද්වයා।
gae:තෙ අනන්තාමලං පුඤ්ඤං, මජ්ඣත්තඤ්ච මහග්ගතං॥
gax:213:සබ්බවාරෙ සයඤ්චෙති, තෙපඤ්ඤාස තිසත්ත ච।
gae:තෙත්තිංස ච භවන්තෙතෙ, රූපෙසු පන පුඤ්ඤතො॥
gax:214:තප්පාකා ච මතියුත්ත-කාමපාකා සයං දස।
gae:ආරුප්පපුඤ්ඤතො තෙ ච, සකො පාකො සයං පුන॥
gax:215:අධොපාකා ච අන්තම්හා, තතියඤ්ච ඵලන්තිමෙ।
gae:දසෙකද්විතිපඤ්චාහි, මග්ගා චෙකං සකං ඵලං॥
gax:216:ලොභමූලෙකහෙතූහි <pb M=.20/>, අන්තකාමසුභා විය।
gae:සත්ත දොසද්වයා කාම-භවඞ්ගපෙක්ඛවා සයං॥
gax:217:මහාපාකතිහෙතූහි, සාවජ්ජා සබ්බසන්ධියො।
gae:කාමච්චුතීහි සෙසාහි, සාවජ්ජා කාමසන්ධියො॥
gax:218:කාමච්චුති <pb V=.22/> ච වොට්ඨබ්බං, සයඤ්ච සුඛතීරතො।
gae:පටිච්ඡා තීරණානි ද්වෙ, ඉතරා සකතීරණං॥
gax:219:සකං සකං පටිච්ඡං තු, විඤ්ඤාණෙහි ද්විපඤ්චහි।
gae:රූපපාකෙහි සාවජ්ජා, සන්ධියොහෙතුවජ්ජිතා॥
gax:220:අරූපපාකෙස්වාදිම්හා, කාමපාකා තිහෙතුකා।
gae:අන්තාවජ්ජම්පි චාරුප්ප-පාකා ච නව හොන්තිමෙ॥
gax:221:දුතියාදීහි තෙයෙව, අධොපාකං විනා විනා।
gae:ඵලා තිහෙතුකා පාකා, සයඤ්චෙති චතුද්දස॥
gax:222:ද්විපඤ්චාදික්රියා හාසා, සයඤ්චාරුප්පවජ්ජිතා।
gae:ඤාණයුත්තභවඞ්ගාති, දස වොට්ඨබ්බතො පන॥
gax:223:කාමෙ ජවා භවඞ්ගා ච, කාමරූපෙ සයම්පි වා।
gae:නවපඤ්ච සහෙතාදි-කිරියද්වයතො පන॥
gax:224:සයං භවඞ්ගමතිමා, රූපෙ සාතක්රියාපි ච।
gae:තප්පාදකන්තිමඤ්චෙති, බාවීස තතියා පන॥
gax:225:තෙ ච පාකා සයඤ්චන්තෙ, ඵලං මජ්ඣා මහග්ගතා।
gae:ක්රියාති වීසති හොන්ති, සෙසද්වීහි දුකෙහි තු॥
gax:226:වුත්තපාකා සයඤ්චෙති, චුද්දසෙවං ක්රියාජවා।
gae:තදාරම්මණං මුඤ්චිත්වා, පට්ඨානනයතො නයෙ॥
gax:227:අථ සාතක්රියා සාතං, සෙසං සෙසක්රියාපි ච।
gae:තදාලම්බං යථායොගං, වදෙ අට්ඨකථානයා॥
gax:228:මහග්ගතා ක්රියා සබ්බා, සකපුඤ්ඤසමා තහිං।
gae:අන්තා ඵලන්තිමං හොති, අයමෙව විසෙසතා॥
gax:229:ඉමස්සානන්තරා <pb M=.21/> ධම්මා, එත්තකාති පකාසිතා।
gae:ඉමං පනෙත්තකෙහීති, වුච්චතෙයං නයොධුනා॥
gax:230:ද්වීහි <pb V=.23/> කාමජවා තීහි, රූපාරූපා චතූහි තු।
gae:මග්ගා ඡහි ඵලාදි ද්වෙ, සෙසා ද්වෙ පන සත්තහි॥
gax:231:එකම්හා දස පඤ්චහි, පටිච්ඡා සුඛතීරණං।
gae:කාමෙ දොසක්රියාහීන-ජවෙහි ගහතො සකා॥
gax:232:කාමෙ ජවා ක්රියාහීනා, තදාලම්බා සවොට්ඨබ්බා।
gae:සගහඤ්චෙති තෙත්තිංසචිත්තෙහි පරතීරණා॥
gax:233:කාමපුඤ්ඤසුඛීතීරකණ්හවොට්ඨබ්බතො ද්වයං।
gae:මහාපාකන්තිමං හොති, අනාරුප්පචුතීහි ච॥
gax:234:සත්තතිංස පනෙතානි, එත්ථ හිත්වා දුසද්වයං।
gae:එතෙහි පඤ්චතිංසෙහි, ජායතෙ දුතියද්වයං॥
gax:235:සුඛතීරාදි සත්තෙතෙ, ක්රියතො චාපි සම්භවා।
gae:ඤෙය්යා සෙසානි චත්තාරි, භවඞ්ගෙන ච ලබ්භරෙ॥
gax:236:මග්ගවජ්ජා සවොට්ඨබ්බසුඛිතීරජවාඛිලා।
gae:චුතීති නවකට්ඨාහි, තතියද්වයමාදිසෙ॥
gax:237:එතෙහි දොසවජ්ජෙහි, සත්තතීහිතරද්වයං।
gae:රූපපාකා විනාරුප්පපාකාහෙතුදුහෙතුකෙ॥
gax:238:තෙහෙවෙකූනසට්ඨීහි, හොන්තිරුප්පාදිකං විනා।
gae:හාසාවජ්ජෙ ජවෙ රූපෙ, අට්ඨඡක්කෙහි තෙහි තු॥
gax:239:සාධොපාකෙහි තෙහෙව, දුතියාදීනි අත්තනා।
gae:අධොධොජවහීනෙහි, එකෙකූනෙහි ජායරෙ॥
gax:240:සුඛතීරභවඞ්ගානි, සයඤ්චාති තිසත්තහි।
gae:අන්තාවජ්ජං අනාරුප්පභවඞ්ගෙහි පනෙතරං॥
gax:241:වුත්තානන්තරසඞ්ඛාතො, නයො දානි අනෙකධා।
gae:පුග්ගලාදිප්පභෙදාපි, පවත්ති තස්ස වුච්චතෙ॥
gax:242:පුථුජ්ජනස්ස <pb M=.22/> <pb V=.24/> ජායන්තෙ, දිට්ඨිකඞ්ඛායුතානි වෙ।
gae:සෙක්ඛස්සෙවාමලා සත්ත, අනන්තානිතරස්ස තු॥
gax:243:අන්තාමලං අනාවජ්ජක්රියා චෙකූනවීසති।
gae:කුසලාකුසලා සෙසා, හොන්ති සෙක්ඛපුථුජ්ජනෙ॥
gax:244:ඉතරානි පනාවජ්ජද්වයං පාකා ච සාසවා।
gae:තිණ්ණන්නම්පි සියුං එවං, පඤ්චධා සත්තභෙදතො॥
gax:245:කාමෙ සොළස ඝානාදිත්තයං දොසමහාඵලා।
gae:රූපාරූපෙ සපාකොති, පඤ්චවීසති එකජා॥
gax:246:කාමපාකා ච සෙසාදිමග්ගො ආදික්රියා දුවෙ।
gae:රූපෙ ජවාති බාවීස, ද්විජා සෙසා තිධාතුජා॥
gax:247:විත්ථාරොපි ච භූමීසු, ඤෙය්යො කාමසුභාසුභං।
gae:හාසවජ්ජමහෙතුඤ්ච, අපායෙ සත්තතිංසිමෙ॥
gax:248:හිත්වා මහග්ගතෙ පාකෙ, අසීති සෙසකාමිසු।
gae:චක්ඛුසොතමනොධාතු, තීරණං වොට්ඨබ්බම්පි ච॥
gax:249:දොසහීනජවා සො සො, පාකො රූපෙ අනාරියෙ।
gae:පඤ්චසට්ඨි ඡසට්ඨී තු, පරිත්තාභාදීසු තීසු॥
gax:250:ආදිපඤ්චාමලා කඞ්ඛාදිට්ඨියුත්තෙ විනා තහිං।
gae:තෙයෙව පඤ්චපඤ්ඤාස, ජායරෙ සුද්ධභූමිසු॥
gax:251:ආදිමග්ගදුසාහාසරූපහීනජවා සකො।
gae:පාකො වොට්ඨබ්බනඤ්චාති, තිතාලීසං සියුං නභෙ॥
gax:252:අධොධොමනවජ්ජා තෙ,
gax:පාකො චෙව සකො සකො।
gax:දුතියාදීසු ජායන්තෙ,
gae:ද්වෙ ද්වෙ ඌනා තතො තතො॥
gax:253:අරූපෙස්වෙකමෙකස්මිං <pb V=.25/>, රූපෙස්වාදිත්තිකෙපි ච।
gae:තිකෙ ච තතියෙ එකං, ද්වෙ හොන්ති දුතියත්තිකෙ॥
gax:254:අන්තිමං <pb M=.23/> රූපපාකං තු, ඡසු වෙහප්ඵලාදිසු।
gae:කාමසුගතියංයෙව, මහාපාකා පවත්තරෙ॥
gax:255:ඝායනාදිත්තයං කාමෙ, පටිඝද්වයමෙව ච।
gae:සත්තරසෙසු පඨමං, අමලං මානවාදිසු॥
gax:256:අරියාපායවජ්ජෙසු, චතුරොදිප්ඵලාදිකා।
gae:අපායාරුප්පවජ්ජෙසු, හාසරූපසුභක්රියං॥
gax:257:අපායුද්ධත්තයං හිත්වා, හොතාකාසසුභක්රියං।
gae:තථාපායුද්ධද්වෙ හිත්වා, විඤ්ඤාණකුසලක්රියං॥
gax:258:භවග්ගාපායවජ්ජෙසු, ආකිඤ්චඤ්ඤසුභක්රියං।
gae:දිට්ඨිකඞ්ඛායුතා සුද්ධෙ, විනා සබ්බාසු භූමිසු॥
gax:259:අමලානි ච තීණන්තෙ,
gax:භවග්ගෙ ච සුභක්රියා।
gax:මහාක්රියා ච හොන්තෙතෙ,
gae:තෙරසෙවානපායිසු॥
gax:260:අනාරුප්පෙ මනොධාතු, දස්සනං සවතීරණං।
gae:කාමෙ අනිට්ඨසංයොගෙ, බ්රහ්මානං පාපජං ඵලං॥
gax:261:වොට්ඨබ්බං කාමපුඤ්ඤඤ්ච, දිට්ඨිහීනං සඋද්ධවං।
gae:චුද්දසෙතානි චිත්තානි, ජායරෙ තිංසභූමිසු॥
gax:262:ඉන්ද්රියානි දුවෙ අන්තද්වයවජ්ජෙස්වහෙතුසු।
gae:තීණි කඞ්ඛෙතරාහෙතුපාපෙ චත්තාරි තෙරස॥
gax:263:ඡ ඤාණහීනෙ තබ්බන්තසාසවෙ සත්ත නිම්මලෙ।
gae:චත්තාලීසෙ පනට්ඨෙවං, ඤෙය්යමින්ද්රියභෙදතො॥
gax:264:ද්වෙ <pb V=.26/> බලානි අහෙත්වන්තද්වයෙ තීණි තු සංසයෙ।
gae:චත්තාරිතරපාපෙ ඡ, හොන්ති සෙසදුහෙතුකෙ॥
gax:265:එකූනාසීතිචිත්තෙසු, මතියුත්තෙසු සත්ත තු।
gae:අබලානි හි සෙසානි, වීරියන්තං බලං භවෙ॥
gax:266:අඣානඞ්ගානි <pb M=.24/> ද්වෙපඤ්ච, තක්කන්තා හි තදඞ්ගතා।
gae:ඣානෙ පීතිවිරත්තෙ ත-ප්පාදකෙ අමලෙ දුවෙ॥
gax:267:තතියෙ සාමලෙ තීණි, චත්තාරි දුතියෙ තථා।
gae:කාමෙ නිප්පීතිකෙ චාපි, පඤ්චඞ්ගානි හි සෙසකෙ॥
gax:268:මග්ගා ද්වෙ සංසයෙ දිට්ඨිහීනසෙසාසුභෙ තයො।
gae:දුහෙතුකෙතරෙ සුද්ධජ්ඣානෙ ච දුතියාදිකෙ॥
gax:269:චත්තාරො පඤ්ච පඨමඣානකාමතිහෙතුකෙ।
gae:සත්තාමලෙ දුතියාදි-ඣානිකෙ අට්ඨ සෙසකෙ॥
gax:270:හෙත්වන්තතො හි මග්ගස්ස, අමග්ගඞ්ගමහෙතුකං।
gae:ඡමග්ගඞ්ගයුතං නත්ථි, බලෙහිපි ච පඤ්චහි॥
gax:271:සුඛිතීරතදාලම්බං, ඉට්ඨෙ පුඤ්ඤජුපෙක්ඛවා।
gae:ඉට්ඨමජ්ඣෙතරං හොති, තබ්බිපක්ඛෙ තු ගොචරෙ॥
gax:272:දොසද්වයා තදාලම්බං, න සුඛික්රියතො පන।
gae:සබ්බං සුභාසුභෙ නට්ඨෙ, තදාලම්බණවාචතො॥
gax:273:ක්රියතො වා තදාලම්බං, සොපෙක්ඛාය සුඛී න හි।
gae:ඉතරා ඉතරඤ්චෙති, ඉදං සුට්ඨුපලක්ඛයෙ॥
gax:274:සන්ධිදායකකම්මෙන, තදාලම්බපවත්තියං।
gae:නියාමනං ජවස්සාහ, කම්මස්සෙවඤ්ඤකම්මතො॥
gax:275:චිත්තෙ චෙතසිකා යස්මිං,
gax:යෙ වුත්තා තෙ සමාසතො।
gax:වුච්චරෙ <pb V=.27/> දානි ද්වෙපඤ්චෙ,
gae:සබ්බගා සත්ත ජායරෙ॥
gax:276:තක්කචාරාධිමොක්ඛෙහි, තෙයෙව ජායරෙ දස।
gae:පඤ්චට්ඨානමනොධාතු-පඤ්චකෙ සුඛතීරණෙ॥
gax:277:එතෙ පීතාධිකා හාසෙ, වායාමෙන ච ද්වාධිකා।
gae:වොට්ඨබ්බනෙපි එතෙව, දසෙකා පීතිවජ්ජිතා॥
gax:278:පාපසාධාරණා <pb M=.25/> තෙ ච, තිපඤ්චුද්ධච්චසඤ්ඤුතෙ।
gae:කඞ්ඛායුත්තෙපි එතෙව, සකඞ්ඛා හීනනිච්ඡයා॥
gax:279:කඞ්ඛාවජ්ජා පනෙතෙව, සදොසච්ඡන්දනිච්ඡයා।
gae:සත්තරස දුසෙ හොන්ති, සලොභන්තද්වයෙ පන॥
gax:280:දොසවජ්ජා සලොභා තෙ,
gax:තතියාදිදුකෙසු තෙ।
gax:දිට්ඨිපීතිද්වයාධිකා,
gae:ද්විනවෙකූනවීසති॥
gax:281:පීතිචාරප්පනාවජ්ජා, ආදිතො යාව තිංසිමෙ।
gae:උප්පජ්ජන්ති චතුත්ථාදි-රූපාරූපමනෙසු වෙ॥
gax:282:පීතිචාරවිතක්කෙසු,
gax:එකෙන ද්විතිතික්කමා।
gax:තතියාදීසු තෙයෙව,
gae:තිංසෙකද්වෙතයොධිකා॥
gax:283:එතෙවාදිද්වයෙ කාමෙ, දුතියාදිදුකෙසු හි।
gae:මතිං පීතිං මතිප්පීතිං, හිත්වා තෙ කමතො සියුං॥
gax:284:ඣානෙ වුත්තාව තජ්ඣානිකාමලෙ විරතාධිකා।
gae:තත්ථෙතා නියතා විත්තිං, වදෙ සබ්බත්ථ සම්භවා॥
gax:285:කාමපුඤ්ඤෙසු <pb V=.28/> පච්චෙකං,
gax:ජයන්තානියතෙසු හි।
gax:විරතීයො දයාමොදා,
gae:කාමෙ සාතසුභක්රියෙ॥
gax:286:මජ්ඣත්තෙපි වදන්තෙකෙ, සහෙතුකසුභක්රියෙ।
gae:සුඛජ්ඣානෙපි පච්චෙකං, හොන්තියෙව දයාමුදා॥
gax:287:ථිනමිද්ධං සසඞ්ඛාරෙ, දිට්ඨිහීනද්වයෙ තහිං।
gae:මානෙන වා තයො සෙසදිට්ඨිහීනෙ විධෙකකො॥
gax:288:ඉස්සාමච්ඡෙරකුක්කුච්චා <pb M=.26/>, විසුං දොසයුතද්වයෙ।
gae:තත්ථන්තකෙ සියුං ථිනමිද්ධකෙන තයොපි වා॥
gax:289:යෙ වුත්තා එත්තකා එත්ථ, ඉති චෙතසිකාඛිලා।
gae:තත්ථෙත්තකෙස්විදන්තෙවං, වුච්චතෙයං නයොධුනා॥
gax:290:තෙසට්ඨියා සුඛං දුක්ඛං, තීසුපෙක්ඛාපි වෙදනා।
gae:පඤ්චපඤ්ඤාසචිත්තෙසු, භවෙ ඉන්ද්රියතො පන॥
gax:291:එකත්ථෙකත්ථ චෙව ද්වෙසට්ඨියා ද්වීසු පඤ්චහි।
gae:පඤ්ඤාසායාති විඤ්ඤෙය්යං, සුඛාදින්ද්රියපඤ්චකං॥
gax:292:දසුත්තරසතෙ හොති, නිච්ඡයො වීරියං තතො।
gae:පඤ්චහීනෙ තතොකූනෙ, සමාධින්ද්රියමාදිසෙ॥
gax:293:ඡන්දො එකසතෙකූනවීස සද්ධාදයො පන।
gae:ඤාණවජ්ජා නවහීනසතෙ හොන්ති මතී පන॥
gax:294:එකූනාසීතියා චාරො, ඡසට්ඨීසු පනප්පනා।
gae:පඤ්චපඤ්ඤාසකෙ පීති, එකපඤ්ඤාසකෙ සියා॥
gax:295:විරතී ඡට්ඨකෙ වීසෙ, කරුණාමුදිතාථ වා।
gae:අට්ඨසොපෙක්ඛචිත්තෙන, අට්ඨවීසතියා සියුං॥
gax:296:අහීරිකමනොත්තප්පමොහුද්ධච්චා <pb V=.29/> ද්වාදසෙව।
gae:ලොභො අට්ඨසු චිත්තෙසු, ථිනමිද්ධං තු පඤ්චසු॥
gax:297:මානො චතූසු දිට්ඨි ච, තථා ද්වීසු මනෙසු හි।
gae:දොසො ඉස්සා ච මච්ඡෙරං, කුක්කුච්චඤ්ච භවන්තිමෙ॥
gax:298:එකස්මිං විමතී හොති, එවං වුත්තානුසාරතො।
gae:අප්පවත්තිනයො චාපි, සක්කා ඤාතුං විජානතා॥
gax:299:අස්මිං ඛන්ධෙව විඤ්ඤෙය්යො, වෙදනාදීස්වයං නයො।
gae:එකධාදිවිධො යුත්ති-වසාතෙනාවියොගතො॥
gax:300:උපමා ඵෙණුපිණ්ඩො ච, බුබ්බුළො මිගතණ්හිකා।
gae:කදලී මායා විඤ්ඤෙය්යා, ඛන්ධානං තු යථාක්කමං॥
gax:301:තෙසං <pb M=.27/> විමද්දාසහනඛණසොභප්පලොභන-
gae:නිසාරවඤ්චකත්තෙහි, සමානත්තං සමාහටං॥
gax:302:තෙ සාසවා උපාදානක්ඛන්ධා ඛන්ධාවනාසවා।
gae:තත්ථාදී දුක්ඛවත්ථුත්තා, දුක්ඛා භාරා ච ඛාදකා॥
gax:303:ඛන්ධානිච්චාදිධම්මා තෙ, වධකා සභයා ඉතී।
gae:අසුඛද්ධම්මතො චික්ඛා, උක්ඛිත්තාසිකරී යථා॥
cen:ඉති සච්චසඞ්ඛෙපෙ විඤ්ඤාණක්ඛන්ධපකිණ්ණකනයසඞ්ඛෙපො නාම
cen:චතුත්ථො පරිච්ඡෙදො।
