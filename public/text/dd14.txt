cha:(15) 5:ආභාවග්ගො
sub:1:ආභාසුත්තං
bod:141:“චතස්සො <pb V=1.160/> ඉමා, භික්ඛවෙ, ආභා। කතමා චතස්සො? චන්දාභා, සූරියාභා, අග්ගාභා, පඤ්ඤාභා – ඉමා ඛො, භික්ඛවෙ, චතස්සො ආභා। එතදග්ගං, භික්ඛවෙ, ඉමාසං චතුන්නං <n>චතස්සන්නං (ස්යා॰ කං॰) සද්දනීතිපදමාලා පස්සිතබ්බා</n> ආභානං යදිදං පඤ්ඤාභා”ති। පඨමං।
sub:2:පභාසුත්තං
bod:142:“චතස්සො ඉමා, භික්ඛවෙ, පභා। කතමා චතස්සො? චන්දප්පභා <pb T=2.188/>, සූරියප්පභා, අග්ගිප්පභා, පඤ්ඤාපභා – ඉමා ඛො, භික්ඛවෙ, චතස්සො පභා। එතදග්ගං, භික්ඛවෙ, ඉමාසං චතුන්නං පභානං යදිදං පඤ්ඤාපභා”ති। දුතියං।
sub:3:ආලොකසුත්තං
bod:143:“චත්තාරොමෙ, භික්ඛවෙ, ආලොකා। කතමෙ චත්තාරො? චන්දාලොකො, සූරියාලොකො, අග්ගාලොකො, පඤ්ඤාලොකො – ඉමෙ ඛො, භික්ඛවෙ, චත්තාරො ආලොකා। එතදග්ගං, භික්ඛවෙ, ඉමෙසං චතුන්නං ආලොකානං යදිදං පඤ්ඤාලොකො”ති। තතියං।
sub:4:ඔභාසසුත්තං
bod:144:“චත්තාරොමෙ <pb M=1.457/>, භික්ඛවෙ, ඔභාසා। කතමෙ චත්තාරො? චන්දොභාසො, සූරියොභාසො, අග්ගොභාසො, පඤ්ඤොභාසො – ඉමෙ <pb P=2.140/> ඛො, භික්ඛවෙ, චත්තාරො ඔභාසා। එතදග්ගං, භික්ඛවෙ, ඉමෙසං චතුන්නං ඔභාසානං යදිදං පඤ්ඤොභාසො”ති। චතුත්ථං।
sub:5:පජ්ජොතසුත්තං
bod:145:“චත්තාරොමෙ <pb V=1.161/>, භික්ඛවෙ, පජ්ජොතා। කතමෙ චත්තාරො? චන්දපජ්ජොතො, සූරියපජ්ජොතො, අග්ගිපජ්ජොතො, පඤ්ඤාපජ්ජොතො – ඉමෙ ඛො, භික්ඛවෙ, චත්තාරො පජ්ජොතා। එතදග්ගං, භික්ඛවෙ, ඉමෙසං චතුන්නං පජ්ජොතානං යදිදං පඤ්ඤාපජ්ජොතො”ති। පඤ්චමං।
sub:6:පඨමකාලසුත්තං
bod:146:“චත්තාරොමෙ, භික්ඛවෙ, කාලා। කතමෙ චත්තාරො? කාලෙන ධම්මස්සවනං, කාලෙන ධම්මසාකච්ඡා, කාලෙන සම්මසනා <n>කාලෙන සමථො (සී॰ ස්යා॰ කං॰ පී॰)</n>, කාලෙන විපස්සනා – ඉමෙ ඛො, භික්ඛවෙ, චත්තාරො කාලා”ති। ඡට්ඨං।
sub:7:දුතියකාලසුත්තං
bod:147:“චත්තාරොමෙ, භික්ඛවෙ, කාලා සම්මා භාවියමානා සම්මා අනුපරිවත්තියමානා අනුපුබ්බෙන ආසවානං ඛයං පාපෙන්ති। කතමෙ චත්තාරො? කාලෙන ධම්මස්සවනං, කාලෙන ධම්මසාකච්ඡා, කාලෙන සම්මසනා, කාලෙන විපස්සනා <pb T=2.189/> – ඉමෙ ඛො, භික්ඛවෙ, චත්තාරො කාලා සම්මා භාවියමානා සම්මා අනුපරිවත්තියමානා අනුපුබ්බෙන ආසවානං ඛයං පාපෙන්ති।
bod:“සෙය්යථාපි, භික්ඛවෙ, උපරිපබ්බතෙ ථුල්ලඵුසිතකෙ දෙවෙ වස්සන්තෙ තං උදකං යථානින්නං පවත්තමානං පබ්බතකන්දරපදරසාඛා පරිපූරෙති; පබ්බතකන්දරපදරසාඛා පරිපූරා කුසොබ්භෙ පරිපූරෙන්ති; කුසොබ්භා පරිපූරා මහාසොබ්භෙ පරිපූරෙන්ති; මහාසොබ්භා පරිපූරා කුන්නදියො පරිපූරෙන්ති; කුන්නදියො <pb M=1.458/> පරිපූරා මහානදියො පරිපූරෙන්ති; මහානදියො පරිපූරා සමුද්දං <n>සමුද්දං සාගරං (සී॰ පී॰ ක॰), සමුද්දසාගරං (ස්යා॰ කං॰)</n> පරිපූරෙන්ති। එවමෙවං ඛො, භික්ඛවෙ, ඉමෙ චත්තාරො කාලා සම්මා භාවියමානා සම්මා අනුපරිවත්තියමානා අනුපුබ්බෙන ආසවානං ඛයං පාපෙන්තී”ති। සත්තමං।
sub:8:දුච්චරිතසුත්තං
bod:148:“චත්තාරිමානි <pb V=1.162/> <pb P=2.141/>, භික්ඛවෙ, වචීදුච්චරිතානි। කතමානි චත්තාරි? මුසාවාදො, පිසුණා වාචා, ඵරුසා වාචා, සම්ඵප්පලාපො – ඉමානි ඛො, භික්ඛවෙ, චත්තාරි වචීදුච්චරිතානී”ති। අට්ඨමං।
sub:9:සුචරිතසුත්තං
bod:149:“චත්තාරිමානි, භික්ඛවෙ, වචීසුචරිතානි। කතමානි චත්තාරි? සච්චවාචා, අපිසුණා වාචා, සණ්හා වාචා, මන්තභාසා – ඉමානි ඛො, භික්ඛවෙ, චත්තාරි වචීසුචරිතානී”ති। නවමං।
sub:10:සාරසුත්තං
bod:150:“චත්තාරොමෙ, භික්ඛවෙ, සාරා। කතමෙ චත්තාරො? සීලසාරො, සමාධිසාරො, පඤ්ඤාසාරො, විමුත්තිසාරො – ඉමෙ ඛො, භික්ඛවෙ, චත්තාරො සාරා”ති। දසමං।
cen:ආභාවග්ගො පඤ්චමො।
bod:තස්සුද්දානං –
gax:ආභා පභා ච ආලොකා, ඔභාසා චෙව පජ්ජොතා।
gae:ද්වෙ කාලා චරිතා ද්වෙ ච, හොන්ති සාරෙන තෙ දසාති॥
cen:තතියපණ්ණාසකං සමත්තං।
tit:4:චතුත්ථපණ්ණාසකං
