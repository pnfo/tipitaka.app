cha:5:මඞ්ගලසුත්තං
bod:1:එවං <pb V=.4/> මෙ සුතං – එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। අථ ඛො අඤ්ඤතරා දෙවතා අභික්කන්තාය රත්තියා අභික්කන්තවණ්ණා කෙවලකප්පං ජෙතවනං ඔභාසෙත්වා යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි। එකමන්තං ඨිතා ඛො සා දෙවතා භගවන්තං ගාථාය අජ්ඣභාසි –
gax:2:“බහූ <pb P=.3/> දෙවා මනුස්සා ච, මඞ්ගලානි අචින්තයුං।
gae:ආකඞ්ඛමානා සොත්ථානං, බ්රූහි මඞ්ගලමුත්තමං”॥
gax:3:“අසෙවනා ච බාලානං, පණ්ඩිතානඤ්ච සෙවනා।
gae:පූජා ච පූජනෙය්යානං <n>පූජනීයානං (සී॰ ස්යා॰ කං॰ පී॰)</n>, එතං මඞ්ගලමුත්තමං॥
gax:4:“පතිරූපදෙසවාසො <pb M=.4/> ච, පුබ්බෙ ච කතපුඤ්ඤතා।
gae:අත්තසම්මාපණිධි <pb T=.4/> <n>අත්ථසම්මාපණීධී (කත්ථචි)</n> ච, එතං මඞ්ගලමුත්තමං॥
gax:5:“බාහුසච්චඤ්ච සිප්පඤ්ච, විනයො ච සුසික්ඛිතො।
gae:සුභාසිතා ච යා වාචා, එතං මඞ්ගලමුත්තමං॥
gax:6:“මාතාපිතු උපට්ඨානං, පුත්තදාරස්ස සඞ්ගහො।
gae:අනාකුලා ච කම්මන්තා, එතං මඞ්ගලමුත්තමං॥
gax:7:“දානඤ්ච ධම්මචරියා ච, ඤාතකානඤ්ච සඞ්ගහො।
gae:අනවජ්ජානි කම්මානි, එතං මඞ්ගලමුත්තමං॥
gax:8:“ආරතී විරතී පාපා, මජ්ජපානා ච සංයමො।
gae:අප්පමාදො ච ධම්මෙසු, එතං මඞ්ගලමුත්තමං॥
gax:9:“ගාරවො <pb V=.5/> ච නිවාතො ච, සන්තුට්ඨි ච කතඤ්ඤුතා।
gae:කාලෙන ධම්මස්සවනං <n>ධම්මස්සාවණං (ක॰ සී॰), ධම්මසවනං (ක॰ සී॰)</n>, එතං මඞ්ගලමුත්තමං॥
gax:10:“ඛන්තී ච සොවචස්සතා, සමණානඤ්ච දස්සනං।
gae:කාලෙන ධම්මසාකච්ඡා, එතං මඞ්ගලමුත්තමං॥
gax:11:“තපො ච බ්රහ්මචරියඤ්ච, අරියසච්චාන දස්සනං।
gae:නිබ්බානසච්ඡිකිරියා ච, එතං මඞ්ගලමුත්තමං॥
gax:12:“ඵුට්ඨස්ස ලොකධම්මෙහි, චිත්තං යස්ස න කම්පති।
gae:අසොකං විරජං ඛෙමං, එතං මඞ්ගලමුත්තමං॥
gax:13:“එතාදිසානි කත්වාන, සබ්බත්ථමපරාජිතා।
gae:සබ්බත්ථ සොත්ථිං ගච්ඡන්ති, තං තෙසං මඞ්ගලමුත්තම”න්ති॥
cen:මඞ්ගලසුත්තං නිට්ඨිතං।
