cha:(26) 6:උපසම්පදාවග්ගො
sub:1:උපසම්පාදෙතබ්බසුත්තං
bod:251:<n>මහාව॰ 84</n> “පඤ්චහි <pb T=3.301/> <pb V=2.253/> <pb M=2.238/>, භික්ඛවෙ, ධම්මෙහි සමන්නාගතෙන භික්ඛුනා උපසම්පාදෙතබ්බං। කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති; අසෙඛෙන සමාධික්ඛන්ධෙන සමන්නාගතො හොති; අසෙඛෙන පඤ්ඤාක්ඛන්ධෙන සමන්නාගතො හොති; අසෙඛෙන විමුත්තික්ඛන්ධෙන සමන්නාගතො හොති; අසෙඛෙන විමුත්තිඤාණදස්සනක්ඛන්ධෙන සමන්නාගතො හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතෙන භික්ඛුනා උපසම්පාදෙතබ්බ”න්ති। පඨමං।
sub:2:නිස්සයසුත්තං
bod:252:<n>මහාව॰ 84</n> “පඤ්චහි, භික්ඛවෙ, ධම්මෙහි සමන්නාගතෙන භික්ඛුනා නිස්සයො දාතබ්බො। කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති…පෙ॰… අසෙඛෙන විමුත්තිඤාණදස්සනක්ඛන්ධෙන සමන්නාගතො හොති। ඉමෙහි…පෙ॰… නිස්සයො දාතබ්බො”ති। දුතියං।
sub:3:සාමණෙරසුත්තං
bod:253:<n>මහාව॰ 84</n> “පඤ්චහි, භික්ඛවෙ, ධම්මෙහි සමන්නාගතෙන භික්ඛුනා සාමණෙරො උපට්ඨාපෙතබ්බො। කතමෙහි පඤ්චහි? ඉධ, භික්ඛවෙ, භික්ඛු අසෙඛෙන සීලක්ඛන්ධෙන සමන්නාගතො හොති; අසෙඛෙන සමාධික්ඛන්ධෙන… අසෙඛෙන පඤ්ඤාක්ඛන්ධෙන… අසෙඛෙන විමුත්තික්ඛන්ධෙන… අසෙඛෙන විමුත්තිඤාණදස්සනක්ඛන්ධෙන සමන්නාගතො හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතෙන භික්ඛුනා සාමණෙරො උපට්ඨාපෙතබ්බො”ති। තතියං।
sub:4:පඤ්චමච්ඡරියසුත්තං
bod:254:“පඤ්චිමානි <pb V=2.254/> <pb P=3.272/>, භික්ඛවෙ, මච්ඡරියානි। කතමානි පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමානි <pb T=3.302/> ඛො, භික්ඛවෙ, පඤ්ච මච්ඡරියානි। ඉමෙසං ඛො, භික්ඛවෙ, පඤ්චන්නං මච්ඡරියානං එතං පටිකුට්ඨං <n>පතිකිට්ඨං (සී॰ පී॰), පටික්කිට්ඨං (ස්යා॰ කං॰), පටිකිට්ඨං (ක॰)</n>, යදිදං ධම්මමච්ඡරිය”න්ති। චතුත්ථං।
sub:5:මච්ඡරියප්පහානසුත්තං
bod:255:“පඤ්චන්නං <pb M=2.239/>, භික්ඛවෙ, මච්ඡරියානං පහානාය සමුච්ඡෙදාය බ්රහ්මචරියං වුස්සති। කතමෙසං පඤ්චන්නං? ආවාසමච්ඡරියස්ස පහානාය සමුච්ඡෙදාය බ්රහ්මචරියං වුස්සති; කුලමච්ඡරියස්ස…පෙ॰… ලාභමච්ඡරියස්ස… වණ්ණමච්ඡරියස්ස… ධම්මමච්ඡරියස්ස පහානාය සමුච්ඡෙදාය බ්රහ්මචරියං වුස්සති। ඉමෙසං ඛො, භික්ඛවෙ, පඤ්චන්නං මච්ඡරියානං පහානාය සමුච්ඡෙදාය බ්රහ්මචරියං වුස්සතී”ති। පඤ්චමං।
sub:6:පඨමඣානසුත්තං
bod:256:“පඤ්චිමෙ, භික්ඛවෙ, ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං।
bod:“පඤ්චිමෙ, භික්ඛවෙ, ධම්මෙ පහාය භබ්බො පඨමං ඣානං උපසම්පජ්ජ විහරිතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමෙ ඛො, භික්ඛවෙ, පඤ්ච ධම්මෙ පහාය භබ්බො පඨමං ඣානං උපසම්පජ්ජ විහරිතු”න්ති। ඡට්ඨං।
sub:7-13:දුතියඣානසුත්තාදිසත්තකං
bod:257-263:“පඤ්චිමෙ <pb V=2.255/>, භික්ඛවෙ, ධම්මෙ අප්පහාය අභබ්බො දුතියං ඣානං…පෙ॰… අභබ්බො තතියං ඣානං… අභබ්බො චතුත්ථං ඣානං… අභබ්බො සොතාපත්තිඵලං… අභබ්බො සකදාගාමිඵලං… අභබ්බො අනාගාමිඵලං… අභබ්බො අරහත්තං <n>අරහත්තඵලං (සී॰)</n> සච්ඡිකාතුං। කතමෙ පඤ්ච? ආවාසමච්ඡරියං <pb T=3.303/> <pb P=3.273/>, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො අරහත්තං සච්ඡිකාතුං।
bod:“පඤ්චිමෙ, භික්ඛවෙ, ධම්මෙ පහාය භබ්බො දුතියං ඣානං…පෙ॰… භබ්බො තතියං ඣානං… භබ්බො චතුත්ථං ඣානං… භබ්බො සොතාපත්තිඵලං… භබ්බො සකදාගාමිඵලං… භබ්බො අනාගාමිඵලං… භබ්බො අරහත්තං සච්ඡිකාතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමෙ ඛො, භික්ඛවෙ, පඤ්ච ධම්මෙ පහාය භබ්බො අරහත්තං සච්ඡිකාතු”න්ති। තෙරසමං।
sub:14:අපරපඨමඣානසුත්තං
bod:264:“පඤ්චිමෙ <pb M=2.240/>, භික්ඛවෙ, ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං – ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො පඨමං ඣානං උපසම්පජ්ජ විහරිතුං।
bod:“පඤ්චිමෙ, භික්ඛවෙ, ධම්මෙ පහාය භබ්බො පඨමං ඣානං උපසම්පජ්ජ විහරිතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං – ඉමෙ ඛො, භික්ඛවෙ, පඤ්ච ධම්මෙ පහාය භබ්බො පඨමං ඣානං උපසම්පජ්ජ විහරිතු”න්ති। චුද්දසමං।
sub:15-21:අපරදුතියඣානසුත්තාදිසත්තකං
bod:265-271:“පඤ්චිමෙ <pb V=2.256/>, භික්ඛවෙ, ධම්මෙ අප්පහාය අභබ්බො දුතියං ඣානං…පෙ॰… තතියං ඣානං… චතුත්ථං ඣානං… සොතාපත්තිඵලං… සකදාගාමිඵලං… අනාගාමිඵලං… අරහත්තං සච්ඡිකාතුං। කතමෙ පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං – ඉමෙ ඛො, භික්ඛවෙ, පඤ්ච ධම්මෙ අප්පහාය අභබ්බො අරහත්තං සච්ඡිකාතුං।
bod:“පඤ්චිමෙ, භික්ඛවෙ, ධම්මෙ පහාය භබ්බො දුතියං ඣානං…පෙ॰… තතියං ඣානං… චතුත්ථං ඣානං… සොතාපත්තිඵලං… සකදාගාමිඵලං… අනාගාමිඵලං… අරහත්තං සච්ඡිකාතුං। කතමෙ <pb T=3.304/> පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, අකතඤ්ඤුතං අකතවෙදිතං – ඉමෙ ඛො, භික්ඛවෙ, පඤ්ච ධම්මෙ පහාය භබ්බො අරහත්තං සච්ඡිකාතු”න්ති। එකවීසතිමං।
cen:උපසම්පදාවග්ගො ඡට්ඨො।
