cha:7:කිබ්බිධානකප්ප
sub:පඨමකණ්ඩ
bod:(ක)
gax:බුද්ධං <pb M=.253/> ඤාණසමුද්දං, සබ්බඤ්ඤුං ලොකහෙතු’ඛීණමතිං।
gae:වන්දිත්වා පුබ්බමහං, වක්ඛාමි සසාධනං හි කිතකප්පං॥
bod:(ඛ)
gax:සාධනමූලං හි පයොගං,
gax:ආහු පයොගමූලමත්ථඤ්ච।
gax:අත්ථෙසු විසාරදමතයො,
gae:සාසනස්සුධරා ජිනස්ස මතා॥
bod:(ග)
gax:අන්ධො දෙසකවිකලො,
gax:ඝතමධුතෙලානි භාජනෙන විනා।
gax:නට්ඨො නට්ඨානි යථා,
gae:පයොගවිකලො තථා අත්ථො॥
bod:(ඝ)
gax:තස්මා සංරක්ඛණත්ථං, මුනිවචනත්ථස්ස දුල්ලභස්සාහං।
gae:වක්ඛාමි සිස්සකහිතං, කිතකප්පං සාධනෙන යුතං॥
bod:524:, 561. <b>ධාතුයා කම්මාදිම්හි ණො</b>।
bod:ධාතුයා කම්මාදිම්හි <b>ණ</b>පච්චයො හොති।
bod:කම්මං කරොතීති කම්මකාරො, එවං කුම්භකාරො, මාලාකාරො, කට්ඨකාරො, රථකාරො, රජතකාරො <pb M=.254/>, සුවණ්ණකාරො, පත්තග්ගාහො, තන්තවායො, ධඤ්ඤමායො, ධම්මකාමො, ධම්මචාරො।
bod:525:, 565. <b>සඤ්ඤායම නු</b>।
bod:සඤ්ඤායමභිධෙය්යායං ධාතුයා කම්මාදිම්හි <b>අ</b>කාරපච්චයො හොති, නාමම්හි ච <b>නු</b>කාරාගමො හොති।
bod:අරිං දමෙතීති අරින්දමො, රාජා। වෙස්සං තරතීති වෙස්සන්තරො, රාජා। තණ්හං කරොතීති තණ්හඞ්කරො, භගවා। මෙධං කරොතීති මෙධඞ්කරො, භගවා। සරණං කරොතීති සරණඞ්කරො, භගවා। දීපං කරොතීති දීපඞ්කරො, භගවා।
bod:526:, 567. <b>පුරෙ දදා ච ඉං</b>।
bod:<b>පුර</b>සද්දෙ ආදිම්හි <b>දද</b>ඉච්චෙතාය ධාතුයා <b>අ</b>කාරපච්චයො හොති, <b>පුර</b>සද්දස්ස <b>අ</b>කාරස්ස ච ඉං හොති।
bod:පුරෙ දානං අදාසීති පුරින්දදො දෙවරාජා।
bod:527:, 568. <b>සබ්බතො ණ්වු ත්වාවී වා</b>।
bod:සබ්බතො ධාතුතො කම්මාදිම්හි වා අකම්මාදිම්හි වා <b>අ</b>කාර <b>ණ්වු තු ආවී</b>ඉච්චෙතෙ පච්චයා හොන්ති।
bod:තං <pb M=.255/> කරොතීති තක්කරො, හිතං කරොතීති හිතකරො, විනෙති එත්ථ, එතෙනාති වා විනයො නිස්සාය නං වසතීති නිස්සයො।
bod:<b>ණ්වුම්හි</b> – රථං කරොතීති රථකාරකො, අන්නං, දදාතීති අන්නදායකො, විනෙති සත්තෙති විනායකො, කරොතීති කාරකො, දදාතීති දායකො, නෙතීති නායකො।
bod:<b>තුම්හි</b> – තං කරොතීති තක්කත්තා, තස්ස කත්තාති වා තක්කත්තා। භොජනං දදාතීති භොජනදාතා, භොජනස්ස දාතාති වා භොජනදාතා। කරොතීති කත්තා। සරතීති සරිතා।
bod:<b>ආවීම්හි</b> – භයං පස්සතීති භයදස්සාවී ඉච්චෙවමාදි।
bod:528:, 577. <b>විස රුජ පදාදිතො ණ</b>।
bod:<b>විස රුජ පද</b>ඉච්චෙවමාදීහි ධාතූහි <b>ණ</b> පච්චයො හොති।
bod:පවිසතීති පවෙසො, රුජතීති රොගො, උප්පජ්ජතීති උප්පාදො, ඵුසතීති ඵස්සො, උචතීති ඔකො, භවතීති භාවො, අයතීති ආයො, සම්මා බුජ්ඣතීති සම්බොධො, විහරතීති විහාරො।
bod:529:, 580. <b>භාවෙ</b> <pb M=.256/> <b>ච</b>।
bod:භාවත්ථාභිධෙය්යෙ සබ්බධාතූහි <b>ණ</b>පච්චයො හොති।
bod:පච්චතෙ, පචනං වා පාතො, චජතෙ, චජනං වා චාගො, එවං යාගො, යොගො, භාගො, පරිදාහො।
bod:530:, 584. <b>ක්වි ච</b>।
bod:සබ්බධාතූහි <b>ක්වි</b>පච්චයො හොති।
bod:සම්භවතීති සම්භූ, විසෙසෙන භවතීති විභූ, භුජෙන ගච්ඡතීති භුජගො, සං අත්තානං ඛනති, සං සට්ඨු ඛනතීති වා සඞ්ඛො।
bod:531:, 589. <b>ධරාදීහි රම්මො</b>।
bod:<b>ධර</b>ඉච්චෙවමාදීහි ධාතූහි <b>රම්ම</b>පච්චයො හොති।
bod:ධරති තෙනාති ධම්මො, කරීයතෙ තන්ති කම්මං।
bod:532:, 590. <b>තස්සීලාදීසු ණීත්වාවී ච</b>।
bod:සබ්බෙහි ධාතූහි <b>තස්සීලා</b>දීස්වත්ථෙසු <b>ණී තු ආවී</b> ඉච්චෙතෙ පච්චයා හොන්ති।
bod:පියං පසංසිතුං සීලං යස්ස රඤ්ඤො, සො හොති රාජා පියපසංසී, බ්රහ්මං චරිතුං සීලං යස්ස පුග්ගලස්ස සො <pb M=.257/> හොති පුග්ගලො බ්රහ්මචාරී, පසය්හ පවත්තිතුං සීලං යස්ස රඤ්ඤො, සො හොති රාජා පසය්හපවත්ථා, භයං පස්සිතුං සීලං යස්ස සමණස්ස, සො හොති සමණො භයදස්සාවී ඉච්චෙවමාදි।
bod:533:, 591. <b>සද්ද කු ධ චල මණ්ඩත්ථරුධාදීහියු</b>।
bod:සද්ද කුධ චල මණ්ඩත්ථෙහි ච <b>රුචා</b>දීහි ච ධාතූහි <b>යු</b>පච්චයො හොති <b>තස්සීලා</b>දීස්වත්ථෙසු।
bod:ඝොසනසීලො ඝොසනො, භාසනසීලො භාසනො। එවං විග්ගහො කාතබ්බො। කොධනො, දොසනො, චලනො, කම්පනො, ඵන්දනො, මණ්ඩනො, විභූසනො, රොචනො, ජොතනො, වඩ්ඪනො।
bod:534:, 562. <b>පාරාදිගමිම්හා රූ</b>।
bod:<b>ගමු</b>ඉච්චෙතම්හා ධාතුම්හා <b>පාර</b>සද්දාදිම්හා <b>රූ</b>පච්චයො හොති <b>තස්සීලා</b>දීස්වත්ථෙසු।
bod:භවස්ස පාරං භවපාරං, භවපාරං ගන්තුං සීලං යස්ස පුරිසස්ස, සො හොති පුරිසො භවපාරගූ।
bod:<b>තස්සීලාදීස්වී</b>ති කිමත්ථං? පාරඞ්ගතො।
bod:<b>පාරාදිගමිම්හා</b>ති කිමත්ථං? අනුගාමී।
bod:535:, 593. <b>භික්ඛාදිතො</b> <pb M=.258/> <b>ච</b>।
bod:<b>භික්ඛ</b>ඉච්චෙවමාදීහි ධාතූහි රූපච්චයො හොති <b>තස්සීලා</b>දීස්වත්ථෙසු।
bod:භික්ඛනසීලො යාචනසීලො භික්ඛු, විජානනසීලො විඤ්ඤූ।
bod:536:, 594. <b>තනත්යාදීනං ණුකො</b>।
bod:<b>හන</b>ත්යාදීනං ධාතූනං අන්තෙ <b>ණුක</b>පච්චයො හොති <b>තස්සීලා</b>දීස්වත්ථෙසු।
bod:ආහනනසීලො ආඝාතුකො, කරණසීලො කාරුකො।
bod:537:, 566. <b>නු නිග්ගහිතං පදන්තෙ</b>।
bod:පදන්තෙ <b>නු</b>කාරාගමො නිග්ගහිතමාපජ්ජතෙ।
bod:අරිං දමෙතීති අරින්දමො, රාජා। වෙස්සං තරතීති වෙස්සන්තරො, රාජා। පභං කරොතීති පභඞ්කරො, භගවා।
bod:538:, 595. <b>සංහනාඤ්ඤාය වා රො ඝො</b>।
bod:<b>සං</b>පුබ්බාය <b>හන</b>ඉච්චෙතාය ධාතුයා, අඤ්ඤාය වා ධාතුයා <b>ර</b>පච්චයො, <b>හන</b>ස්ස ච <b>ඝො</b> හොති।
bod:සමග්ගං <pb M=.259/> කම්මං සමුපගච්ඡතීති සඞ්ඝො, සමන්තතො නගරස්ස මාහිරෙ ඛඤ්ඤතීති පරිඛා, අන්තං කරොතීති අන්තකො।
bod:<b>සං</b>ඉති කිමත්ථං? උපහනනං උපඝාතො।
bod:539:, 558. <b>රම්හි රන්තො රාදිනො</b>।
bod:<b>ර</b>ම්හි පච්චයෙ පරෙ සබ්බො ධාත්වන්තො රකාරාදි ලොපො හොති।
bod:අන්තකො, පාරගූ, සත්ථා, දිට්ඨො ඉච්චෙවමාදි।
bod:540:, 545. <b>භාවකම්මෙසු තබ්බානීයා</b>।
bod:<b>භාවකම්ම</b>ඉච්චෙතෙස්වත්ථෙසු <b>තබ්බ අනීය</b>ඉච්චෙතෙ පච්චයා හොන්ති සබ්බධාතූහි।
bod:භවිතබ්බං, භවනීයං, ආසිතබ්බං, ආසනීයං, පජ්ජිතබ්බං, පජ්ජනීයං, කත්තබ්බං, කරණීයං, ගන්තබ්බං, ගමනීයං।
bod:541:, 552. <b>ණ්යො ච</b>।
bod:<b>භාවකම්මෙ</b>සු සබ්බධාතූහි ණ්යපච්චයො හොති।
bod:කත්තබ්බං කාරියං, ජෙතබ්බං ජෙය්යං, නෙතබ්බං නෙය්යං, ඉච්චෙවමාදි।
bod:<b>චග්ගහණෙන</b> <pb M=.260/> <b>තෙය්ය</b>පච්චයො හොති। ඤාතබ්බං ඤාතෙය්යං, දට්ඨෙය්යං, පත්තෙය්යං ඉච්චෙවමාදි।
bod:542:, 557. <b>කරම්හා රිච්ච</b>।
bod:<b>කර</b>ඉච්චෙතම්හා ධාතුම්හා <b>රිච්ච</b>පච්චයො හොති <b>භාවකම්මෙ</b>සු।
bod:කත්තබ්බං කිච්චං।
bod:543:, 555. <b>භූතො’බ්බ</b>।
bod:<b>භූ</b>ඉච්චෙතාය ධාතුයා <b>ණ්ය</b>පච්චයස්ස <b>ඌ</b>කාරෙන සහ <b>අබ්බා</b>දෙසො හොති <b>භාවකම්මෙ</b>සු।
bod:භවිතබ්බො භබ්බො, භවිතබ්බං භබ්බං।
bod:544:, 556. <b>වද මද ගමු යුජ ගරහාකාරාදීහි ජ්ජ ම්ම ග්ග ය්හෙය්යා ගාරො වා</b>।
bod:<b>වද මද ගමු යුජ ගරහා</b>කාරන්තඉච්චෙවමාදීහි ධාතූහි ණ්යපච්චයස්ස යථාසඞ්ඛ්යං <b>ජ්ජ ම්ම ග්ග ය්හ එය්යා</b>දෙසා හොන්ති වා ධාත්වන්තෙන සහ, <b>ගර</b>ස්සං ච <b>ගාරො</b> හොති භාවකම්මෙසු।
bod:වත්තබ්බං වජ්ජං, මදනීයං මජ්ජං, ගමනීයං ගම්මං, යොජනීයං යොග්ගං, ගරහිතබ්බං ගාරය්හං, දාතබ්බං දෙය්යං, පාතබ්බං පෙය්යං, හාතබ්බං <pb M=.261/> හෙය්යං, මාතබ්බං මෙය්යං, ඤාතබ්බං ඤෙය්යං, ඉච්චෙවමාදි।
bod:545:, 548. <b>තෙ කිච්චා</b>।
bod:යෙ පච්චයා <b>තබ්බා</b>දයො <b>රිච්ච</b>න්තා, තෙ <b>කිච්ච</b>සඤ්ඤාති වෙදිතබ්බා।
bod:<b>කිච්ච</b>සඤ්ඤාය කිංපයොජනං? භාවකම්මෙසු කිච්චත්තඛත්ථා।
bod:546:, 562. <b>අඤ්ඤෙ කිත</b>।
bod:අඤ්ඤෙ පච්චයා <b>කිත</b> එව සඤ්ඤා හොන්ති।
bod:<b>කිත</b> සඤ්ඤාය කිංපයොජනං? කත්තරි කිත।
bod:547:, 596. <b>නන්දාදීහි යු</b>।
bod:<b>නන්දා</b>දීහි ධාතූහි <b>යු</b>පච්චයො හොති <b>භාවකම්මෙ</b>සු।
bod:නන්දීයතෙ නන්දනං, නින්දිතබ්බං වා නන්දනං, ගහණීයං ගහණං, චරිතබ්බං චරණං, එවං සබ්බත්ථ යොජෙතබ්බා।
bod:548:, 597. <b>කත්තුකරණපදෙසෙසු ච</b>।
bod:<b>කත්තුකරණපදෙස</b>ඉච්චෙතෙස්වත්ථෙසු ච <b>යු</b>පච්චයො හොති।
bod:<b>කත්තරි</b> <pb M=.262/> තාව – රජං හරතීති රජොහරණං තොයං।
bod:<b>කරණෙ</b> තාව – කරොති තෙනාති කරණං।
bod:<b>පදෙසෙ</b> තාව – තිට්ඨන්ති තස්මින්ති ඨානං। එවං සබ්බත්ථ යොජෙතබ්බා।
bod:549:, 550. <b>රහාදිතො ණ</b>।
bod:<b>ර</b>කාර<b>හ</b>කාරාද්යන්තෙහි ධාතූහි <b>අනා</b>දෙසස්ස <b>න</b>ස්ස <b>ණො</b> හොති।
bod:කරොති තෙනාති කරණං, පූරෙති තෙනාති පූරණං। ගහණීයං තෙනාති ගහණං। එවමඤ්ඤෙපි යොජෙතබ්බා।
cen:ඉති කිබ්බිධානකප්පෙ පඨමො කණ්ඩො।
sub:දුතියකණ්ඩ
bod:550:, 546. <b>ණාදයො තෙකාලිකා</b>।
bod:<b>ණා</b>දයො පච්චයා <b>යු</b>පච්චයන්තා <b>තෙකාලිකා</b>ති වෙදිතබ්බා।
bod:කුම්භං කරොති අකාසි කරිස්සතීති කුම්භකාරො, කරොති අකාසි කරිස්සති තෙනාති කරණං। එවමඤ්ඤෙපි යොජෙතබ්බා।
bod:551:, 598. <b>සඤ්ඤායං</b> <pb M=.263/> <b>දා ධාතො ඉ</b>।
bod:සඤ්ඤායමභිධෙය්යායං <b>දා ධා</b>තො <b>ඉ</b>පච්චයො හොති।
bod:පඨමං ආදීයතීති ආදි, උදකං දධාතීති උදමි, මහොදකානි දධාතීති මහොදධි, වාලානි දධාති තස්මින්ති වාලධි, සම්මා ධීයතීති සන්ධි।
bod:552:, 609. <b>ති කිත චාසිට්ඨෙ</b>।
bod:සඤ්ඤායමභිධෙය්යායං සබ්බධාතූහි තිපච්චයො හොති, <b>කිත</b> ච ආසිට්ඨෙ।
bod:ජිනො ජනං බුජ්ඣතූති ජිනබුද්ධි, ධනං අස්ස භවතූති ධනභූති, භවතූති භූතො, භවතූති භාවො, ධම්මො ජනං දදාතූති ධම්මදින්නො, වඩ්ඪතූති වඩ්ඪමානො। එවමඤ්ඤෙපි යොජෙතබ්බා।
bod:553:, 599. <b>ඉත්ථියමතියවො වා</b>।
bod:ඉත්ථියමභිධෙය්යායං සබ්බධාතූහි <b>අ</b>කාර <b>ති යු</b> ඉච්චෙතෙ පච්චයා හොන්ති වා।
bod:ජීරතීතී ජරා, මඤ්ඤතීති මති, චෙතයතීති චෙතනා, වෙදයතීති වෙදනා। එවමඤ්ඤෙපි යොජෙතබ්බා।
bod:554:, 601. <b>කරතො</b> <pb M=.264/> <b>රිරිය</b>।
bod:<b>කර</b>තො ඉත්ථියමනිත්ථියං වා අභිඛෙය්යායං <b>රිරීය</b>පච්චයො හොති වා।
bod:කත්තබ්බා කිරියා, කරණීයං කිරියං।
bod:555:, 612. <b>අතීතෙ තතවන්තුතාවී</b>।
bod:අතීතෙ කාලෙ සබ්බධාතූහි <b>තතවන්තුතාවී</b>ඉච්චෙතෙ පච්චයා හොන්ති।
bod:හුතො, හුතවා, හුතාවී। වුසිතො, වුසිතවා, වුසිතාවී। භුත්තො, භුත්තවා, භුත්තාවී।
bod:556:, 622. <b>භාවකම්මෙසු ත</b>।
bod:<b>භාවකම්මෙ</b>සු අතීතෙ කාලෙ <b>ත</b>පච්චයො හොති සබ්බධාතූහි।
bod:<b>භාවෙ</b> තාව – තස්ස ගීතං, නච්චං, නට්ටං, හසිතං।
bod:<b>කම්මනි</b> තාව – තෙන භාසිතං, දෙසිතං।
bod:557:, 606. <b>බුධගමාදිත්ථෙ කත්තරි</b>।
bod:<b>බුධගමු</b>ඉච්චෙවමාදීහි ධාතූහි තදත්ථෙ ගම්යමානෙ <b>ත</b>පච්චයො හොති කත්තරි සබ්බකාලෙ।
bod:සබ්බෙ <pb M=.265/> සඞ්ඛතාසඞ්ඛතෙ ධම්මෙ බුජ්ඣති අබුජ්ඣි බුජ්ඣිස්සතීති බුද්ධො, සරණඞ්ගතො, සමථඞ්ගතො, අමථඞ්ගතො, ජානාති අජානි ජානිස්සතීති ඤාතො, ඉච්චෙවමාදි।
bod:558:, 602. <b>ජිතො ඉන සබ්බත්ථ</b>।
bod:<b>ජි</b>ඉච්චෙතාය ධාතුයා <b>ඉන</b>පච්චයො හොති සබ්බකාලෙ කත්තරි।
bod:පාපකෙ අකුසලෙ ධම්මෙ ජිනාති අජිනි ජිනිස්සතීති ජිනො।
bod:556:, 603. <b>සුපතො ච</b>।
bod:<b>සුප</b>ඉච්චෙතාය ධාතුයා <b>ඉන</b>පච්චයො හොති කත්තරි, භාවෙ ච।
bod:සුපතීති සුපිනං, සුපීයතෙ සුපිනං।
bod:560:, 604. <b>ඊසංදුසූහි ඛ</b>।
bod:<b>ඊසංදුසු</b>සද්දාදීහි සබ්බධාතූහි <b>ඛ</b>පච්චයො හොති।
bod:ඊසස්සයො, දුස්සයො, සුස්සයො භවතා, ඊසක්කරං, දුක්කරං, සුකරං, භවතා।
bod:561:, 636. <b>ඉච්ඡත්ථෙසු</b> <pb M=.266/> <b>සමානකත්තුකෙසු තවෙ තුං වා</b>।
bod:<b>ඉච්ඡත්ථෙ</b>සු සමානකත්තුකෙසු සබ්බධාතූහි<b>තවෙතුං</b>ඉච්චෙතෙ පච්චයා හොන්ති සබ්බකාලෙ කත්තරි।
bod:පුඤ්ඤානි කාතවෙ, සද්ධම්මං සොතු මිච්ඡති।
bod:562:, 638. <b>අරහසක්කාදීසු ච</b>।
bod:<b>අරහසක්කාදී</b>සු ච අත්ථෙසු සබ්බධාතූහි <b>තුං</b>පච්චයො හොති।
bod:කො තං නින්දිතුමරහති, සක්කා ජෙතුං ධනෙන වා। එවමඤ්ඤෙපි යොජෙතබ්බා।
bod:563:, 639. <b>පත්තවචනෙ අලමත්ථෙසු ච</b>।
bod:පත්තවචනෙ <b>අලමත්ථෙ</b>සු සබ්බධාතූහි <b>තුං</b>පච්චයො හොති।
bod:අලමෙව දානානි දාතුං, අලමෙව පුඤ්ඤානි කාතුං।
bod:564:, 640. <b>පුබ්බකාලෙ’ කකත්තුකානං තුන ත්වාන ත්වාවා</b>।
bod:පුබ්බකාලෙ එකකත්තුකානං ධාතූනං <b>තුනත්වාන ත්වා</b>ඉච්චෙතෙ පච්චයා හොන්ති වා।
bod:කාතුන <pb M=.267/> කම්මං ගච්ඡති, අකාතුන පුඤ්ඤං කිලිස්සති, සත්තා සුත්වාන ධම්මං මොදන්ති, රිපුං ජිත්වාන වසති, ධම්මං සුත්වාන’ස්ස එතදහොසි, ඉතො සුත්වාන අමුත්ර කථයන්ති, සුත්වා ජානිස්සාම। එවං සබ්බත්ථ යොජෙතබ්බා।
bod:565:, 646. <b>වත්තමානෙ මානන්තා</b>।
bod:<b>වත්තමානෙ</b> කාලෙ සබ්බධාතූහි <b>මානඅන්ත</b>ඉච්චෙතෙ පච්චයා හොන්ති।
bod:සරමානො රොදති। ගච්ඡන්තො ගණ්හාති।
bod:566:, 574. <b>සාසාදීහි රත්ථු</b>।
bod:<b>සාස</b>ඉච්චෙවමාදීහි ධාතූහි <b>රත්ථු</b>පච්චයො හොති।
bod:සාසතීති සත්ථා, සාසති හිංසතීති වා සත්ථා।
bod:567:, 575. <b>පාතිතොරිතු</b>।
bod:<b>පා</b>ඉච්චෙතාය ධාතුයා <b>රිතු</b>පච්චයො හොති।
bod:පාති පුත්තන්ති පිතා।
bod:568:, 576. <b>මානාදීහි</b> <pb M=.268/> <b>රාතු</b>।
bod:<b>මාන</b>ඉච්චෙවමාදීහි ධාතූහි <b>රාතු</b>පච්චයො හොති, <b>රිතු</b> පච්චයො ච।
bod:ධම්මෙන පුත්තං මානෙතීති මාතා, පුබ්බෙ භාසතීති භාතා, මාතාපිතූහි ධාරීයතීති ධීතා।
bod:569:, 610. <b>ආගමා තුකො</b>।
bod:<b>ආ</b>ඉච්චාදිම්හා <b>ගමි</b>තො <b>තුක</b>පච්චයො හොති।
bod:ආගච්ඡතීති ආගන්තුකො, භික්ඛු।
bod:570:, 611. <b>භබ්බෙ ඉක</b>।
bod:<b>ගමු</b>ඉච්චෙතම්හා ධාතුම්හා <b>ඉක</b>පච්චයො හොති භබ්බෙ। ගමිස්සති ගන්තුං භබ්බොති ගමිකො, භික්ඛු।
cen:ඉති කිබ්බිධානකප්පෙ දුතියො කණ්ඩො।
sub:තතියකණ්ඩ
bod:571:, 624. <b>පච්චයාදනිට්ඨා නිපාතනා සිජ්ඣන්ති</b>,
bod:<b>සඞ්ඛ්යානාමසමාසතද්ධිතාඛ්යාතකිතකප්පම්හි</b> සප්පච්චයා යෙ සද්දා අනිට්ඨඞ්ගතා, තෙ සාධනෙන නිරක්ඛිත්වා සකෙහි සකෙහි නාමෙහි නිපාතනා සිජ්ඣන්ති।
bod:<b>සඞ්ඛ්යායං</b> <pb M=.269/> තාව – <b>එක</b>ස්ස <b>එතා</b> හොති, <b>දස</b>ස්ස ච <b>ද</b>කාරස්ස <b>ර</b>කාරාදෙසො හොති। එකො ච දස ච එකාරස।
bod:<b>ද්වි</b>ස්ස <b>බා</b> හොති, <b>දස</b>ස්ස ච <b>ද</b>කාරස්ස <b>ර</b>කාරාදෙසො හොති, ද්වෙ ච දස ච බාරස।
bod:<b>ද්වි</b>ස්ස <b>බා</b> හොති, <b>දස</b>ස්ස ච <b>වීසං</b> හොති। ද්වෙ ච වීසඤ්ච බාවීසං।
bod:<b>ඡ</b>ස්ස <b>සො</b> හොති, <b>දස</b>ස්ස ච <b>ද</b>කාරස්ස <b>ළො</b> හොති, ඡ ච දස ච සොළස।
bod:ඡආයතනම්හි <b>ඡ</b>ස්ස <b>සළො</b> හොති, සළායතනං। එවං සෙසා සඞ්ඛ්යා කාතබ්බා।
bod:<b>නාමිකෙ</b> තාව-<b>ඉම සමාන අපර</b>ඉච්චෙතෙහි ජ්ජජ්ජු පච්චයා හොන්ති, <b>ඉම සමාන</b>සද්දානඤ්ච <b>අ</b>කාර<b>ස</b>කාරාදෙසා හොන්ති। ඉමස්මිං කාලෙ අජ්ජ, අජ්ජු, සමානෙ කාලෙ සජ්ජ, සජ්ජු, අපරස්මිං කාලෙ අපරජ්ජ, අපරජ්ජු।
bod:<b>සමාසෙ</b> තාව – භූමිගතො, අපායගතො, ඉස්සරකතං। සල්ලවිද්ධො, කථිනදුස්සං, චොරභයං, ධඤ්ඤරාසි, සංසාරදුක්ඛං, පුබ්බාපරං।
bod:<b>තද්ධිතෙ</b> <pb M=.270/> තාව – වාසිට්ඨො, භාරද්වාජො, භග්ගවො, පණ්ඩවො, කාලෙය්යො।
bod:<b>ආඛ්යාතෙ</b> තාව – “අස භාවෙ”ති ධාතුතො වත්තමානෙසු එකවචනබහුවචනෙසු එකවචනස්ස <b>ති</b>ස්ස <b>ස්සො</b> හොති අන්තෙන සහ, බහුවචනස්ස <b>අන්ති</b>ස්ස <b>ස්සු</b> හොති අන්තෙන සහ। එවමස්ස වචනීයො, එවමස්සු වචනීයා।
bod:ආණත්තියං <b>හි</b>ස්ස <b>ස්සු</b> හොති වා, ගච්ඡස්සු, ගච්ඡාහි।
bod:<b>කිතකෙ</b> තාව – <b>වද හන</b>ඉච්චෙවමාදීහි ධාතූහි <b>ක</b>පච්චයො හොති, <b>වද</b>ස්ස ච <b>වාදො</b> හොති, <b>හන</b>ස්ස ච <b>ඝාතො</b> හොති। වාදකො, ඝාතකො।
bod:<b>නට</b>ධාතුතො <b>ත</b>පඤ්චයස්ස <b>ච්ච ට්ටා</b>දෙසා හොන්ති අන්තෙන සහ। නච්චං, නට්ටං। ඉච්චෙවමාදයො නිපාතනා සිජ්ඣන්ති।
bod:572:, 625. <b>සාස දිසතො තස්ස රිට්ඨො ච</b>।
bod:<b>සාස දිස</b>ඉච්චෙවමාදීහි ධාතූහි <b>ත</b>පච්චයස්ස <b>රිට්ඨා</b>දෙසො හොති ඨානෙ।
bod:අනුසිට්ඨො සො මයා, දිට්ඨං මෙ රූපං।
bod:<b>චග්ගහණෙන</b> <pb M=.271/> කිච්චතකාරස්ස ච <b>තුං</b> පච්චයස්ස <b>ච රට්ඨරට්ඨුං</b>ආදෙසා හොන්ති। දස්සනීයං දට්ඨබ්බං। දට්ඨුං විහාරං ගච්ඡන්ති සමණානං।
bod:573:, 626. <b>සාදිසන්ත පුච්ඡ භන්ජ හ</b>න්සා<b>දීහිට්ඨො</b>।
bod:<b>ස</b>කාරන්ත <b>පුච්ඡ භ</b>න්ජ <b>හ</b>න්ස ඉච්චෙවමාදීහි ධාතූහි <b>ත</b>පච්චයස්ස සහාදිබ්යඤ්ජනෙන <b>ට්ඨා</b>දෙසො හොති ඨානෙ।
bod:තුට්ඨො, අහිනා දට්ඨො නරො, මයා පුට්ඨො, භට්ඨො, පභට්ඨො, හට්ඨො, පහට්ඨො, යිට්ඨො। එවමඤ්ඤෙපි ධාතවො සබ්බත්ථ යොජෙතබ්බා।
bod:574:, 613. <b>වසතො උට්ඨ</b>।
bod:<b>වස</b>ඉච්චෙතම්හා ධාතුම්හා <b>ත</b>කාරපච්චයස්ස සහාදිබ්යඤ්ජනෙන <b>උට්ඨා</b>දෙසො හොති ඨානෙ।
bod:වස්සංවුට්ඨො।
bod:575:, 614. <b>වස්ස වා වු</b>।
bod:<b>වස</b>ස්සෙව ධාතුස්ස <b>ත</b>පච්චයෙ පරෙ <b>ව</b>කාරස්ස <b>උ</b>කාරාදෙසො හොති වා।
bod:වුසිතං බ්රහ්මචරියං, උට්ඨො। වුඨො වා।
bod:576:, 607. <b>ධ</b> <pb M=.272/> <b>ඪ භ යෙ හි ධ ඪා ච</b>।
bod:<b>ධ ඪ භ හ</b>ඉච්චෙවමන්තෙහි ධාතූහි <b>ත</b>කාරපච්චයස්ස යථාක්කමං <b>ධ ඪා</b>දෙසා හොන්ති।
bod:යථා? බුද්ධො භගවා, වඩ්ඪො භික්ඛු, ලද්ධං මෙ පත්ථචීවරං, අග්ගිනා දඩ්ඪං වනං।
bod:577:, 628. <b>භන්ජතො ග්වො ච</b>।
bod:<b>භ</b>න්ජතො ධාතුම්හා <b>ත</b>කාරපච්චයස්ස <b>ග්ගො</b> ආදෙසො හොති සහාදිබ්යඤ්ජනෙන।
bod:භග්ගො।
bod:578:, 560. <b>භුජාදීනමන්තො නො ද්වි ච</b>।
bod:<b>භුජ</b>ඉච්චෙවමාදීනං ධාතූනං අන්තො නො හොති, <b>ත</b>පච්චයස්ස <b>ච</b> ද්විතාවො හොති।
bod:භුත්තො, භුත්තාවී, චත්තො, සත්තො, රත්තො, යුත්තො, විවිත්තො।
bod:579:, 629. <b>වච වාවු</b>।
bod:<b>වච</b>ඉච්චෙතස්ස <pb M=.273/> ධාත්වස්ස වකාරස්ස <b>උ</b>කාරාදෙසො හොති අන්තො <b>ච</b>කාරො නො හොති, <b>ත</b>පච්චයස්ස ච ද්වෙභාවො හොති වා।
bod:වුත්තං භගවතා, උත්තං වා।
bod:580:, 630. <b>ගුපාදීනඤ්ච</b>।
bod:<b>ගුප</b>ඉච්චෙවමාදීනං ධාතූනං අන්තො ච බ්යඤ්ජනො නො හොති, <b>ත</b>පච්චයස්ස ච ද්වෙභාවො හොති।
bod:සුගුත්තො, චත්තො, ලිත්තො, සන්තත්තො, උත්තො, විවිත්තො, සිත්තො। එවමඤ්ඤෙපි යොජෙතබ්බා।
bod:581:, 616. <b>තරාදීහි ඉණ්ණො</b>।
bod:<b>තර</b>ඉච්චෙවමාදීහි ධාතූහි <b>ත</b>පච්චයස්ස <b>ඉණ්ණා</b>දෙසො හොති, අන්තො ච බ්යඤ්ජනො නො හොති।
bod:තරතීති තිණ්ණො, උත්තරතීති උත්තිණ්ණො, සංපූරතීති සම්පුණ්ණො, තුරතීති තුණ්ණො, පරිජීරතීති පරිජිණ්ණො, ආකිරතීති ආකිණ්ණො।
bod:582:, 631. <b>භිදාදිතො</b> <pb M=.274/> <b>ඉන්න අන්න ඊණාවා</b>।
bod:<b>භිදි</b>ඉච්චෙවමාදීහි ධාතූහි <b>ත</b>පච්චයස්ස <b>ඉන්න අන්න ඊණා</b>දෙසා හොන්ති වා, අන්තො ච බ්යඤ්ජනො නො හොති।
bod:භින්දිතබ්බොති භින්නො, ඡින්දීයතීති ඡින්නො, උච්ඡින්දීයිත්ථාති උච්ඡින්නො, දීයතීති දින්නො, නිසීදතීති නිසින්නො, සුට්ඨු ඡාදීයතීති සුඡන්නො, ඛිදතීති ඛින්නො, රොදතීති රුන්නො, ඛීණා ජාති।
bod:<b>වා</b>ති කිමත්ථං? භිජ්ජතීති භිත්ති।
bod:583:, 617. <b>සුස පච සකතො ක්ඛ ක්කා ච</b>।
bod:<b>සුස පච සක</b>ඉච්චෙවමාදීහි ධාතූහි <b>ත</b>පච්චයස්ස <b>ක්ඛක්කා</b>දෙසා හොන්ති, අන්තො ච බ්යඤ්ජනො නො හොති।
bod:සුස්සතීති සුක්ඛං, කට්ඨං, පච්චතීති පක්කං, ඵලං। සකති සමත්ථෙති, පූජෙතීති වා සක්කො, සුජම්පති।
bod:584:, 618. <b>පක්කමාදීහි න්තො ච</b>।
bod:<b>පක්කම</b>ඉච්චෙවමාදීහි ධාතූහි <b>ත</b>පච්චයස්ස <b>න්තො</b>ආදෙසො හොති, අන්තො ච නො හොති।
bod:පක්කමතීති <pb M=.275/> පක්කන්තො, විබ්භමතීති විබ්භන්තො, සඞ්කන්තො, ඛන්තො, සන්තො, දන්තො, වන්තො।
bod:<b>චග්ගහණං</b> කිමත්ථං? තෙහෙව ධාතූහි <b>ත</b>පච්චයස්සන්ති හොති। අන්තො ච නො හොති। කන්ති, ඛන්ති। එවං සබ්බත්ථ।
bod:585:, 619. <b>ජනාදීනමා තිම්හි ච</b>।
bod:<b>ජන</b>ඉච්චෙවමාදීනං ධාතූනං අන්තස්ස බ්යඤ්ජනස්ස <b>ආ</b>ත්තං හොති <b>ත</b>පච්චයෙ පරෙ, <b>ති</b>ම්හි ච।
bod:අජනීති ජාතො, ජනනං ජාති।
bod:<b>තිම්හී</b>ති කිමත්ථං? අඤ්ඤස්මිම්පි පච්චයෙ පරෙ <b>ආ</b>කාරනිවත්තනත්ථං। ජනිත්වා, ජනිතා, ජනිතුං, ජනිතබ්බං ඉච්චෙවමාදි।
bod:586:, 600. <b>ගම ඛන හන රමාදීනමන්තො</b>।
bod:<b>ගම ඛන හන රමු</b>ඉච්චෙවමාදීනං ධාතූනං අන්තො බ්යඤ්ජනො නො හොති වා <b>ත</b>පච්චයෙ පරෙ <b>ති</b>ම්හි ච।
bod:සුන්දරං නිබ්බානං ගච්ඡතීති සුගතො। සුන්දරං නිබ්බානං ගච්ඡතීති සුගති, ඛතං, ඛති। උපහතං, උපහති। රතො, රති, මතො, මති।
bod:<b>වා</b>ති <pb M=.276/> කිමත්ථං? රමතො, රමති।
bod:587:, 632. <b>රකාරො ච</b>।
bod:<b>ර</b>කාරො ච ධාතූනමන්තභූතො නො හොති <b>ත</b>පච්චයෙ, පරෙ <b>ති</b>ම්හි ච।
bod:පකාරෙන කරීයතීති පකතො, පඨමං කරීයතීති පකති, විසරීයතීති විසතො, විසති।
bod:588:, 620. <b>ඨාපානමි ඊ ච</b>।
bod:<b>ඨා පා</b>ඉච්චෙතෙසං ධාතූනං අන්තස්ස <b>ආ</b>කාරස්ස <b>ඉ</b>කාර <b>ඊ</b>කාරාදෙසා හොන්ති යථාසඞ්ඛ්යං <b>ත</b>පච්චයෙ පරෙ, <b>ති</b>ම්හි ච।
bod:යත්ර ඨිතො, ඨිති, පීතො, පීති।
bod:589:, 621. <b>හන්තෙහි හො හස්ස ළො වා අදහනහානං</b>।
bod:<b>හ</b>කාරන්තෙහි ධාතූහි <b>ත</b>පච්චයස්ස <b>හ</b>කාරාදෙසො හොති, <b>හ</b>කාරස්ස ධාත්වන්තස්ස <b>ළො</b> හොති වා <b>අදහනහානං</b>।
bod:ආරුහිත්ථාති ආරුළ්හො। ගාළ්හො, බාළ්හො। මූළො।
bod:<b>අදහනහාන</b>මිති <pb M=.277/> කිමත්ථං? දය්හතීති දඩ්ඪො, සංසුට්ඨු නය්හතීති සන්නද්ධො।
cen:ඉති කිබ්බිධානකප්පෙ තතියො කණ්ඩො।
sub:චතුත්ථකණ්ඩ
bod:590:, 579. <b>ණම්හිරන්ජස්ස ජො භාවකරණෙසු</b>।
bod:<b>ණ</b>ම්හි පච්චයෙ පරෙ රන්ජඉච්චෙතස්ස ධාතුස්ස අන්තභූතස්ස න්ජකාරස්ස <b>ජො</b>ආදෙසො හොති <b>භාවකරණෙසු</b>।
bod:රඤ්ජනං රාගො, රන්ජන්ති එතෙනාති රාගො।
bod:<b>භාවකරණෙසූ</b>ති කිමත්ථං? රන්ජතීති රඞ්ගො।
bod:591:, 544. <b>හනස්ස ඝාතො</b>।
bod:<b>හන</b>ඉච්චෙතස්ස ධාතුස්ස සබ්බස්ස <b>ඝාතා</b>දෙසො හොති <b>ණ</b>ම්හි පච්චයෙ පරෙ।
bod:උපහනතීති උපඝාතො, ගාවො හනතීති ගොඝාතකො।
bod:592:, 503. <b>වධො</b> <pb M=.278/> <b>වා සබ්බත්ථ</b>।
bod:<b>හන</b>ඉච්චෙතස්ස ධාතුස්ස <b>වධා</b>දෙසො හොති වා සබ්බත්ථ ඨානෙසු।
bod:හනතීති වධො, වධකො, අවධි, අහනි වා।
bod:593:, 564. <b>ආකාරන්තානමායො</b>।
bod:<b>ආ</b>කාරන්තානං ධාතූනං අන්තස්ස <b>ආ</b>කාරස්ස <b>ආයා</b>දෙසො හොති <b>ණ</b>ම්හි පච්චයෙ පරෙ।
bod:දදාතීති දායකො, දානං දාතුං සීලං යස්සාති දානදායී, මජ්ජං දාතුං සීලං යස්සාති මජ්ජදායී, නගරං යාතුං සීලං <b>ය</b>ස්සාති නගරයායී।
bod:564:, 582. <b>පුර සමුප පරීහි කරොතිස්ස ඛ ඛරා වා තපච්චයෙසුච</b>।
bod:<b>පුර සං උප පරි</b>ඉච්චෙතෙහි කරොතිස්ස ධාතුස්ස <b>ඛ ඛරා</b>දෙසා හොන්ති වා <b>ත</b>පච්චයෙ පරෙ, <b>ණ</b>ම්හි ච।
bod:පුරෙ කරීයතීති පුරක්ඛතො, සම්මා කරීයතීති සඞ්ඛතො, උපගන්ත්වා කරීයතීති උපක්ඛතො, පරිසමන්තතො කරොතීති පරික්ඛාරො, සංකරීයතීති සඞ්ඛාරො।
bod:<b>වා</b>ති කිමත්ථං? උපගන්ත්වා කරොතීති උපකාරො।
bod:595:, 637. <b>තවෙ</b> <pb M=.279/> <b>තුනාදීසු කා</b>।
bod:<b>තවෙ තුන</b>ඉච්චෙවමාදීසු පච්චයෙසු කරොතිස්ස ධාතුස්ස <b>කා</b>ආදෙසො හොති වා।
bod:කාතවෙ, කාතුං, කත්තුං වා, කාතුන, කත්තුන වා।
bod:596:, 551. <b>ගම ඛන හනාදීනං තුං තබ්බාදීසු න</b>।
bod:<b>ගම ඛන හන</b>ඉච්චෙවමාදීනං ධාතූනං අන්තස්ස <b>න</b>කාරො හොති වා <b>තුං තබ්බා</b>දීසු පච්චයෙසු।
bod:ගන්තුං, ගමිතුං, ගන්තබ්බං, ගමිතබ්බං। ඛන්තුං। ඛනිතුං, ඛන්තබ්බං, ඛනිතබ්බං। හන්තුං, හනිතුං, හන්තබ්බං। හනිතබ්බං। මන්තුං, මනිතුං, මන්තබ්බං, මනිතබ්බං।
bod:<b>ආදිග්ගහණං</b> කිමත්ථං? <b>තුන</b>ග්ගහණත්ථං। ගන්තුන, ඛන්තුන, හන්තුන, මන්තුන।
bod:597:, 641. <b>සබ්බෙහි තුනාදීනං යො</b>।
bod:සබ්බෙහි ධාතූහි <b>තුනා</b>දීනං පච්චයානං <b>ය</b>කාරාදෙසො හොති වා।
bod:අභිවන්දිය, අභිවන්දිත්වා, ඔහාය, ඔහිත්වා, උපනීය, උපනෙත්වා, පස්සිය, පස්සිත්වා, උද්දිස්ස, උද්දිසිත්වා, ආදාය, ආදියිත්වා।
bod:598:, 643. <b>චනන්තෙහි</b> <pb M=.280/> <b>රච්චං</b>।
bod:චකාරනකාරන්තෙහි ධාතූහි <b>තුනා</b>දීනං පච්චයානං <b>රච්චා</b>දෙසො හොති වා।
bod:විවිච්ච, ආහච්ච, උහච්ච।
bod:<b>වා</b>ති කිමත්ථං? හන්ත්වා।
bod:599:, 644. <b>දිසා ස්වාන ස්වාන්තලොපො ච</b>।
bod:<b>දිස</b>ඉච්චෙතාය ධාතුයා <b>තුනා</b>දීනං පච්චයානං <b>ස්වානස්වා</b>දෙසා හොන්ති, අන්තලොපො ච।
bod:දිස්වාන, දිස්වා।
bod:600:, 645. <b>ම හ ද භෙහි ම්ම ය්හ ජ්ජ බ්භ ද්ධා ච</b>।
bod:<b>ම හ ද භ</b> ඉච්චෙවමන්තෙහි ධාතූහි <b>තුනා</b>දීනං පච්චයානං <b>ම්ම ය්හ ජ්ජ බ්භ ද්ධා</b> ආදෙසා හොන්ති වා අන්තලොපො ච।
bod:ආගම්ම, ආගමිත්වා, ඔක්කම්ම। ඔක්කමිත්වා, පග්ගය්හ, පග්ගණ්හිත්වා, උප්පජ්ජ, උප්පජ්ජිත්වා, ආරබ්භ, ආරභිත්වා, ආරද්ධ, ආරභිත්වා।
bod:601:, 334. <b>තද්ධිතසමාසකිතකා</b> <pb M=.281/> <b>නාමං වා’ තවෙ තුනාදීසු ච</b>।
bod:තද්ධිතසමාසකිතකඉච්චෙවමන්තා සද්දානාමංව දට්ඨබ්බා <b>තවෙ තුන ත්වාන ත්වා</b>දිපච්චයන්තෙ වජ්ජෙත්වා।
bod:වාසිට්ඨො, පත්තධම්මො, කුම්භකාරො ඉච්චෙවමාදි।
bod:602:, 6. <b>දුම්හි ගරු</b>।
bod:දුම්හි අක්ඛරෙ යො පුබ්බො අක්ඛරො, සො ගරුකොව දට්ඨබ්බො।
bod:භිත්වා, ඡිත්වා, දත්වා, හුත්වා।
bod:603:, 7. <b>දීඝො ච</b>।
bod:දීඝො ච සරො ගරුකොව දට්ඨබ්බො।
bod:ආහාරො, නදී, වධූ, තෙ ධම්මා, ඔපනයිකො।
bod:604:, 684. <b>අක්ඛරෙහි කාර</b>।
bod:අක්ඛරත්ථෙහි අක්ඛරාභිධෙය්යෙහි <b>කාර</b>පච්චයො හොති පයොගෙ සති।
bod:අ එව අකාරො, ආ එව ආකාරො, ය එව යකාරො।
bod:605:, 647. <b>යථාගමමිකාරො</b> <pb M=.282/>।
bod:යථාගමං සබ්බධාතූහි සබ්බපච්චයෙසු <b>ඉ</b>කාරාගමො හොති।
bod:කාරියං, භවිතබ්බං, ජනිතබ්බං, විදිතබ්බං, කරිත්වා, ඉච්ඡිතං।
bod:606:, 642. <b>දධන්තතො යො ක්වචි</b>।
bod:<b>ද</b>කාරධකාරන්තාය ධාතුයා යථාගමං <b>ය</b>කාරාගමො හොති ක්වචි <b>තුනා</b>දීසු පච්චයෙසු।
bod:බුද්ධො ලොකෙ උප්පජ්ජිත්වා, ධම්මං බුජ්ඣිත්වා।
bod:<b>දධන්තතො</b>ති කිමත්ථං? ලභිත්වා।
bod:<b>ක්වචී</b>ති කිමත්ථං? උප්පාදෙත්වා।
cen:ඉති කිබ්බිධානකප්පෙ චතුත්ථො කණ්ඩො।
sub:පඤ්චමකණ්ඩ
bod:607:, 578. <b>නිග්ගහිත සංයොගාදිනො</b>।
bod:සංයොගාදිභූතො <b>න</b>කාරො නිග්ගහිතමාපජ්ජතෙ।
bod:රඞ්ගො, භඞ්ගො, සඞ්ගො।
bod:608:, 623. <b>සබ්බත්ථ</b> <pb M=.283/> <b>ගෙ ගී</b>।
bod:<b>ගෙ</b>ඉච්චෙතස්ස ධාතුස්ස <b>ගී</b>ආදෙසො හොති සබ්බත්ථ ඨානෙ।
bod:ගීතං ගායති।
bod:609:, 484. <b>සදස්ස සීදත්තං</b>।
bod:<b>සද</b>ඉච්චෙතස්ස ධාතුස්ස <b>සීදා</b>දෙසො හොති සබ්බත්ථ ඨානෙ।
bod:නිසින්නො, නිසීදති।
bod:610:, 627. <b>යජස්ස සරස්සි ට්ඨෙ</b>।
bod:<b>යජ</b>ඉච්චෙතස්ස ධාතුස්ස සරස්ස <b>ඉ</b>කාරාදෙසො හොති ට්ඨෙ පරෙ।
bod:යිට්ඨො, යිට්ඨා।
bod:<b>ට්ඨෙ</b>ති කිමත්ථං? යජනං।
bod:611:, 608. <b>හචතුත්ථානමන්තානං දො ධෙ</b>।
bod:<b>හ</b>චතුත්ථානං ධාත්වන්තානං <b>දො</b> ආදෙසො හොති <b>ධෙ</b> පරෙ।
bod:සන්නද්ධො, කුද්ධො, යුද්ධො, සිද්ධො, ලද්ධො, ආරද්ධො।
bod:612:, 615. <b>ඩො</b> <pb M=.284/> <b>ඪකාරෙ</b>।
bod:හචතුත්ථානං ධාත්වන්තානං <b>ඩො</b> ආදෙසො හොති ඪකාරෙ පරෙ।
bod:දය්හතීති දඩ්ඪො, වඩ්ඪතීති වුඩ්ඪො।
bod:<b>ඪකාරෙ</b>ති කිමත්ථං? දාහො।
bod:613:, 583. <b>ගහස්ස ඝර ණෙ වා</b>।
bod:<b>ගහ</b>ඉච්චෙතස්ස ධාතුස්ස සබ්බස්ස <b>ඝරා</b>දෙසො හොති වා <b>ණ</b>පච්චයෙ පරෙ।
bod:ඝරං, ඝරානි।
bod:<b>වා</b>ති කිමත්ථං? ගාහො।
bod:614:, 581. <b>දහස්ස දො ළං</b>।
bod:<b>දහ</b>ඉච්චෙතස්ස ධාතුස්ස <b>ද</b>කාරො ළත්තමාපජ්ජතෙ වා <b>ණ</b>පච්චයෙ පරෙ।
bod:පරිදහනං පරිළාහො।
bod:<b>වා</b>ති කිමත්ථං? පරිදාහො।
bod:615:, 586. <b>ධාත්වන්තස්ස ලොපො ක්විම්හි</b>।
bod:ධාත්වන්තස්ස බ්යඤ්ජනස්ස ලොපො හොති ක්විම්හි පච්චයෙ පරෙ।
bod:භුජෙන <pb M=.285/> ගච්ඡතීති, භුජගො। උරෙන ගච්ඡතීති උරගො, තුරගො, සඞ්ඛො।
bod:616:, 587. <b>විදන්තෙ ඌ</b>।
bod:<b>විද</b>ඉච්චෙතස්ස ධාතුස්ස අන්තෙ <b>ඌ</b>කාරාගමො හොති ක්විම්හි පච්චයෙ පරෙ।
bod:ලොකං විදති ජානාතීති ලොකවිදූ।
bod:617:, 633. <b>න ම ක රානමන්තානං නියුත්තතම්හි</b>।
bod:<b>න</b>කාර <b>ම</b>කාර <b>ක</b>කාර <b>ර</b>කාරානං ධාත්වන්තානං ලොපො න හොති <b>ඉ</b>කාරයුත්තෙ <b>ත</b>පච්චයෙ පරෙ।
bod:හනිභුං, ගමිතො, රමිතො, සකිතො, සරිතො, කරිත්වා।
bod:<b>ඉයුත්තතම්හී</b>ති කිමත්ථං? ගතො, සතො।
bod:618:, 571. <b>න ක ගත්තං ච ජාණ්වුම්හි</b>।
bod:<b>ච</b>කාර <b>ජ</b>කාරා <b>ක</b>කාර <b>ග</b>කාරත්තං නාපජ්ජන්තෙ ණ්වුම්හි පච්චයෙ පරෙ।
bod:පචතීති පාචකො, යජතීති යාජකො।
bod:619:, 573. <b>කරස්ස</b> <pb M=.286/> <b>ච තත්තං තුස්මිං</b>।
bod:<b>කර</b>ඉච්චෙතස්ස ධාතුස්ස අන්තස්ස <b>ර</b>කාරස්ස <b>ත</b>කාරත්තං හොති <b>තු</b>පච්චයෙ පරෙ।
bod:කරොතීති කත්තා, කරොන්තීති කත්තාරො।
bod:620:, 549. <b>තුං තුන තබ්බෙසු වා</b>।
bod:<b>කර</b>ඉච්චෙතස්ස ධාතුස්ස අන්තස්ස <b>ර</b>කාරස්ස <b>ත</b>කාරත්තං හොති වා <b>තුං තුන තබ්බ</b>ඉච්චෙතෙසු පච්චයෙසු।
bod:කත්තුං, කාතුං, කත්තුන। කාතුන, කත්තබ්බං, කාතබ්බං।
bod:621:, 553. <b>කාරිතං විය ණානුබන්ධො</b>।
bod:<b>ණ</b>කාරානුබන්ධො පච්චයො කාරිතං විය දට්ඨබ්බො වා।
bod:දාහො, දෙහො, වාහො, බාහො, චාගො, වාරො, චාරො, පරික්ඛාරො, දායකො, නායකො, ලාවකො, භාවකො, කාරී, ඝාතී, දායී।
bod:<b>වා</b>ති කිමත්ථං? උපක්ඛරො।
bod:622:, 570. <b>අනකා</b> <pb M=.287/> <b>යු ණ්වූනං</b>।
bod:<b>යුණ්වු</b>ඉච්චෙතෙසං පච්චයානං <b>අන අක</b>ඉච්චෙතෙ ආදෙසා හොන්ති।
bod:නන්දනං, කාරකො।
bod:623:, 554. <b>ක ගා ච ජානං</b>।
bod:<b>ච ජ</b>ඉච්චෙතෙසං ධාත්වන්තානං <b>ක</b>කාරගකාරාදෙසා හොන්ති <b>ණා</b>නුබන්ධෙ පච්චයෙ පරෙ।
bod:පාකො, යොගො।
cen:ඉති කිබ්බිධානකප්පෙ පඤ්චමො කණ්ඩො।
cen:කිතකප්පො නිට්ඨිතො।
