cha:15:පන්නරසමවග්ගො
sub:1:පච්චයතාකථාවණ්ණනා
bod:711-717:ඉදානි <pb P=.153/> <pb V=.242/> පච්චයතාකථා නාම හොති। තත්ථ යො ධම්මො හෙතුපච්චයෙන පච්චයො, සො යෙසං හෙතුපච්චයෙන පච්චයො, තෙසඤ්ඤෙව යස්මා ආරම්මණානන්තරසමනන්තරපච්චයෙන පච්චයො න හොති, යො වා ආරම්මණපච්චයෙන පච්චයො, සො යස්මා තෙසංයෙව අනන්තරසමනන්තරපච්චයෙන පච්චයො න හොති, තස්මා පච්චයතා වවත්ථිතාති යෙසං ලද්ධි, සෙය්යථාපි මහාසඞ්ඝිකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ යථාපාළිමෙව නිය්යාතීති।
cen:පච්චයතාකථාවණ්ණනා।
sub:2:අඤ්ඤමඤ්ඤපච්චයකථාවණ්ණනා
bod:718-719:ඉදානි අඤ්ඤමඤ්ඤපච්චයකථා නාම හොති। තත්ථ යෙසං සමයෙ “අවිජ්ජාපච්චයා සඞ්ඛාරා”ති අයමෙව තන්ති, “සඞ්ඛාරපච්චයාපි අවිජ්ජා”ති අයං නත්ථි, තස්මා අවිජ්ජාව සඞ්ඛාරානං පච්චයො, න පන සඞ්ඛාරා අවිජ්ජායාති ලද්ධි, සෙය්යථාපි මහාසඞ්ඝිකානං; තෙ සන්ධාය අවිජ්ජාසඞ්ඛාරාදීනං අඤ්ඤමඤ්ඤපච්චයතාපි අත්ථීති දස්සෙතුං පුච්ඡා සකවාදිස්ස, පටිඤ්ඤා ඉතරස්ස <pb M=.245/>। <b>අවිජ්ජා සඞ්ඛාරෙනා</b>ති එත්ථ අපුඤ්ඤාභිසඞ්ඛාරොව ගහිතො। තස්මා සඞ්ඛාරපච්චයාපි අවිජ්ජාති එත්ථ සහජාතඅඤ්ඤමඤ්ඤඅත්ථිඅවිගතසම්පයුත්තවසෙන පච්චයතා වෙදිතබ්බා। <b>උපාදානපච්චයාපි තණ්හා</b>ති එත්ථ ඨපෙත්වා කාමුපාදානං සෙසානි තීණි උපාදානානි අවිජ්ජාය සඞ්ඛාරා විය තණ්හාය පච්චයා හොන්තීති වෙදිතබ්බානි। සෙසං <pb P=.154/> යථාපාළිමෙව නිය්යාති। <b>ජරාමරණපච්චයා</b>ති පුච්ඡා පරවාදිස්ස, <b>නාමරූපං විඤ්ඤාණපච්චයා</b>ති සකවාදිස්සාති।
cen:අඤ්ඤමඤ්ඤපච්චයකථාවණ්ණනා।
sub:3:අද්ධාකථාවණ්ණනා
bod:720-721:ඉදානි <pb V=.243/> අද්ධාකථා නාම හොති। තත්ථ “තීණිමානි, භික්ඛවෙ, කථාවත්ථූනී”ති (අ॰ නි॰ 3.68) සුත්තං නිස්සාය කාලසඞ්ඛාතො අද්ධා නාම පරිනිප්ඵන්නො අත්ථීති යෙසං ලද්ධි; තෙසං “අද්ධා නාම කොචි පරිනිප්ඵන්නො නත්ථි අඤ්ඤත්ර කාලපඤ්ඤත්තිමත්තා। රූපාදයො පන ඛන්ධාව පරිනිප්ඵන්නා”ති විභාගං දස්සෙතුං <b>අද්ධා පරිනිප්ඵන්නො</b>ති පුච්ඡා සකවාදිස්ස, පටිඤ්ඤා ඉතරස්ස। අථ නං “සචෙ සො පරිනිප්ඵන්නො, රූපාදීසු අනෙන අඤ්ඤතරෙන භවිතබ්බ”න්ති චොදෙතුං <b>රූප</b>න්තිආදිමාහ। ඉතරො පටික්ඛිපති। සෙසං යථාපාළිමෙව නිය්යාතීති।
cen:අද්ධාකථාවණ්ණනා।
sub:4:ඛණලයමුහුත්තකථාවණ්ණනා
bod:722-723:ඛණලයමුහුත්තකථාසුපි එසෙව නයො। සබ්බෙපි හෙතෙ ඛණාදයො අද්ධාපරියායා එවාති।
cen:ඛණලයමුහුත්තකථාවණ්ණනා।
sub:5:ආසවකථාවණ්ණනා
bod:724-725:ඉදානි ආසවකථා නාම හොති। තත්ථ යස්මා චතූහි ආසවෙහි උත්තරි අඤ්ඤො ආසවො නාම නත්ථි, යෙන චත්තාරො ආසවා <pb M=.246/> සාසවා සියුං, තස්මා <pb P=.155/> චත්තාරො ආසවා අනාසවාති යෙසං ලද්ධි, සෙය්යථාපි හෙතුවාදානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “යදි තෙ ආසවා අනාසවා, එවං සන්තෙ තෙහි මග්ගාදිලක්ඛණප්පත්තෙහි භවිතබ්බ”න්ති චොදෙතුං <b>මග්ගො</b>තිආදිමාහ। සෙසමෙත්ථ උත්තානත්ථමෙවාති।
cen:ආසවකථාවණ්ණනා।
sub:6:ජරාමරණකථාවණ්ණනා
bod:726-727:ඉදානි <pb V=.244/> ජරාමරණකථා නාම හොති। තත්ථ ජරාමරණං නාම අපරිනිප්ඵන්නත්තා ලොකියන්ති වා ලොකුත්තරන්ති වා න වත්තබ්බං। “ලොකියා ධම්මා ලොකුත්තරා ධම්මා”ති හි දුකෙ ජරාමරණං නෙව ලොකියපදෙ, න ලොකුත්තරපදෙ නිද්දිට්ඨං। තත්ථ යෙසං ඉමං ලක්ඛණං අනාදියිත්වා ලොකුත්තරානං ධම්මානං ජරාමරණං ලොකුත්තරන්ති ලද්ධි, සෙය්යථාපි මහාසඞ්ඝිකානං, තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ යථාපාළිමෙව නිය්යාතීති।
cen:ජරාමරණකථාවණ්ණනා।
sub:7:සඤ්ඤාවෙදයිතකථාවණ්ණනා
bod:728-729:ඉදානි සඤ්ඤාවෙදයිතකථා නාම හොති। තත්ථ සඤ්ඤාවෙදයිතනිරොධසමාපත්ති නාම න කොචි ධම්මො, චතුන්නං පන ඛන්ධානං නිරොධො। ඉති සා නෙව ලොකියා න ලොකුත්තරා। යස්මා පන ලොකියා න හොති, තස්මා ලොකුත්තරාති යෙසං ලද්ධි, සෙය්යථාපි හෙතුවාදානංයෙව; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසං පුරිමකථාසදිසමෙවාති।
cen:සඤ්ඤාවෙදයිතකථාවණ්ණනා।
sub:8:දුතියසඤ්ඤාවෙදයිතකථාවණ්ණනා
bod:730-731:ඉදානි <pb P=.156/> <pb M=.247/> යස්මා සා ලොකුත්තරා න හොති, තස්මා ලොකියාති යෙසං ලද්ධි, සෙය්යථාපි හෙතුවාදානං, තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසං පුරිමසදිසමෙවාති।
cen:දුතියසඤ්ඤාවෙදයිතකථාවණ්ණනා।
sub:9:තතියසඤ්ඤාවෙදයිතකථාවණ්ණනා
bod:732:ඉදානි <pb V=.245/> යස්මා “අසුකො මරණධම්මො, අසුකො න මරණධම්මො”ති සත්තානං මරණධම්මතාය නියාමො නත්ථීති සඤ්ඤාවෙදයිතනිරොධං සමාපන්නොපි කාලං කරෙය්යාති යෙසං ලද්ධි, සෙය්යථාපි රාජගිරිකානං; තෙසං සමාපන්නායපි මරණධම්මතාය මරණසමයඤ්ච අමරණසමයඤ්ච දස්සෙතුං පුච්ඡා සකවාදිස්ස, පටිඤ්ඤා ඉතරස්ස। අථ නං යස්මා කාලං කරොන්තස්ස නාම මරණන්තිකෙහි ඵස්සාදීහි භවිතබ්බං, තස්මා තෙනාකාරෙන චොදෙතුං <b>අත්ථී</b>තිආදිමාහ।
bod:<b>අඵස්සකස්ස කාලකිරියා</b>තිආදීනි පුට්ඨො සෙසසත්තෙ සන්ධාය පටික්ඛිපති <b>විසං කමෙය්යා</b>තිආදීනි පුට්ඨො සමාපත්තිආනුභාවං සන්ධාය පටික්ඛිපති। දුතියවාරෙ සරීරපකතිං සන්ධාය පටිජානාති। එවං සන්තෙ පන සමාපත්තිආනුභාවො නාම න හොති, තෙනෙව <b>න නිරොධසමාපන්නො</b>ති අනුයුඤ්ජති।
bod:733-734:<b>න කාලං කරෙය්යා</b>ති පුච්ඡා පරවාදිස්ස। <b>අත්ථි සො නියාමො</b>ති පරවාදිස්ස පඤ්හෙ පන යස්මා එවරූපො නියාමො නාම නත්ථි, තස්මා පටික්ඛිපති। චක්ඛුවිඤ්ඤාණසමඞ්ගීතිආදි සකවාදිනා “නියාමෙ අසන්තෙපි මරණසමයෙනෙව මරති, නාසමයෙනා”ති දස්සෙතුං වුත්තං। තත්රායමධිප්පායො – යදි නියාමාභාවෙන කාලකිරියා භවෙය්ය, චක්ඛුවිඤ්ඤාණසමඞ්ගිනොපි භවෙය්ය। තතො “පඤ්චහි විඤ්ඤාණෙහි න චවති, න උපපජ්ජතී”ති <pb P=.157/> සුත්තවිරොධො සියා। යථා පන චක්ඛුවිඤ්ඤාණසමඞ්ගිස්ස කාලකිරියා න හොති, තථා නිරොධසමාපන්නස්සාපීති।
cen:තතියසඤ්ඤාවෙදයිතකථාවණ්ණනා।
sub:10:අසඤ්ඤසත්තුපිකාකථාවණ්ණනා
bod:735:ඉදානි <pb M=.248/> අසඤ්ඤසත්තුපිකාකථා නාම හොති। තත්ථ සඤ්ඤාවිරාගවසෙන පවත්තභාවනා අසඤ්ඤසමාපත්තිපි නිරොධසමාපත්තිපි සඤ්ඤාවෙදයිතනිරොධසමාපත්ති නාම। ඉති ද්වෙ <pb V=.246/> සඤ්ඤාවෙදයිතනිරොධසමාපත්තියො ලොකියා ච ලොකුත්තරා ච। තත්ථ ලොකියා පුථුජ්ජනස්ස අසඤ්ඤසත්තුපිකා හොති, ලොකුත්තරා අරියානං, සා ච නාසඤ්ඤසත්තුපිකා। ඉමං පන විභාගං අකත්වා අවිසෙසෙන සඤ්ඤාවෙදයිතනිරොධසමාපත්ති අසඤ්ඤසත්තුපිකාති යෙසං ලද්ධි, සෙය්යථාපි හෙතුවාදානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං යස්මා අසඤ්ඤසමාපත්තිං සමාපන්නස්ස අලොභාදයො අත්ථි, න නිරොධසමාපත්තිං, තස්මා තෙසං වසෙන චොදෙතුං <b>අත්ථී</b>තිආදිමාහ।
bod:736:<b>ඉධාපි අසඤ්ඤී</b>ති පඤ්හෙ ඉධ සඤ්ඤාවිරාගවසෙන සමාපන්නත්තා අසඤ්ඤිතා අනුඤ්ඤාතා, <b>තත්රාපි</b> අසඤ්ඤසත්තෙනෙව। තස්මා ඉමං පටිඤ්ඤං ගහෙත්වා ලද්ධිං පතිට්ඨපෙන්තෙන ඡලෙන පතිට්ඨාපිතා හොති। ඉධ වා නිරොධසමාපත්තිං සන්ධාය අසඤ්ඤිතා අනුඤ්ඤාතා। තත්රාපි ඉතො චුතස්ස අනාගාමිනො නිරොධසමාපත්තිමෙව තස්මාපි ඉමාය පටිඤ්ඤාය පතිට්ඨාපිතා ලද්ධි අප්පතිට්ඨිතායෙවාති।
cen:අසඤ්ඤසත්තුපිකාකථාවණ්ණනා।
sub:11:කම්මූපචයකථාවණ්ණනා
bod:737:ඉදානි කම්මූපචයකථා නාම හොති। තත්ථ යෙසං කම්මූපචයො <pb P=.158/> නාම කම්මතො අඤ්ඤො චිත්තවිප්පයුත්තො අබ්යාකතො අනාරම්මණොති ලද්ධි, සෙය්යථාපි අන්ධකානඤ්චෙව සම්මිතියානඤ්ච; තෙ සන්ධාය <b>අඤ්ඤං කම්ම</b>න්ති පුච්ඡා සකවාදිස්ස, පටිඤ්ඤා ඉතරස්ස। අථ නං “යදි කම්මතො අඤ්ඤො කම්මූපචයො, ඵස්සාදිතොපි අඤ්ඤෙන ඵස්සූපචයාදිනා භවිතබ්බ”න්ති චොදෙතුං <b>අඤ්ඤො ඵස්සො</b>තිආදිමාහ। ඉතරො ලද්ධියා අභාවෙන පටික්ඛිපති।
bod:738-739:<b>කම්මෙන</b> <pb M=.249/> <b>සහජාතො</b>ති පඤ්හෙසු චිත්තවිප්පයුත්තං සන්ධාය පටික්ඛිපති, චිත්තසම්පයුත්තං සන්ධාය පටිජානාති। <b>කුසලො</b>ති පඤ්හෙසුපි චිත්තවිප්පයුත්තං සන්ධාය පටිජානාති। පරතො <b>අකුසලො</b>තිපඤ්හෙසුපි එසෙව නයො।
bod:740:<b>සාරම්මණො</b>ති <pb V=.247/> පුට්ඨො පන එකන්තං අනාරම්මණමෙව ඉච්ඡති, තස්මා පටික්ඛිපති। <b>චිත්තං භිජ්ජමාන</b>න්ති යදා චිත්තං භිජ්ජමානං හොති, තදා කම්මං භිජ්ජතීති අත්ථො। භුම්මත්ථෙ වා පච්චත්තං, චිත්තෙ භිජ්ජමානෙති අත්ථො। අයමෙව වා පාඨො। තත්ථ යස්මා සම්පයුත්තො භිජ්ජති, විප්පයුත්තො න භිජ්ජති, තස්මා පටිජානාති චෙව පටික්ඛිපති ච।
bod:741:<b>කම්මම්හි කම්මූපචයො</b>ති කම්මෙ සති කම්මූපචයො, කම්මෙ වා පතිට්ඨිතෙ කම්මූපචයො, කම්මූපචයතොව විපාකො නිබ්බත්තති। තස්මිං පන කම්මෙ නිරුද්ධෙ යාව අංකුරුප්පාදා බීජං විය යාව විපාකුප්පාදා කම්මූපචයො තිට්ඨතීතිස්ස ලද්ධි, තස්මා පටිජානාති। <b>තඤ්ඤෙව කම්මං, සො කම්මූපචයො, සො කම්මවිපාකො</b>ති යස්මා කම්මම්හි කම්මූපචයො, සො ච යාව විපාකුප්පාදා තිට්ඨතීතිස්ස ලද්ධි, තස්මා නං තෙසං තිණ්ණම්පි එකත්තං පුච්ඡති <b>විපාකො සාරම්මණො</b>ති ඉදං විපාකො විය විපාකධම්මධම්මොපි ආරම්මණපටිබද්ධොයෙවාති චොදනත්ථං පුච්ඡති। ඉතරො පන ලද්ධිවසෙනෙකං පටිජානාති, එකං පටික්ඛිපති। පටිලොමෙපි එසෙව නයො। සෙසමෙත්ථ යථාපාළිමෙව නිය්යාතීති।
cen:කම්මූපචයකථාවණ්ණනා।
cen:පන්නරසමො වග්ගො।
cen:තතියපණ්ණාසකො සමත්තො।
