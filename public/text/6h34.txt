cha:8:අට්ඨමො පරිච්ඡෙදො
sub:කසිණාසුභවිභාගො
gax:880:ඉතො <pb M=.75/> පරං පවක්ඛාමි, භාවනානයමුත්තමං।
gae:නාමරූපං පරිග්ගය්හ, පටිපජ්ජිතුමීහතො॥
gax:881:භාවනා දුවිධා තත්ථ, සමථො ච විපස්සනා।
gae:සමථො දුවිධො තත්ථ, පරිත්තො ච මහග්ගතො॥
gax:882:උපචාරමනුප්පත්තො, පරිත්තොති පවුච්චති।
gae:මහග්ගතප්පනාපත්තො, සමථො ලොකියො මතො॥
gax:883:කසිණානි දසාසුභා, දසධානුස්සතී තථා।
gae:අප්පමඤ්ඤා ච සඤ්ඤා ච, වවත්ථාරුප්පකානි ච॥
gax:884:කම්මට්ඨානානි තත්ථාහු, චත්තාලීස විචක්ඛණා।
gae:යත්ථානුයොගං කුබ්බන්තා, භාවෙන්ති සමථද්වයං॥
gax:885:තං <pb V=.81/> පයොගවිසුද්ධෙන, පත්වානොපායසම්පදං।
gae:අජ්ඣාසයං විසොධෙත්වා, භාවෙතබ්බන්ති භාසිතං॥
gax:886:කථං කරොන්තො චාරිත්තං, වාරිත්තඤ්ච විවජ්ජිය।
gae:පාතිමොක්ඛං සමාදාය, සද්ධාය පරිපූරයෙ॥
gax:887:පටිසඞ්ඛාය සොධෙත්වා, ඡද්වාරෙසු මලාසවං।
gae:ඡළින්ද්රියානි මෙධාවී, සතාරක්ඛෙන ගොපයෙ॥
gax:888:පාපකාජීවනිස්සඞ්ගො, කුහකාචාරනිස්සටො।
gae:ආජීවං පරිසොධෙය්ය, පහිතත්තෙට්ඨිසුද්ධියා॥
gax:889:ඉදමත්ථිතමාරබ්භ, පටිසඞ්ඛාය යොනිසො।
gae:පඤ්ඤවා සම්පජඤ්ඤෙන, පරිභුඤ්ජෙය්ය පච්චයෙ॥
gax:890:සංවරං පාතිමොක්ඛෙ ච, සීලමින්ද්රියසංවරං।
gae:ආජීවපාරිසුද්ධිඤ්ච, තථා පච්චයනිස්සිතං॥
gax:891:සමාදාය <pb M=.76/> චතුද්ධෙව-මධිට්ඨෙය්ය තතො පරං।
gae:තස්සෙව පරිවාරාය, ධුතඞ්ගානි යථාරහං॥
gax:892:පංසුකූලිකමඞ්ගං ති-චීවරං චීවරායුගං।
gae:පිණ්ඩපාතිකමඞ්ගඤ්ච, සපදානිකමුත්තමං॥
gax:893:ඛලුපච්ඡාභත්තිකඞ්ගං, ධුතඞ්ගං පත්තපිණ්ඩිකං।
gae:එකාසනිකමිච්චෙවං, පඤ්චධා භොජනෙ ඨිතං॥
gax:894:ආරඤ්ඤිකං යථාසන්ථ-
gax:තිකඞ්ගං රුක්ඛමූලිකං।
gax:අබ්භොකාසිකසොසානි-
gae:කඞ්ගා නෙසජ්ජිකං තථා॥
gax:895:ඡ සෙනාසනමාරබ්භ, <b>ධුතඞ්ගානීති තෙරස</b>।
gae:කප්පියෙපි ච ලොලුප්ප-සමාචාරවිමුත්තියා॥
gax:896:සාමීචිපටිපත්තීති <pb V=.82/>, කත්වා සල්ලෙඛවුත්තියා।
gae:පච්චයත්තයමාහච්ච, පඤ්ඤත්තානි මහෙසිනා॥
gax:897:චතුපාරිසුද්ධිසීලං, ධුතඞ්ගපරිවාරිතං।
gae:පූරෙත්වාන විසුද්ධෙවං, පයොගපරිසුද්ධියා॥
gax:898:තතො පණිධිසම්පන්නො, භාවනාය විසාරදො।
gae:උපායං පටිපාදෙය්ය, පවිවෙකරතො කථං?
gax:899:ආවාසො ච කුලං ලාභො,
gax:ගණො කම්මඤ්ච පඤ්චමං।
gax:අද්ධානං ඤාති ආබාධො,
gae:ගන්ථො ඉද්ධීති තෙ දස॥
gax:900:ඡෙත්වාන නිපකො යොගී,
gax:පලිබොධෙ යථාරහං।
gax:නිරාලයො නිරාරම්භො,
gae:පපඤ්චොපසමෙ රතො॥
gax:901:පියං <pb M=.77/> ගරුං භාවනියං, වත්තාරං වචනක්ඛමං।
gae:කත්තාරමතිගම්භීරකථං ඨානනියොජකං॥
gax:902:බහුස්සුතං ගුණවන්ත-මාගම්මාචරියං බුධො।
gae:ඛමො පදක්ඛිණග්ගාහී, නිය්යාතත්තුජු භද්රකො॥
gax:903:ආරාධෙත්වාන ගණ්හෙය්ය, තං කම්මට්ඨානදායකං।
gae:කම්මට්ඨානං පරික්ඛිත්වා, චරියාරහමත්තනො॥
gax:904:රාගො දොසො ච මොහො ච,
gax:චරියා තීහි පණ්ඩිතා।
gax:සද්ධාබුද්ධිවිතක්කෙහි,
gae:ඡබ්බිධා ච විභාවයුං॥
gax:905:රාගුස්සන්නස්ස <pb V=.83/> සප්පායා, කොට්ඨාසාසුභභාවනා।
gae:දොසුස්සන්නස්සප්පමඤ්ඤා, නීලාදි ච චතුබ්බිධා॥
gax:906:විතක්කං මොහුස්සන්නානං, ආනාපානං පකාසිතං।
gae:ඡ සද්ධාචරිතස්සාහු, බුද්ධානුස්සතිආදයො॥
gax:907:මරණොපසමාසඤ්ඤාවවත්ථානානි බුද්ධිනො।
gae:සෙසානි පන සබ්බෙසං, තත්ථාපි කසිණං බුධා॥
gax:908:විතක්කපකතිකස්ස, පරිත්තං මොහචාරිනො।
gae:මහන්තමිති සප්පායං, ගහෙත්වාන තතො පරං॥
gax:909:මහාවාසං නවං ජිණ්ණං, පන්ථසොණ්ඩිකසන්තිකං।
gae:පණ්ණපුප්ඵඵලාකිණ්ණං, බහුසම්මානපත්ථිතං॥
gax:910:සීමන්තදාරුනගර-ක්ඛෙත්තපච්චන්තනිස්සිතං।
gae:විසභාගමසප්පායං, පට්ටනං මිත්තදුල්ලභං॥
gax:911:<b>ඨානානිට්ඨාරසෙතානි,</b> පරිවජ්ජෙය්ය පණ්ඩිතො।
gae:සෙවෙය්ය භාවනායොග්ගං, සෙනාසනමතන්දිතො॥
gax:912:නාතිදූරං නාච්චාසන්නං, අප්පසද්දමනාකුලං।
gae:ගමනාගමනසම්පන්නං, අප්පඩංසානුපද්දවං॥
gax:913:අකිච්ඡපච්චයුප්පාදං <pb M=.78/>, ලජ්ජීභික්ඛුගණොචිතං।
gae:විවෙකට්ඨානබහුලං, බහුස්සුතනිසෙවිතං॥
gax:914:අප්පභයං නිරාසඞ්කං, අප්පදොසං මහාගුණං।
gae:විහාරමනුසෙවන්තො, තත්ථ නිස්සඞ්ගචෙතසා॥
gax:915:තතො කෙසනඛච්ඡෙද-රජනාදිමසෙසතො।
gae:ඛුද්දකං පලිබොධඤ්ච, ඡින්දිත්වාන යථාරහං॥
gax:916:ආවාසං ගොචරං භස්සං, පුග්ගලං භොජනං තථා।
gae:වජ්ජෙන්තොතුමසප්පායං, ඉරියාපථමත්තනො॥
gax:917:සෙවන්තො <pb V=.84/> සත්ත සප්පායෙ, තෙ එවාති පධානවා।
gae:භාවනූපායසම්පන්නො, වූපකට්ඨො රහොගතො॥
gax:918:කාමෙස්වාදීනවං දිස්වා, නෙක්ඛම්මං දට්ඨු ඛෙමතො।
gae:පරියුට්ඨානනිබ්බින්දො, සොධෙය්යජ්ඣාසයං කථං॥
gax:919:අප්පස්සාදා මහාදුක්ඛා, <b>කාමා</b> හි කටුකප්ඵලා।
gae:දුස්සංහාරා දුරාරක්ඛා, බහ්වාදීනවසණ්ඨිතා॥
gax:920:අට්ඨිකා ඛජ්ජමානාව, විඝාතාය පභිජ්ජිතා।
gae:ගය්හන්තත්තවධායෙතෙ, මංසපෙසීව පක්ඛිභි॥
gax:921:පටිවාතෙ තිණුක්කාව, පරිග්ගාහකදාහිනො।
gae:අඞ්ගාරකාසුසඞ්කාසා, සබ්බඞ්ගපරිතාසකා॥
gax:922:සුපිනෙ පරිභුත්තාව, නාලං කස්සචි තිත්තියා।
gae:න තු කස්සචි අච්චන්තා, අලඞ්කාරාව යාචිතා॥
gax:923:ඡජ්ජන්තා ඵලරුක්ඛාව, පටිපන්නපභඤ්ජිනො।
gae:අසිසූනූපමා නිච්ච-මධිකොට්ටෙන්ති පාණිනො॥
gax:924:සත්තිසූලූපමා දළ්හං, තණ්හාසල්ලානුවෙධිනො।
gae:ඝොරානත්ථවිසාකිණ්ණා, කණ්හසප්පසිරූපමා॥
gax:925:සබ්බාසවපරික්ලිට්ඨා <pb M=.79/>, සබ්බාසංක්ලෙසවත්ථුකා।
gae:ගම්මා ච චපලා නීචා, පුථුජ්ජනමමායිතා॥
gax:926:බහුසාධාරණා චෙතෙ, සපත්තජනපත්ථිතා।
gae:මහොපද්දවුපයට්ඨා, බහ්වායාසා භයාවහා॥
gax:927:මහාරම්භසමාරද්ධා, ඛිප්පාකාරවිධංසිනො।
gae:සොකසල්ලං පවෙසෙන්තා, විගච්ඡන්ති සුවෙ සුවෙ॥
gax:928:නාලං කස්සචි තාණාය, නාලමස්සාසනාය ච।
gae:අවිසාසනියාවස්සං, කිතවා මාරකිංකරා॥
gax:929:සත්තානමුපඝාතාය <pb V=.85/>, මධුරාකාරනිම්මිතා।
gae:රක්ඛසී විය සන්තාන-මාවිසන්ති මනොහරා॥
gax:930:ආවිට්ඨා යෙහි දුම්මෙධා, බ්යසනාහිතසම්භවා।
gae:විපල්ලාසපරාභූතා, බ්යාපජ්ජන්තා විහඤ්ඤරෙ॥
gax:931:චෙතොසඞ්කප්පරචිතා, නන්දිරාගොපසෙවනා।
gae:මධුලිත්තාසිධාරාව, බ්යාපාරෙනොපසෙවිතා॥
gax:932:මනොරමසුභාකාරා, පියරූපොපලම්භිනො।
gae:මිත්තමුඛං සපත්තාව, වඤ්චයන්ති මහාජනං॥
gax:933:වඤ්චිතා යෙහි දුම්මෙධා, සබ්බසම්පත්තිධංසිතා।
gae:ඛෙමමග්ගා පරිබ්භට්ඨා, ධාරෙන්ති වධමත්තනො॥
gax:934:විරූපරූපාකාරෙන, නිම්මථෙන්තා පලොභිනො।
gae:අභාවිතානං බාලානං, මානසං නිහනන්තිමෙ॥
gax:935:යත්ථ රාගසල්ලවිද්ධා, සල්ලෙනෙව වනෙ මිගා।
gae:තත්ථ තත්ථානුධාවන්තා, විප්ඵන්දන්ති නිරන්තරං॥
gax:936:මමංකාරෙන වුඩ්ඪන්තා, ඝොරමාසීවිසං යථා।
gae:විස්සට්ඨා භොගධම්මෙසු, අස්සාදෙන්ති අවිද්දසු॥
gax:937:අනයබ්යසනායෙතෙ <pb M=.80/>, වසී කුබ්බන්ති පාණිනො।
gae:විචිත්තාකාරසණ්ඨානා, පිසාචනගරං යථා॥
gax:938:අනත්ථාවහිතා බාලා, වාගුරං නාවබුජ්ඣරෙ।
gae:තත්ථෙව පටිවමන්ති, යථා හඤ්ඤන්ති මුච්ඡිතා॥
gax:939:සීඝවාහී මහොඝොයං, ක්ලෙසවට්ටං මහබ්භයො।
gae:සකණ්ටකඤ්ච ගහනං, පඞ්කොව දුරතික්කමො॥
gax:940:චෙතොසංමොහනට්ඨානං, පමාදපටිසන්ධිතං।
gae:ඔහාරි සිථිලං චෙතං, දුප්පමුඤ්චඤ්ච බන්ධනං॥
gax:941:ජාලංව <pb V=.86/> විත්ථතං ලොකෙ,
gax:මාරපාසො සමොඩ්ඩිතො।
gax:පඤ්ජරං චාරකො චෙසො,
gae:සත්තානමනයාවහො॥
gax:942:යත්ථානුරාගසම්බද්ධා, පලිගුණ්ඨිතසායිනො।
gae:මක්කටාලෙපබද්ධාව, නිත්ථුනන්ති විඝාතිනො॥
gax:943:බළිසංවාමිසච්ඡන්නං, සවිසං විය භොජනං।
gae:මිගලුද්දනිවාපොව, විනාසාය සමොඩ්ඩිතා॥
gax:944:මීනකා වඞ්කගිද්ධාව, යෙ ගිලිත්වා පුථුජ්ජනා।
gae:ඝොරං මච්චුමුඛං පත්වා, සොචන්තාපායභාගිනො॥
gax:945:පාපක්ඛෙත්තමිදං ඨානං, මිච්ඡාලොභනිසෙවනං।
gae:දුච්චරීතඞ්කුරාරොහං, අපායඵලපූරණං॥
gax:946:අජ්ඣොසිතා පනෙත්ථ ච, ලොභමුච්ඡාවිදාහිනො।
gae:කොධූපනාහජලිතා, ඉස්සාමච්ඡෙරධූපිතා॥
gax:947:සාරම්භායුධසන්නද්ධා, විප්ඵුරන්තා මනොරථා।
gae:ආබන්ධිච්ඡා මහාකච්ඡා, ඨන්ති ලොකවිපත්තියා॥
gax:948:අවජ්ජං <pb M=.81/> නත්ථි එතෙස-මකත්තබ්බං න විජ්ජති।
gae:සම්මුට්ඨසච්චතා තෙසු, න පතිට්ඨාති සාධුතා॥
gax:949:පරොපඝාතාභිරතා, දයාධම්මපරම්මුඛා।
gae:සබ්බසත්තෙස්වවිස්සාසී, සබ්බත්ථ පරිසඞ්කිතා॥
gax:950:භයසන්තාසබහුලා, සබ්බානත්ථානුසාරිනො।
gae:සාධෙන්තා චතුරාපායං, පාපකම්මපුරක්ඛකා॥
gax:951:මහාසඞ්කටුපබ්යුළ්හා, පලිබොධපරිප්ඵුටා।
gae:හඤ්ඤන්ති දුක්ඛධම්මෙහි, කාමෙ බාලා භවෙපරෙ॥
gax:952:තතො <pb V=.87/> මච්චුනිරාසඞ්කා, ඛිඩ්ඩාරතිවිමොහිතා।
gae:කිම්පක්කමිව භක්ඛන්තා, රම්මකාරවිරොධිනො॥
gax:953:ගාමසූකරපොතාව, කාමාසුචිපරිප්ලුතා।
gae:චමරීකතකම්මන්තා, අස්මිං ලොකෙ පලොභිතා॥
gax:954:ඛජ්ජමානා කිලෙසෙහි, කිමීහිව නිරන්තරං।
gae:පරිහානිං පනඤ්ඤාය, පරිවාරෙන්ති මුච්ඡිතා॥
gax:955:තතො ජරාහි සන්තත්තං, යොබ්බනඤ්චොපමුය්හති।
gae:කාමා ච පරිහායන්ති, ජීවිතඤ්චොපරුජ්ඣති॥
gax:956:පරං පමාදාභිවට්ඨා, පාපක්ලෙසමහොදකා।
gae:තතො තණ්හානදී පූරා, පාපෙතාපායසාගරං॥
gax:957:ඉධලොකපරිච්චත්තා, පරලොකත්ථධංසිතා।
gae:ගඞ්ගාකුණපකාකාව, සෙන්ති සොකපරායණා॥
gax:958:ඉච්චත්තත්ථං පරත්ථඤ්ච, සත්තා කාමනිබන්ධනා।
gae:විද්ධංසෙත්වා විනස්සන්ති, ඉධ චෙව පරත්ථ ච॥
gax:959:<b>ඉති සාදීනවා</b> කාමා, ඝොරා සාලසිලූපමා।
gae:යත්ථ බාලා විසීදන්ති, නත්ථි සඞ්ගො විජානතං॥
gax:960:ඉත්ථං <pb M=.82/> කාමභයට්ටානං, සික්ඛත්තයමනුත්තරං।
gae:සමාචික්ඛි විමොක්ඛාය, නෙක්ඛම්මමිති චක්ඛුමා॥
gax:961:සබ්බාසවවිඝාතාය, පටිපත්ති අනුත්තරා।
gae:අන්තද්වයමනාගම්ම, මජ්ඣිමායං පකාසිතා॥
gax:962:සබ්බදුක්ඛසමුග්ඝාතී, විසුද්ධි පරමුත්තමා।
gae:විජ්ජාචරණසම්පත්ති, සබ්බසම්පත්තිසාධිකා॥
gax:963:පුඤ්ඤක්ඛෙත්තමිදං ඨානං, තපොකම්මනිසෙවනං।
gae:සද්ධාසීලඞ්කුරාරොහං, සම්පත්තිඵලපූරණං॥
gax:964:ක්ලෙසචාරකමොක්ඛාය <pb V=.88/>, ද්වාරමෙතමනුත්තරං।
gae:මහොඝුත්තරණං කුල්ලං, සොත්ථි පාරිමපාපකං॥
gax:965:පාපචොරවිඝාතාය, ඛෙමමග්ගො අනුත්තරො।
gae:අකණ්ටකො අගහනො, උජු සබ්භි පවෙදිතො॥
gax:966:මහාබන්ධනමොක්ඛාය,
gax:අබ්භුතො ජිනඝොසිතො।
gax:පලිබොධපරිච්චාගො,
gae:අබ්භොකාසො අලෙපනො॥
gax:967:සඞ්ගපඞ්කසමුත්තාරො, ගන්ථානං විනිවෙඨනං।
gae:තණ්හාදාසබ්යනිත්ථාරො, සෙරිභාවො සුඛාවහො॥
gax:968:සබ්බයොගවිසංයොගො, සබ්බසොකනිරුන්ධනො।
gae:සබ්බාලයවිසඞ්ඛාරො, සබ්බදුක්ඛවිනිග්ගමො॥
gax:969:මාරපාසසමුච්ඡෙදී, පත්තමෙතමනුත්තරං।
gae:මොහන්ධකාරවිද්ධංසී, විජ්ජාලොකවිරොචනො॥
gax:970:අබ්යාපජ්ජමිදං ඨාන-මභයං නිරුපද්දවං।
gae:තපොකම්මානමොකාසො, මාරචක්ඛුවිමොහනො॥
gax:971:සබ්බසන්තාපහරණමිදං සීතංව චන්දනං।
gae:නිම්මලං ධම්මසලිලං, සංක්ලෙසමලසොධනං॥
gax:972:සංසාරසෙතු <pb M=.83/> සුහතා, බොධිපක්ඛියපත්ථතා।
gae:සොකසල්ලසමුද්ධාරී, යන්තං සුකතයොජිතං॥
gax:973:චිත්තාතඞ්කසමුද්ධංසී, පරිභොගසුඛොසධං।
gae:ලොකාමිසානං වමනං, චෙතොදොසවිරෙචනං॥
gax:974:අච්චන්තතිත්තිකාරණමීරෙන්ති ධම්මභොජනං।
gae:පිපාසහරණං පානං, විමුත්තිරසපෙසලං॥
gax:975:වණ්ණකිත්තිසුගන්ධාය <pb V=.89/>, ගුණමාලා සුගන්ථිතා।
gae:පාපකොපීනවසනං, හිරොත්තප්පවිචිත්තිතං॥
gax:976:අච්චන්තපරිසුද්ධො ච, සද්ධම්මරතනාවලි।
gae:අරියානමලඞ්කාරො, අනුපායි සිරිඞ්කරො॥
gax:977:චින්තානං දුන්නිමිත්තානමිදං සන්තිකරං පරං।
gae:විපත්තිපටිඝාතාය, පරිත්තමිදමුත්තමං॥
gax:978:අන්තරායවිනාසාය, මඞ්ගලං ජිනදෙසිතං।
gae:මිච්ඡාගාහවිමොක්ඛාය, සොත්ථි සම්බුද්ධභාසිතා॥
gax:979:අනිවත්ති ච පච්චක්ඛමාවෙනිකමභාරියං।
gae:අමතොසධමච්චන්තමජරාමරසාධනං॥
gax:980:යමෙතං සමධිට්ඨාය, සම්බොධිත්තයමුත්තමං।
gae:පප්පොන්ති සබ්බසම්පත්තිගුණපාරමිපූරිතං॥
gax:981:සබ්බාකාරවරොපෙත-මෙතං නෙක්ඛම්මසම්මතං।
gae:සීලගම්භීරපරික්ඛං, ධුතඞ්ගොදිතතොරණං॥
gax:982:සමාධිවීථිවිත්ථින්නං, සතිපාකාරගොපුරං।
gae:සද්ධාසමිද්ධිසම්ඵුල්ලං, පඤ්ඤාපාසාදසොභිතං॥
gax:983:සම්මාජීවධජං රම්මං, හිරොත්තප්පපටිච්ඡදං।
gae:විමුත්තාමතසම්භොගං, වෙනෙය්යජනසෙවිතං॥
gax:984:අභෙජ්ජං පාපවෙරීහි, පුරං සුගතමාපිතං।
gae:අනීතිමනුපසග්ගං, පටිපන්නා මහෙසයො॥
gax:985:පරමස්සාසසම්පත්තා <pb M=.84/>, පරිපුණ්ණමනොරථා।
gae:සබ්බසඞ්ගමතික්කම්ම, නික්ඛන්තා අකුතො භයා॥
gax:986:සම්මදත්ථමභිඤ්ඤාය, මච්චුධෙය්යපහායිනො।
gae:සබ්බදුක්ඛොඝනිත්තිණ්ණා, පාරං ගච්ඡන්ති පණ්ඩිතා॥
gax:987:ඉති <pb V=.90/> සබ්බඞ්ගසම්පන්නං, මහෙසිගණසෙවිතං।
gae:නෙක්ඛම්මං කාමනික්ඛන්තං, සද්ධම්මපථමුත්තමං॥
gax:988:විරාධෙන්ති පරාභූතා, මුච්ඡිතා යෙන දුජ්ජනා।
gae:තං පාපසමුදාචාරං, පරියුට්ඨානමබ්රවුං॥
gax:989:චෙතොනීවරණං චෙතං, පඤ්ඤාචක්ඛුනිරොධනං।
gae:සීලොපඝාතකරණං, චිත්තවික්ඛෙපසඞ්ගමො॥
gax:990:අයසානං පදට්ඨානං, ගුණතෙජවිනාසනං।
gae:සබ්බසම්පත්තිදහනං, චතුරාපායසාධකං॥
gax:991:සබ්බාසවමලොපෙතො, සබ්බොපක්ලෙසසඤ්චයො।
gae:පාපයක්ඛසමො චෙසො, දොසාසීවිසසඞ්ගමො॥
gax:992:පමාදපථමක්කන්තං, අමිත්තගණසඞ්ගමං।
gae:මහබ්භයසමුට්ඨානං, මහාබ්යසනසඞ්කරං॥
gax:993:අපායදුක්ඛමාරුළ්හං, අහිතාවහිතං පදං।
gae:සබ්බානත්ථකරං ඝොරං, සබ්බදුක්ඛවිධායකං॥
gax:994:ධිරත්ථු පාපධම්මානං, සබ්බකල්යාණහායිනං।
gae:ලද්ධාපි ඛණසම්පත්ති, දුල්ලභා යෙහි නාසිතා॥
gax:995:තෙසං හි සමුදාචාරො, දුල්ලභං බුද්ධසාසනං।
gae:සමුද්ධංසෙති අසනි, යථා රතනපබ්බතං॥
gax:996:සද්ධම්මධනචොරා තෙ, නෙක්ඛම්මපතිබන්ධකා।
gae:පටිපත්තිං විලුම්පන්තා, පලිබුන්ධන්ති පාණිනො॥
gax:997:විස්සාසිවධකාපෙතෙ, විස්සට්ඨාවස්සඝාතිනො।
gae:යෙහි බාලාහතා සෙන්ති, නිස්සයෙජිනසාසනෙ॥
gax:998:තෙපි <pb M=.85/> වාසෙන්ති දුම්මෙධා, නිස්සඞ්කා මොහපාරුතා।
gae:අන්තොමනසි උච්ඡඞ්කෙ, ඝොරමාසීවිසං යථා॥
gax:999:අත්තනො <pb V=.91/> ච විනාසාය, නිස්සටං ක්ලෙසපඤ්ජරෙ।
gae:චිනන්තා නාවබුජ්ඣන්ති, විපත්තිපථයායිනො॥
gax:1000:හලාහලංව ඛාදන්තා, ආලිඞ්ගන්තාව පාපකං।
gae:අවස්සමුපහඤ්ඤන්ති, පාපධම්මොපලාළිනො॥
gax:1001:පාපචින්තා පරිබ්යුළ්හා, විතක්කමථිතා ජනා।
gae:ලොකද්වයාපි ධංසෙන්ති, අත්ථද්වයවිනාසිනො॥
gax:1002:කොධූපනාහි විගච්ඡා, ඉස්සාමච්ඡෙරදූසිතා।
gae:මක්ඛී පලාසී සාරම්භී, අප්පතිස්සා අගාරවා॥
gax:1003:මානාතිමානබහුලා, මුධාමුඛරචණ්ඩිකා।
gae:උද්ධතා ච පමත්තා ච, දබ්බිතා කෙතුගාහිනො॥
gax:1004:චෙතොඛිලඛිලභූතා, විනිබන්ධානුවෙඨිතා।
gae:මහොඝො විය සස්සානි, විනාසෙන්ති තපොගුණං॥
gax:1005:විසයස්සාදවික්ඛිත්තා, විකිණ්ණා පාකතින්ද්රියා।
gae:මුට්ඨස්සතී කුසීතා ච, ජීවන්ති මොඝජීවිතං॥
gax:1006:මහග්ඝසා බාහුලිකා, දුප්පඤ්ඤා කායදළ්හිකා।
gae:ගන්ථනීවරණාබද්ධා, ඉච්ඡාලොභවසීකතා॥
gax:1007:මලග්ගහිතසන්තානා, තිරච්ඡානකථාරතා।
gae:විනයොපසමාපෙතා, විසමාචාරගොචරා॥
gax:1008:දුබ්භරතා ච දුප්පොසා, සුකුමාරසුඛාලයා।
gae:අසන්තුට්ඨා මහිච්ඡා ච, ලොලුප්පාචාරලක්ඛිතා॥
gax:1009:දුග්ගන්ධෙනෙව සුනඛා, ආමගන්ධෙන මුච්ඡිතා।
gae:තත්ථ තත්ථාභිධාවන්තා, න පතිට්ඨන්ති සාසනෙ॥
gax:1010:නිල්ලජ්ජා <pb M=.86/> වීතසාරජ්ජා, ලොකධම්මෙසු මුච්ඡිතා।
gae:පාපිච්ඡා කුහනච්ඡන්නා, මිච්ඡාජීවපලොභිතා॥
gax:1011:සඨා <pb V=.92/> පගබ්භා මායාවී, අන්තොපූති අවස්සුතා।
gae:සඞ්කස්සරසමාචාරා, කසම්බු සිථිලා ජළා॥
gax:1012:සිඞ්ගාරචපලාචිත්තා, පූතිකායානුරාගිනො।
gae:සීදන්තා පලිමාපන්නා, න විරුළ්හන්ති සාසනෙ॥
gax:1013:පාපපුග්ගලසංසට්ඨා, පාපදිට්ඨිපරාගතා।
gae:අසද්ධා ධම්මනිච්ඡින්නා, දුට්ඨා දුබ්බචනිට්ඨුරා॥
gax:1014:සාමඤ්ඤං පරිධංසෙන්තා, දූසෙන්තා ජිනසාසනං।
gae:අතික්කම්ම ජිනොවාදං, බාලා දුග්ගතිභාගිනො॥
gax:1015:කාමගිද්ධා දුරාචාරා, දුස්සීලා මොහපාරුතා।
gae:ඛජ්ජන්තා කද්දමීභූතා, ජිනසාසනකණ්ටකා॥
gax:1016:හිතාහිතමජානන්තා, අනුරොධවිරොධිනො।
gae:චෙතොපහතසන්තානා, විපල්ලාසපලම්භිතා॥
gax:1017:විපන්නාකුලකම්මන්තා, පාපකාරී පරාජිතා।
gae:සොචන්ති දීඝමද්ධානං, අපායම්හි සමප්පිතා॥
gax:1018:ඉත්ථං හිතසමුච්ඡෙදී, කුමග්ගොයං රජාපථො।
gae:පාපධම්මප්පවත්තීති, විදිත්වා පුන පණ්ඩිතො॥
gax:1019:පරියුට්ඨානසංක්ලෙසං, විප්ඵරන්තං විසාරදො।
gae:පටිසඞ්ඛාය රුන්ධෙය්ය, මන්තෙනෙව මහාවිසං॥
gax:1020:ඛිප්පමාදිත්තචෙලොව, පාපපාවකමුට්ඨිතං।
gae:භාවනාජලසෙකෙන, නිබ්බාපෙය්ය නිරන්තරං॥
gax:1021:අප්පමාදෙන මෙධාවී, නගෙනෙව මහානදිං।
gae:පාපොඝං පටිබන්ධන්තො, පිදහෙය්ය ඛණෙ ඛණෙ॥
gax:1022:සභයං <pb M=.87/> විය කන්තාරං, ඝොරමාසීවිසං යථා।
gae:පපාතමිව ගම්භීරං, මිළ්හං විය ච පණ්ඩිතො॥
gax:1023:පහාය <pb V=.93/> පරියුට්ඨානං, නෙක්ඛම්මමධිමුච්චති।
gae:කල්යාණමිත්තො වජ්ජෙසු, භයදස්සාවි සුබ්බතො॥
gax:1024:කාමරාගවිසංයුත්තො, භොගධනනිරාලයො।
gae:ඉච්ඡාලොභවිනිමුත්තො, අමමො අපරිග්ගහො॥
gax:1025:සොරතො සඛිලො සණ්හො, මෙත්තායන්තො දයාපරො।
gae:අනාහටමනො ධීරො, සන්තචිත්තො ඛමාපරො॥
gax:1026:හිතෙසී සබ්බපාණීනං,
gax:ඉස්සාමච්ඡෙරමුච්චිතො।
gax:කොධොපනාහබ්යාපාද
gae:විරොධොපසමෙ රතො॥
gax:1027:අනොලීනමනො යොගී, නිච්චාරද්ධපරක්කමො।
gae:සුසමාහිතසඞ්කප්පො, විප්පසන්නො අනාවිලො॥
gax:1028:ඔකප්පෙන්තො විමුච්චන්තො, පඤ්ඤවා පටිපත්තියං।
gae:පිහයන්තො මමායන්තො, සම්මාසම්බුද්ධසාසනං॥
gax:1029:ඉති නීවරණාපෙතො, ඤාණාලොකජුතින්ධරො।
gae:පූජෙති සම්මාසම්බුද්ධං, සද්ධම්මපටිපත්තියා॥
gax:1030:හිරොත්තප්පගුණොපෙතො,
gax:කල්යාණාචාරගොචරො।
gax:මක්ඛප්පලාසරහිතො,
gae:සප්පතිස්සො සගාරවො॥
gax:1031:අජ්ජවාචාරචාරිත්තො, මායාසාඨෙය්යනිස්සටො।
gae:ථම්භසාරම්භනිස්සඞ්ගො, මද්දවාචාරපෙසලො॥
gax:1032:මානාතිමානවිමුඛො <pb M=.88/>, සද්ධම්මගරුසාදරො।
gae:පරප්පමාදනිම්මද්දී, සංවෙගබහුලො සදා॥
gax:1033:වොදාතචිත්තසඞ්කප්පො <pb V=.94/>, පාපිච්ඡාමලවජ්ජිතො।
gae:මිච්ඡාදිට්ඨිමතික්කන්තො, සද්ධම්මෙසු පතිට්ඨිතො॥
gax:1034:චෙතොඛිලසමුච්ඡෙදී, විනිබන්ධවිවෙඨකො।
gae:මානසං සම්පහංසෙති, සංකිලෙසවිමුත්තියා॥
gax:1035:පවිවිත්තො අසංසට්ඨො, සන්තො අප්පිච්ඡතාරතො।
gae:අරියාවංසාලඞ්කාරො, සුප්පොසො සුභරො සුඛී॥
gax:1036:සල්ලෙඛවුත්ති ධුතවා, පාපාපචයතප්පරො।
gae:පාසාදිකසමාචාරො, පසාදබහුලො මුනි॥
gax:1037:අනුද්ධතො අචපලො,
gax:දන්තො ගුත්තො යතින්ද්රියො।
gax:චෙතොසමාධිගරුකො,
gae:සම්පජානො සතීයුතො॥
gax:1038:උස්සාහජාතො සද්ධම්මෙ, ඡන්දජාතො නිරන්තරං।
gae:සාතච්චකාරී ස්වාකාරො, පටිපත්තිපරායණො॥
gax:1039:චෙතොකාළකාපගතො, භාවනාරසමුත්තමං।
gae:රඞ්ගං නිද්ධොතවත්ථංව, සාධුකං පටිගණ්හති॥
gax:1040:ඉති සම්පාදිතාකාරො, පරිසුද්ධමනොරථො।
gae:නිරාදීනවසඤ්චාරො, සොත්ථිපත්තො නිරඞ්ගණො॥
gax:1041:පාපගාහවිනිමුත්තො, රාහුමුත්තොව චන්දිමා।
gae:ගුණරංසිපරික්ඛිත්තො, සොභෙති ජිනසාසනං॥
gax:1042:ඉච්චාලොභමදොසඤ්ච, මොහාභාවමථාපරං।
gae:නෙක්ඛම්මං පවිවෙකඤ්ච, තථා නිස්සරණං බුධො॥
gax:1043:සමාරබ්භ <pb M=.89/> විසොධෙන්තො, අජ්ඣාසයමසෙසතො।
gae:ධීරො සම්පටිපාදෙති, භාවනාසුඛමුත්තමං॥
gax:1044:තතො <pb V=.95/> පණීතාධිමුත්ති, පලිබොධවිනිස්සටො।
gae:පරිපන්ථවිනිමුත්තො, විගතාවරණාලයො॥
gax:1045:භාවනානින්නසන්තානො, කල්ලචිත්තො විසාරදො।
gae:කසිණාදිකමාරබ්භ, භාවෙය්ය සමථං කථං॥
gax:1046:පථවීකසිණං තාව, විදත්ථිචතුරඞ්ගුලං।
gae:කත්වානාරුණවණ්ණාය, මත්තිකාය සුමණ්ඩලං॥
gax:1047:යුගමත්තෙ ඨපෙත්වාන, ඨානෙ සුඛනිසින්නකො।
gae:පථවීති සමඤ්ඤාය, කත්වාභොගං තු භාවයෙ॥
gax:1048:අකතෙපි ඛලාදිම්හි, අකිච්ඡෙනෙව මණ්ඩලෙ।
gae:නිමිත්තං ජායතිච්චාහු, පුබ්බයොගවතො පන॥
gax:1049:ආපොමණ්ඩලමුග්ගණ්හෙ, භාජනාදිගතෙ ජලෙ।
gae:තෙජම්හි තෙජොකසිණං, පටච්ඡිද්දාදිසංගතෙ॥
gax:1050:සස්සග්ගාදිම්හි කම්මන්තෙ, වායොකසිණමණ්ඩලං।
gae:පටිභාගසමාචාරො, ඵුට්ඨට්ඨානෙව ජායති॥
gax:1051:නීලාදිකසිණං වත්ථෙ, පුප්ඵෙ වා වණ්ණධාතුයං।
gae:ආකාසමණ්ඩලං භිත්ති-ඡිද්දාදිම්හි උපට්ඨිතං॥
gax:1052:ඡිද්දප්පවිට්ඨමාලොකං, උග්ගණ්හෙය්ය පතිට්ඨිතං।
gae:සූරියාලොකාදිභෙදං, භූමියං වාථ භිත්තියං॥
gax:1053:දසධා කසිණෙස්වෙවං, යත්ථ කත්ථචි යොගිනො।
gae:පරිකම්මං කරොන්තස්ස, උග්ගහො නාම ජායති॥
gax:1054:චිත්තස්සුපට්ඨිතෙ තස්මිං, පස්සන්තස්සෙව චක්ඛුනා।
gae:උග්ගහම්හි නිමිත්තම්හි, පටිපාදෙය්ය භාවනං॥
gax:1055:වික්ඛෙපං විනිවාරෙන්තො, පරිපන්ථෙ විරාජයං।
gae:නිමිත්තාභිමුඛෙනෙව, මානසං පටිපාදයෙ॥
gax:1056:ආසෙවන්තස්ස <pb M=.90/> <pb V=.96/> තස්සෙවං, චිත්තං හොති සමාහිතං।
gae:සංක්ලෙසා සන්නිසීදන්ති, පටිභාගො ච ජායති॥
gax:1057:තත්ථ පණ්ණත්තිසඞ්ඛාතෙ, නිමිත්තෙ භාවනාමයෙ।
gae:තථෙව පටිභාගම්හි, තතො යුඤ්ජෙය්ය භාවනං॥
gax:1058:තත්ථාධිමුත්තො සතිමා, නිමිත්තවිධිකොවිදො।
gae:ඉන්ද්රියානි සමානෙන්තො, සප්පායමුපලක්ඛයං॥
gax:1059:නිග්ගය්හ උද්ධතං චිත්තං, පග්ගය්හ ලීනමානසං।
gae:ඌහතං සම්පහංසෙන්තො, උපෙක්ඛන්තො සමාහිතං॥
gax:1060:රෙණුම්හි උප්පලදලෙ, සුත්තෙ නාවාය නාළියා।
gae:යථා මධුකරාදීනං, පවත්ති සම්ම වණ්ණිතා॥
gax:1061:චිත්තපවත්තිආකාරං, සාධුකං ලක්ඛයං බුධො।
gae:තථා සමෙනාකාරෙන, පහිතත්තො පරක්කමෙ॥
gax:1062:සමප්පවත්තමාකාරං, සල්ලක්ඛෙත්වා නිරන්තරං।
gae:පදහන්තස්ස තස්සෙවං, අප්පනා නාම ජායති॥
gax:1063:පටිභාගනිමිත්තං තු, වඩ්ඪෙය්ය කසිණං පුන।
gae:උපචාරභූමියං වා, අප්පනායං ව කත්ථචි॥
gax:1064:එකඞ්ගුලද්වඞ්ගුලාදි-වසෙනෙව යථාක්කමං।
gae:ඵරන්තො මනසායෙව, නිපුණො යාවදිච්ඡකං॥
gax:1065:තත්ථෙවං පඨමජ්ඣානං, පත්වාන පගුණං තතො।
gae:කත්වා චිණ්ණවසීභූතා, තම්හා වුට්ඨාය පණ්ඩිතො॥
gax:1066:විතක්කාදිකථූලඞ්ගං, පහානාය යථාක්කමං।
gae:තථෙව පටිපජ්ජන්තො, පප්පොති දුතියාදයො॥
gax:1067:දසධා කසිණානෙවං, භාවෙත්වා පන යොගිනො।
gae:චතුක්කපඤ්චකජ්ඣානං, කත්වා වික්ඛෙපනිස්සටා॥
gax:1068:සුපක්ඛාලිතුපක්ලෙසා <pb V=.97/>, සන්තචිත්තා සමාහිතා।
gae:පවිවෙකරසස්සාදං, අනුභොන්ති යථාසුඛං॥
gax:1069:අසුභං <pb M=.91/> පන භාවෙන්තො, නිමිත්තං යත්ථ කත්ථචි।
gae:උද්ධුමාතාදිභෙදම්හි, උග්ගණ්හෙය්යාසුභෙ කථං?
gax:1070:එකාහාදිමතික්කන්තං, උද්ධුමාතකමීරිතං।
gae:විගතච්ඡවි බීභච්ඡං, නීලාකාරං විනීලකං॥
gax:1071:විකිණ්ණපුබ්බකුධිතං, පරිභින්නං විපුබ්බකං।
gae:විච්ඡෙදිතඞ්ගපච්චඞ්ගං, විච්ඡිද්දකං කළෙවරං॥
gax:1072:විවිධාකාරපාණෙහි, ඛජ්ජමානං විඛාදිතං।
gae:විනාසිතඞ්ගපච්චඞ්ගං, වික්ඛිත්තන්ති පවුච්චති॥
gax:1073:පාදාදිභඞ්ගවික්ඛිත්තං, හතවික්ඛිත්තකං මතං।
gae:ලොහිතං ලොහිතාකිණ්ණං, පුළවං කිමිසඞ්කුලං॥
gax:1074:අට්ඨිසඞ්ඛලිකාමත්තං, අට්ඨිකන්ති ච සබ්බථා।
gae:සණ්ඨානාකාරභෙදෙන, දසධාසුභදෙසනා॥
gax:1075:තත්ථෙවං දසධා භෙදෙ, නිජ්ජීවකුණපාසුභෙ।
gae:උජ්ඣිතෙ භූමිභාගස්මිං, මතකායෙ කළෙවරෙ॥
gax:1076:ලබ්භමානකමාකාරං, ඔලොකෙත්වා සලක්ඛණං।
gae:උග්ගහෙත්වාන චිත්තෙන, තංතංනාමෙන භාවයෙ॥
gax:1077:පටිකූලඤ්ච ජෙගුච්ඡං, දුග්ගන්ධඤ්ච විරූපකං।
gae:හරායිතමජඤ්ඤඤ්ච, හීළිතං වික්ඛිතාසිවං॥
gax:1078:ඉච්චෙවමසුභාකාරෙ,
gax:කත්වාභොගං තු යොගිනො।
gax:භාවෙන්තස්සුපචාරො ච,
gae:පටිභාගො ච ජායති॥
gax:1079:පටිභාගනිමිත්තං <pb V=.98/> තු, උපචාරෙන සෙවතො।
gae:අප්පෙති පඨමජ්ඣාන-මෙත්ථෙවං සමථෙ නයො॥
gax:1080:විනා <pb M=.92/> සද්ධම්මං පනිදං, සරීරං බාලනන්දිතං।
gae:විපත්තිපරියොසානං, අවස්සං භෙදගාමිකං॥
gax:1081:යථා ඉදං තථා එතං, යථා එතං තථා ඉදං।
gae:ජීවමානඤ්ච නිජ්ජීවමෙව ධම්මපරායණං॥
gax:1082:සභාවො සොපි දෙහස්ස,
gax:සබ්බස්සාපි ච සබ්බථා।
gax:විචිතබ්බා ධිරෙනාපි,
gae:එසායං නියතා ගති॥
gax:1083:අනිච්චං ඛයධම්මඤ්ච, දුක්ඛමෙව භයාවහං।
gae:අනත්තා ච පරාභූතා, විබ්භිජ්ජති ඛණෙ ඛණෙ॥
gax:1084:විනාසමානස්සාකාරං, තත්ථෙවං පන පස්සතො।
gae:විපස්සනාභාවනාති, තමීරෙන්ති තථාගතා॥
gax:1085:භාවනං දුවිධම්පෙතං, භාවෙන්ති පුන පණ්ඩිතා।
gae:ජීවමානෙපි කායම්හි, තංතදාකාරසම්භවෙ॥
gax:1086:ජීවමානොපි කායොයං,
gax:කුණපොව සභාවතො।
gax:තමලඞ්කාරපටිච්ඡන්නො,
gae:බාලානං න පකාසති॥
gax:1087:බහි මට්ඨමුපට්ඨාති, අන්තො කුණපපූරිතං।
gae:උග්ඝරන්තං පග්ඝරන්තං, නවද්වාරමලස්සවං॥
gax:1088:සරීරං නිච්චදුග්ගන්ධං, නානාකිමිසමාකුලං।
gae:තචමංසපටිච්ඡන්නං, අට්ඨිපඤ්ජරසණ්ඨිතං॥
gax:1089:වච්චකූපමිදං <pb V=.99/> නාම, ද්වත්තිංසාසුචිපූරිතං।
gae:නරානුක්කාරභූමීව, නෙකවස්සගණොචිතා॥
gax:1090:සුසානගමනොසානං, බහුසාධාරණාසුභං।
gae:ගණ්ඩභූතං සල්ලභූතං, බහුදුක්ඛනිබන්ධනං॥
gax:1091:නානාබ්යාධිසමාකිණ්ණං <pb M=.93/>, නානොපද්දවසංකුලං।
gae:නානානත්ථසමොධානං, නානාසංක්ලෙසවත්ථුකං॥
gax:1092:පොසිතම්පි චිරං කාලං, මමංකාරමමායිතං।
gae:ලහුදුජ්ජනමිත්තොව, පීළිතං සම්පදුස්සති॥
gax:1093:පරිහායති නිස්සාරං, ජරතාපි තං යොබ්බනං।
gae:මච්චුභජ්ජිතමච්චන්ත-මසෙසං පරිභිජ්ජති॥
gax:1094:තථාපි ජාලසන්තානො, බහුසම්භාරසඞ්ඛතො।
gae:වත්ථාලඞ්කාරසඤ්ඡන්නො, මාලාගන්ධාදිසොභිතො॥
gax:1095:සවිඤ්ඤත්තිවිකාරෙහි, විචිත්තාකාරමණ්ඩිතො।
gae:කායො ලීළවිලාසෙහි, පලම්භෙති මහාජනං॥
gax:1096:වඤ්චිතා යෙන දුම්මෙධා, කාමක්ලෙසමලීමයා।
gae:පූරෙන්ති චතුරාපායං, මාරධෙය්යානුසාරිනො॥
gax:1097:එවමාදීනවං ඤත්වා, පූතිකායෙ විචක්ඛණා।
gae:අසුභාදිකමාකාර-මාරබ්භ ඡන්දුපට්ඨහුං॥
gax:1098:යස්මිං පතන්ති කුණපෙ විපරීතසඤ්ඤා,
gax:සංක්ලෙසපාපවසගා විසමං චරන්තා।
gax:තං පස්සථෙතමසුභම්පි විනාසධම්මං,
gae:ඉච්චෙවමාහ සුගතො දසධා විභාගං॥
gax:1099:සත්ථාරා කසිණඤ්ච යං දසවිධං වික්ඛෙපවික්ඛම්භනං,
gax:කාමක්ලෙසවිනාසනං දසවිධං යඤ්චාසුභං භාසිතං।
gax:දිබ්බබ්රහ්මසුඛාවහං <pb V=.100/> සමපදං විජ්ජොදයං යොගිනා,
gae:කම්මට්ඨානමලං තමුත්තමගුණෙනාසෙවිතං සෙවිතුං॥
cen:ඉති නාමරූපපරිච්ඡෙදෙ කසිණාසුභවිභාගො නාම
cen:අට්ඨමො පරිච්ඡෙදො।
