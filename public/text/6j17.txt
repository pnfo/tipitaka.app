cha:18:අට්ඨාරසමො පරිච්ඡෙදො
sub:දිට්ඨිවිසුද්ධිනිද්දෙසවණ්ණනා
bod:1175:<b>යා</b> <pb V=1.107/> <b>සඤ්ජානනමත්තංව, සඤ්ඤා නීලාදිතො පනා</b>ති සා සඤ්ඤා නීලාදිවසෙන සඤ්ජානනමත්තංව කරොති। <b>ලක්ඛණප්පටිවෙධ</b>න්ති අනිච්චාදිලක්ඛණපටිබුජ්ඣනං।
bod:1177:<b>තං</b> විඤ්ඤාණං <b>උස්සක්කිත්වා</b> උද්ධං සක්කං කත්වා සත්තෙ මග්ගං පාපෙතුං න සක්කොති।
bod:1178-9:සබ්බෙසං පන ධම්මානං <b>සභාවපටිවෙධනං</b> අවිපරීතවසෙන පටිබුජ්ඣනං පඤ්ඤාය ලක්ඛණං।
bod:1180:සමාධි ආසන්නකාරණං එතායාති <b>සමාධාසන්නකාරණා</b>।
bod:1181:<b>ලක්ඛණෙනෙකධා</b>ති සබ්බධම්මං පටිබුජ්ඣනලක්ඛණෙන පඤ්ඤාව එකධා වුත්තා।
bod:1183:<b>භූරිපඤ්ඤෙනා</b>ති <pb M=.129/> භූතෙ අත්ථෙ අවිපරීතෙ අත්ථෙ රමතීති භූරි, භූරි පඤ්ඤා එතස්සාති භූරිපඤ්ඤො, තෙන।
bod:1186-91:තීසු අත්ථධම්මනිරුත්තීසු ච ඤාණෙසු අත්ථධම්මනිරුත්තීසු ජාතෙසු ඤාණෙසු ච ඤාණං। යං කිඤ්චි පච්චයුප්පන්නං ඵලං ධම්මජාතං। <b>භාසිතත්ථො</b>ති පාළියා අත්ථො। <b>එතෙ පඤ්ච</b> ධම්මා <b>අත්ථසඤ්ඤිතා</b> අත්ථනාමකා। <b>ඵලනිබ්බත්තකො හෙතූ</b>ති ජනනකො පච්චයො। <b>භාසිත</b>න්ති පාළි। <b>ධම්මසඤ්ඤිතා</b>ති ධම්මනාමකා। <b>සභාවනිරුත්තී</b>ති අවිපරීතවොහාරො। <b>පරියත්තී</b>ති සික්ඛනං। සවනාධිගමෙහි <b>පුබ්බයොගෙන</b> පුබ්බෙ පවත්තනාය।
bod:1192:<b>භූමිභූතෙසූ</b>ති විපස්සනාය භූමිභූතෙසු।
bod:1194:<b>ජනනාදිතො</b>ති <pb V=1.108/> ජාතිආදිතො භීතෙන පඤ්ඤා භාවෙතබ්බා।
bod:1203:<b>එකාසීතියා චිත්තෙනා</b>ති ලොකුත්තරචිත්තවජ්ජිතෙන විපස්සනාභූමිභූතෙන එකාසීතියා චිත්තෙන।
bod:1208:<b>සත්තසම්මොහඝාතත්ථ</b>න්ති සත්තොති සම්මොහස්ස විනාසිතත්ථං।
bod:1211:<b>නිරීහක</b>න්ති ඊහවිරහිතං බ්යාපාරවිරහිතං, දාරුරජ්ජුසමායොගෙ।
bod:1215:<b>උභො භිජ්ජන්ති පච්චයා</b>ති අඤ්ඤමඤ්ඤපච්චයකාරණා।
bod:1225:<b>අන්තද්වය</b>න්ති කාමසුඛල්ලිකානුයොගඅත්තකිලමථානුයොගද්වයං। <b>භාවයෙ</b>ති දිට්ඨිවිසුද්ධිං වඩ්ඪෙය්ය।
cen:ඉති අභිධම්මාවතාරටීකාය
cen:දිට්ඨිවිසුද්ධිනිද්දෙසවණ්ණනා නිට්ඨිතා।
cen:අට්ඨාරසමො පරිච්ඡෙදො।
