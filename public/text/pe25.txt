cha:තක්කරණප්පකාරො
bod:<b>කෙන පකාරෙන කතො</b>ති එත්ථ අනන්තරපඤ්හෙ වුත්තප්පකාරෙනෙව කතො। තථා හි ආචරියො සංයුත්තනිකායතො
gax:“සීලෙ පතිට්ඨාය නරො සපඤ්ඤො, චිත්තං පඤ්ඤඤ්ච භාවයං।
gae:ආතාපී නිපකො භික්ඛු, සො ඉමං විජටයෙ ජට”න්ති <n>සං॰ නි॰ 1.23</n> –
bod:ඉමං ගාථං පඨමං දස්සෙත්වා තත්ථ පධානවසෙන වුත්තා සීලසමාධිපඤ්ඤායො විසුං විසුං විත්ථාරතො විභජිත්වා අකාසි। එවං කුරුමානො ච පඤ්චහිපි නිකායෙහි සීලසමාධිපඤ්ඤාපටිසංයුත්තානි සුත්තපදානි උද්ධරිත්වා තෙසං අත්ථඤ්ච සීහළට්ඨකථාහි භාසාපරිවත්තනවසෙන දස්සෙත්වා තාසු වුත්තානි සීහළිකවත්ථූනි ච විනිච්ඡයෙ ච පකාසෙසි। විසෙසතො පන තස්මිං <pb M=.40/> කාලෙ පාකටා සකසමයවිරුද්ධා සමයන්තරා ච බහූසු ඨානෙසු දස්සෙත්වා සහෙතුකං පටික්ඛිත්තා। කථං?
bod:තත්ථ හි <b>චරියාවණ්ණනායං</b> “තත්ර පුරිමා තාව තිස්සො චරියා පුබ්බාචිණ්ණනිදානා ධාතුදොසනිදානා චාති එකච්චෙ වදන්ති। පුබ්බෙ කිර ඉට්ඨප්පයොගසුභකම්මබහුලො රාගචරිතො හොති, සග්ගා වා චවිත්වා ඉධූපපන්නො। පුබ්බෙ ඡෙදනවධබන්ධනවෙරකම්මබහුලො දොසචරිතො හොති, නිරයනාගයොනීහි වා චවිත්වා ඉධූපපන්නො। පුබ්බෙ මජ්ජපානබහුලො සුතපරිපුච්ඡාවිහීනො ච මොහචරිතො හොති, තිරච්ඡානයොනියා වා චවිත්වා ඉධූපපන්නොති එවං පුබ්බාචිණ්ණනිදානාති වදන්ති। ද්වින්නං පන ධාතූනං උස්සන්නත්තා පුග්ගලො මොහචරිතො හොති පථවීධාතුයා ච ආපොධාතුයා ච। ඉතරාසං ද්වින්නං උස්සන්නත්තා දොසචරිතො। සබ්බාසං සමත්තා පන රාගචරිතොති। දොසෙසු ච සෙම්හාධිකො රාගචරිතො හොති। වාතාධිකො මොහචරිතො। සෙම්හාධිකො වා මොහචරිතො। වාතාධිකො රාගචරිතොති එවං ධාතුදොසනිදානාති වදන්තී”ති එකච්චෙවාදං දස්සෙත්වා සො “තත්ථ යස්මා පුබ්බෙ ඉට්ඨප්පයොගසුභකම්මබහුලාපි සග්ගා චවිත්වා ඉධූපපන්නාපි ච න සබ්බෙ රාගචරිතානෙව හොන්ති, න ඉතරෙ වා දොසමොහචරිතා। එවං ධාතූනඤ්ච යථාවුත්තෙනෙව නයෙන උස්සදනියමො නාම නත්ථි। දොසනියමෙ ච රාගමොහද්වයමෙව වුත්තං, තම්පි ච පුබ්බාපරවිරුද්ධමෙව। තස්මා සබ්බමෙතං අපරිච්ඡින්නවචන”න්ති <n>විසුද්ධි॰ 1.44</n> පටික්ඛිත්තො। තං <b>පරමත්ථමඤ්ජූසාය</b> නාම <b>විසුද්ධිමග්ගමහාටීකායං</b> “එකච්චෙති <b>උපතිස්සත්ථෙරං</b> සන්ධායාහ, තෙන හි <b>විමුත්තිමග්ගෙ</b> තථා වුත්ත”න්තිආදිනා වණ්ණිතං <n>විසුද්ධි॰ ටී॰ 1.44</n>।
