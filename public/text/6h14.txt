cha:14:චුද්දසමො පරිච්ඡෙදො
sub:රූපාවචරසමාධිභාවනානිද්දෙසො
gax:789:භාවනානයමහං <pb M=.120/> <pb P=.89/> හිතානයං,
gax:මානයඤ්ච සුගතං සුඛානයං।
gax:බ්යාකරොමි පරමං ඉතො පරං,
gae:තං සුණාථ මධුරත්ථවණ්ණනං॥
gax:790:උත්තරං තු මනුස්සානං, ධම්මතො ඤාණදස්සනං।
gae:පත්තුකාමෙන කාතබ්බං, ආදිතො සීලසොධනං॥
gax:791:සඞ්කස්සරසමාචාරෙ, දුස්සීලෙ සීලවජ්ජිතෙ।
gae:නත්ථි ඣානං කුතො මග්ගො, තස්මා සීලං විසොධයෙ॥
gax:792:සීලං චාරිත්තවාරිත්තවසෙන දුවිධං මතං।
gae:තං පනාච්ඡිද්දමක්ඛණ්ඩමකම්මාසමනින්දිතං॥
gax:793:කත්තබ්බං අත්ථකාමෙන, විවෙකසුඛමිච්ඡතා।
gae:සීලඤ්ච නාම භික්ඛූනං, අලඞ්කාරො අනුත්තරො॥
gax:794:රතනං සරණං ඛෙමං, තාණං ලෙණං පරායණං।
gae:චින්තාමණි පණීතො ච, සීලං යානමනුත්තරං॥
gax:795:සීතලං <pb V=.112/> සලිලං සීලං, කිලෙසමලධොවනං।
gae:ගුණානං මූලභූතඤ්ච, දොසානං බලඝාති ච॥
gax:796:තිදිවාරොහණඤ්චෙතං, සොපානං පරමුත්තමං।
gae:මග්ගො ඛෙමො ච නිබ්බානනගරස්ස පවෙසනෙ॥
gax:797:තස්මා සුපරිසුද්ධං තං, සීලං දුවිධලක්ඛණං।
gae:කත්තබ්බං අත්ථකාමෙන, පියසීලෙන භික්ඛුනා॥
gax:798:කාතබ්බො පන සීලස්මිං, පරිසුද්ධෙ ඨිතෙනිධ।
gae:පලිබොධස්සුපච්ඡෙදො, පලිබොධා දසාහු ච॥
gax:799:“ආවාසො <pb M=.121/> ච කුලං ලාභො,
gax:ගණො කම්මඤ්ච පඤ්චමං।
gax:අද්ධානං ඤාති ආබාධො,
gae:ගන්ථො ඉද්ධීති තෙ දසා”ති॥
gax:800:පලිබොධස්සුපච්ඡෙදං, කත්වා දසවිධස්සපි।
gae:උපසඞ්කමිතබ්බො සො, කම්මට්ඨානස්ස දායකො॥
gax:801:පියො <pb P=.90/> ගරු භාවනීයො, වත්තා ච වචනක්ඛමො।
gae:ගම්භීරඤ්ච කථං කත්තා, නො චට්ඨානෙ නියොජකො॥
gax:802:එවමාදිගුණොපෙතමුපගන්ත්වා හිතෙසිනං।
gae:කල්යාණමිත්තං කාලෙන, කම්මට්ඨානස්ස දායකං॥
gax:803:කම්මට්ඨානං ගහෙතබ්බං, වත්තං කත්වා පනස්ස තු।
gae:තෙනාපි චරිතං ඤත්වා, දාතබ්බං තස්ස භික්ඛුනො॥
gax:804:චරිතං පනිදං රාගදොසමොහවසෙන ච।
gae:සද්ධාබුද්ධිවිතක්කානං, වසෙන ඡබ්බිධං මතං॥
gax:805:වොමිස්සකනයා තෙසං, චතුසට්ඨි භවන්ති තෙ।
gae:තෙහි අත්ථො න චත්ථීති, න මයා ඉධ දස්සිතා॥
gax:806:අසුභා <pb V=.113/> ච දසෙවෙත්ථ, තථා කායගතාසති।
gae:එකාදස ඉමෙ රාග-චරිතස්සානුකූලතා॥
gax:807:චතස්සො අප්පමඤ්ඤායො, සවණ්ණකසිණා ඉමෙ।
gae:අට්ඨෙව ච සදා දොස-චරිතස්සානුකූලතා॥
gax:808:තං මොහචරිතස්සෙත්ථ, විතක්කචරිතස්ස ච।
gae:අනුකූලන්ති නිද්දිට්ඨං, ආනාපානං පනෙකකං॥
gax:809:පුරිමානුස්සතිඡක්කං, සද්ධාචරිතදෙහිනො।
gae:මරණූපසමායුත්තා, සතිමාහාරනිස්සිතා॥
gax:810:සඤ්ඤා <pb M=.122/> ධාතුවවත්ථානං, බුද්ධිප්පකතිජන්තුනො।
gae:ඉමෙ පන ච චත්තාරො, අනුකූලාති දීපිතා॥
gax:811:චත්තාරොපි ච ආරුප්පා, සෙසානි කසිණානි ච।
gae:අනුකූලා ඉමෙ සබ්බ-චරිතානන්ති වණ්ණිතා॥
gax:812:ඉදං සබ්බං පනෙකන්ත-විපච්චනීකභාවතො।
gae:අතිසප්පායතො වුත්ත-මිති ඤෙය්යං විභාවිනා॥
gax:813:කම්මට්ඨානානි සබ්බානි, චත්තාලීසාති නිද්දිසෙ।
gae:කසිණානි දස චෙව, අසුභානුස්සතී දස॥
gax:814:චතස්සො අප්පමඤ්ඤායො, චත්තාරො ච අරූපිනො।
gae:චතුධාතුවවත්ථානං, සඤ්ඤා චාහාරතා ඉති॥
gax:815:කම්මට්ඨානෙසු එතෙසු, උපචාරවහා කති।
gae:ආනාපානසතිං කාය-ගතං හිත්වා පනට්ඨපි॥
gax:816:සෙසානුස්සතියො සඤ්ඤා, වවත්ථානන්ති තෙරස।
gae:උපචාරවහා වුත්තා, සෙසා තෙ අප්පනාවහා॥
gax:817:අප්පනායාවහෙස්වෙත්ථ, කසිණානි දසාපි ච।
gae:ආනාපානසතී චෙව, චතුක්කජ්ඣානිකා ඉමෙ॥
gax:818:අසුභානි <pb V=.114/> දස චෙත්ථ, තථා කායගතාසති।
gae:එකාදස ඉමෙ ධම්මා, පඨමජ්ඣානිකා සියුං॥
gax:819:ආදිබ්රහ්මවිහාරාති <pb P=.91/>, තිකජ්ඣානවහා තයො।
gae:චතුත්ථාපි ච ආරුප්පා, චතුත්ථජ්ඣානිකා මතා॥
gax:820:වසෙනාරම්මණඞ්ගානං, දුවිධො සමතික්කමො।
gae:ගොචරාතික්කමාරූපෙ, රූපෙ ඣානඞ්ගතික්කමො॥
gax:821:දසෙව කසිණානෙත්ථ, වඩ්ඪෙතබ්බානි හොන්ති හි।
gae:න ච වඩ්ඪනියා සෙසා, භවන්ති අසුභාදයො॥
gax:822:දසෙව කසිණානෙත්ථ, අසුභානි දසාපි ච।
gae:ආනාපානසතී චෙව, තථා කායගතාසති॥
gax:823:පටිභාගනිමිත්තානි <pb M=.123/>, හොන්ති ආරම්මණානි හි।
gae:සෙසානෙව පටිභාග-නිමිත්තාරම්මණා සියුං॥
gax:824:අසුභානි දසාහාර-සඤ්ඤා කායගතාසති।
gae:දෙවෙසු නප්පවත්තන්ති, ද්වාදසෙතානි සබ්බදා॥
gax:825:තානි ද්වාදස චෙතානි, ආනාපානසතීපි ච।
gae:තෙරසෙව පනෙතානි, බ්රහ්මලොකෙ න විජ්ජරෙ॥
gax:826:ඨපෙත්වා චතුරාරූපෙ, නත්ථි කිඤ්චි අරූපිසු।
gae:මනුස්සලොකෙ සබ්බානි, පවත්තන්ති න සංසයො॥
gax:827:චතුත්ථං කසිණං හිත්වා, කසිණා අසුභානි ච।
gae:දිට්ඨෙනෙව ගහෙතබ්බා, ඉමෙ එකූනවීසති॥
gax:828:සතියම්පි ච කායම්හි, දිට්ඨෙන තචපඤ්චකං।
gae:සෙසමෙත්ථ සුතෙනෙව, ගහෙතබ්බන්ති දීපිතං॥
gax:829:ආනාපානසතී එත්ථ, ඵුට්ඨෙන පරිදීපිතා।
gae:වායොකසිණමෙවෙත්ථ, දිට්ඨඵුට්ඨෙන ගය්හති॥
gax:830:සුතෙනෙව <pb V=.115/> ගහෙතබ්බා, සෙසා අට්ඨාරසාපි ච।
gae:උපෙක්ඛා අප්පමඤ්ඤා ච, අරූපා චෙව පඤ්චිමෙ॥
gax:831:ආදිතොව ගහෙතබ්බා, න හොන්තීති පකාසිතා।
gae:පඤ්චතිංසාවසෙසානි, ගහෙතබ්බානි ආදිතො॥
gax:832:කම්මට්ඨානෙසු හෙතෙසු, ආකාසකසිණං විනා।
gae:කසිණා නව හොන්තෙ ච, අරූපානං තු පච්චයා॥
gax:833:දසාපි කසිණා හොන්ති, අභිඤ්ඤානං තු පච්චයා।
gae:තයො බ්රහ්මවිහාරාපි, චතුක්කස්ස භවන්ති තු॥
gax:834:හෙට්ඨිමං හෙට්ඨිමාරුප්පං, උපරූපරිමස්ස හි।
gae:තථා චතුත්ථමාරුප්පං, නිරොධස්සාති දීපිතං॥
gax:835:සබ්බානි ච පනෙතානි, චත්තාලීසවිධානි තු।
gae:විපස්සනාභවසම්පත්ති-සුඛානං පච්චයා සියුං॥
gax:836:කම්මට්ඨානං <pb M=.124/> ගහෙත්වාන, ආචරියස්ස සන්තිකෙ।
gae:වසන්තස්ස කථෙතබ්බං, ආගතස්සාගතක්ඛණෙ॥
gax:837:උග්ගහෙත්වා <pb P=.92/> පනඤ්ඤත්ර, ගන්තුකාමස්ස භික්ඛුනො।
gae:නාතිසඞ්ඛෙපවිත්ථාරං, කථෙතබ්බං තු තෙනපි॥
gax:838:කම්මට්ඨානං ගහෙත්වාන, සම්මට්ඨානං මනොභුනො।
gae:අට්ඨාරසහි දොසෙහි, නිච්චං පන විවජ්ජිතෙ॥
gax:839:අනුරූපෙ විහාරස්මිං, විහාතබ්බං තු ගාමතො।
gae:නාතිදූරෙ නච්චාසන්නෙ, සිවෙ පඤ්චඞ්ගසංයුතෙ॥
gax:840:ඛුද්දකො පලිබොධොපි, ඡින්දිතබ්බො පනත්ථි චෙ।
gae:දීඝා කෙසා නඛා ලොමා, ඡින්දිතබ්බා විභාවිනා॥
gax:841:චීවරං රජිතබ්බං තං, කිලිට්ඨං තු සචෙ සියා।
gae:සචෙ පත්තෙ මලං හොති, පචිතබ්බොව සුට්ඨු සො॥
gax:842:අච්ඡින්නපලිබොධෙන <pb V=.116/>, පච්ඡා තෙන ච භික්ඛුනා।
gae:පවිවිත්තෙ පනොකාසෙ, වසන්තෙන යථාසුඛං॥
gax:843:වජ්ජෙත්වා මත්තිකං නීලං, පීතං සෙතඤ්ච ලොහිතං।
gae:සණ්හායාරුණවණ්ණාය, මත්තිකාය මනොරමං॥
gax:844:කත්තබ්බං කසිණජ්ඣානං, පත්තුකාමෙන ධීමතා।
gae:සෙනාසනෙ විවිත්තස්මිං, බහිද්ධා වාපි තාදිසෙ॥
gax:845:පටිච්ඡන්නෙ පනට්ඨානෙ, පබ්භාරෙ වා ගුහන්තරෙ।
gae:සංහාරිමං වා කාතබ්බං, තං තත්රට්ඨකමෙව වා॥
gax:846:සංහාරිමං කරොන්තෙන, දණ්ඩකෙසු චතූස්වපි।
gae:චම්මං වා කටසාරං වා, දුස්සපත්තම්පි වා තථා॥
gax:847:බන්ධිත්වා තථා කාතබ්බං, මත්තිකාය පමාණතො।
gae:භූමියං පත්ථරිත්වා ච, ඔලොකෙතබ්බමෙව තං॥
gax:848:තත්රට්ඨං භූමියං වට්ටං, ආකොටිත්වාන ඛාණුකෙ।
gae:වල්ලීහි තං විනන්ධිත්වා, කාතබ්බං කණ්ණිකං සමං॥
gax:849:විත්ථාරතො <pb M=.125/> පමාණෙන, විදත්ථිචතුරඞ්ගුලං।
gae:වට්ටං වත්තති තං කාතුං, විවට්ටං පන මිච්ඡතා॥
gax:850:භෙරීතලසමං සාධු, කත්වා කසිණමණ්ඩලං।
gae:සම්මජ්ජිත්වාන තං ඨානං, න්හත්වා ආගම්ම පණ්ඩිතො॥
gax:851:හත්ථපාසපමාණස්මිං, තම්හා කසිණමණ්ඩලා।
gae:පදෙසෙ තු සුපඤ්ඤත්තෙ, ආසනස්මිං සුඅත්ථතෙ॥
gax:852:උච්චෙ තත්ථ නිසීදිත්වා, විදත්ථිචතුරඞ්ගුලෙ।
gae:උජුකායං පණිධාය, කත්වා පරිමුඛං සතිං॥
gax:853:කාමෙස්වාදීනවං දිස්වා, නෙක්ඛම්මං දට්ඨු ඛෙමතො।
gae:පරමං පීතිපාමොජ්ජං, ජනෙත්වා රතනත්තයෙ॥
gax:854:“භාගී <pb V=.117/> අස්සමහං අද්ධා, ඉමාය පටිපත්තියා।
gae:පවිවෙකසුඛස්සා”ති, කත්වා උස්සාහමුත්තමං॥
gax:855:ආකාරෙන <pb P=.93/> සමෙනෙව, උම්මීලිත්වාන ලොචනං।
gae:නිමිත්තං ගණ්හතා සාධු, භාවෙතබ්බං පුනප්පුනං॥
gax:856:න වණ්ණො පෙක්ඛිතබ්බො සො, දට්ඨබ්බං න ච ලක්ඛණං।
gae:වණ්ණං පන අමුඤ්චිත්වා, උස්සදස්ස වසෙන හි॥
gax:857:චිත්තං පණ්ණත්තිධම්මස්මිං, ඨපෙත්වෙකග්ගමානසො।
gae:“පථවී පථවි”ච්චෙවං, වත්වා භාවෙය්ය පණ්ඩිතො॥
gax:858:පථවී මෙදනී භූමි, වසුධා ච වසුන්ධරා।
gae:එවං පථවිනාමෙසු, එකං වත්තුම්පි වට්ටති॥
gax:859:උම්මීලිත්වා නිමීලිත්වා, ආවජ්ජෙය්ය පුනප්පුනං।
gae:යාවුග්ගහනිමිත්තං තු, නුප්පජ්ජති ච තාව සො॥
gax:860:එවං භාවයතො තස්ස, පුන එකග්ගචෙතසො।
gae:යදා පන නිමීලෙත්වා, ආවජ්ජන්තස්ස යොගිනො॥
gax:861:යථා උම්මීලිතෙකාලෙ, තථාපාථං තු යාති චෙ।
gae:තදුග්ගහනිමිත්තං ත-මුප්පන්නන්ති පවුච්චති॥
gax:862:නිමිත්තෙ <pb M=.126/> පන සඤ්ජාතෙ, තතො පභුති යොගිනා।
gae:නිසීදිතබ්බං නො චෙවං, තස්මිං ඨානෙ විජානතා॥
gax:863:අත්තනො වසනට්ඨානං, පවිසිත්වාන ධීමතා।
gae:තෙන තත්ථ නිසින්නෙන, භාවෙතබ්බං යථාසුඛං॥
gax:864:පපඤ්චපරිහාරත්ථං, පාදානං පන ධොවනෙ।
gae:තස්සෙකතලිකා ද්වෙ ච, ඉච්ඡිතබ්බා උපාහනා॥
gax:865:සමාධිතරුණො තස්ස, අසප්පායෙන කෙනචි।
gae:සචෙ නස්සති තං ඨානං, ගන්ත්වාවාදාය තං පන॥
gax:866:පීඨෙ <pb V=.118/> සුඛනිසින්නෙන, භාවෙතබ්බං පුනප්පුනං।
gae:සමන්නාහරිතබ්බඤ්ච, කරෙ තක්කාහතම්පි ච॥
gax:867:නිමිත්තං පන තං හිත්වා, චිත්තං ධාවති චෙ බහි।
gae:නිවාරෙත්වා නිමිත්තස්මිං, ඨපෙතබ්බං තු මානසං॥
gax:868:යත්ථ යත්ථ නිසීදිත්වා, තමිච්ඡති තපොධනො।
gae:තත්ථ තත්ථ දිවාරත්තිං, තස්සුපට්ඨාති චෙතසො॥
gax:869:එවං තස්ස කරොන්තස්ස, අනුපුබ්බෙන යොගිනො।
gae:වික්ඛම්භන්ති ච සබ්බානි, පඤ්ච නීවරණානිපි॥
gax:870:සමාධියති චිත්තම්පි, උපචාරසමාධිනා।
gae:පටිභාගනිමිත්තම්පි, උප්පජ්ජති ච යොගිනො॥
gax:871:කො පනායං විසෙසො හි, ඉමස්ස පුරිමස්ස වා।
gae:ථවිකා නීහතාදාස-මණ්ඩලං විය මජ්ජිතං॥
gax:872:මෙඝතො විය නික්ඛන්තං, සම්පුණ්ණචන්දමණ්ඩලං।
gae:පටිභාගනිමිත්තං තං, බලාකා විය තොයදෙ॥
gax:873:තදුග්ගහනිමිත්තං <pb P=.94/> තං, පදාලෙත්වාව නිග්ගතං।
gae:තතොධිකතරං සුද්ධං, හුත්වාපට්ඨාති තස්ස තං॥
gax:874:තනුසණ්ඨානවන්තඤ්ච, වණ්ණවන්තං න චෙව තං।
gae:උපට්ඨාකාරමත්තං තං, පඤ්ඤජං භාවනාමයං॥
gax:875:පටිභාගෙ <pb M=.127/> සමුප්පන්නෙ, නිමිත්තෙ භාවනාමයෙ।
gae:හොන්ති වික්ඛම්භිතානෙව, පඤ්ච නීවරණානිපි॥
gax:876:කිලෙසා සන්නිසින්නාව, යුත්තයොගස්ස භික්ඛුනො।
gae:චිත්තං සමාහිතංයෙව, උපචාරසමාධිනා॥
gax:877:ආකාරෙහි පන ද්වීහි, සමාධියති මානසං।
gae:උපචාරක්ඛණෙ තස්ස, පටිලාභෙ සමාධිනො॥
gax:878:නීවාරණප්පහානෙන <pb V=.119/>, උපචාරක්ඛණෙ තථා।
gae:අඞ්ගානං පාතුභාවෙන, පටිලාභක්ඛණෙ පන॥
gax:879:ද්වින්නං පන සමාධීනං, කිං නානාකරණං පන।
gae:අඞ්ගානි ථාමජාතානි, උපචාරක්ඛණෙන ච॥
gax:880:අප්පනාය පනඞ්ගානි, ථාමජාතානි ජායරෙ।
gae:තස්මා තං අප්පනාචිත්තං, දිවසම්පි පවත්තති॥
gax:881:පල්ලඞ්කෙන ච තෙනෙව, වඩ්ඪෙත්වා තං නිමිත්තකං।
gae:අප්පනං අධිගන්තුං සො, සක්කොති යදි සුන්දරං॥
gax:882:නො චෙ සක්කොති සො තෙන,
gax:තං නිමිත්තං තු යොගිනා।
gax:චක්කවත්තිය ගබ්භොව,
gae:රතනං විය දුල්ලභං॥
gax:883:සතතං අප්පමත්තෙන, රක්ඛිතබ්බං සතීමතා।
gae:නිමිත්තං රක්ඛතො ලද්ධං, පරිහානි න විජ්ජති॥
gax:884:ආරක්ඛණෙ අසන්තම්හි, ලද්ධං ලද්ධං විනස්සති।
gae:රක්ඛිතබ්බං හි තස්මා තං, තත්රායං රක්ඛණාවිධි॥
gax:885:ආවාසො ගොචරො භස්සං, පුග්ගලො භොජනං උතු।
gae:ඉරියාපථොති සත්තෙතෙ, අසප්පායෙ විවජ්ජයෙ॥
gax:886:සප්පායෙ <pb M=.128/> සත්ත සෙවෙය්ය, එවඤ්හි පටිපජ්ජතො।
gae:න චිරෙනෙව කාලෙන, හොති භික්ඛුස්ස අප්පනා॥
gax:887:යස්සප්පනා න හොතෙව, එවම්පි පටිපජ්ජතො।
gae:අප්පනාය ච කොසල්ලං, සම්මා සම්පාදයෙ බුධො॥
gax:888:අප්පනාය හි කොසල්ල-මිදං දසවිධං ඉධ।
gae:ගන්ථවිත්ථාරභීතෙන, මයා විස්සජ්ජිතන්ති ච॥
gax:889:එවඤ්හි <pb V=.120/> සම්පාදයතො, අප්පනාකොසල්ලං පන।
gae:පටිලද්ධෙ නිමිත්තස්මිං, අප්පනා සම්පවත්තති॥
gax:890:එවම්පි පටිපන්නස්ස, සචෙ සා නප්පවත්තති।
gae:තථාපි න ජහෙ යොගං, වායමෙථෙව පණ්ඩිතො॥
gax:891:චිත්තප්පවත්තිආකාරං <pb P=.95/>, තස්මා සල්ලක්ඛයං බුධො।
gae:සමතං වීරියස්සෙව, යොජයෙථ පුනප්පුනං॥
gax:892:ඊසකම්පි ලයං යන්තං, පග්ගණ්හෙථෙව මානසං।
gae:අච්චාරද්ධං නිසෙධෙත්වා, සමමෙව පවත්තයෙ॥
gax:893:ලීනතුද්ධතභාවෙහි, මොචයිත්වාන මානසං।
gae:පටිභාගනිමිත්තාභි-මුඛං තං පටිපාදයෙ॥
gax:894:එවං නිමිත්තාභිමුඛං, පටිපාදයතො පන।
gae:ඉදානෙවප්පනා තස්ස, සා සමිජ්ඣිස්සතීති ච॥
gax:895:භවඞ්ගං පන පච්ඡිජ්ජ, පථවීකසිණං තථා।
gae:තදෙවාරම්මණං කත්වා, මනොද්වාරම්හි යොගිනො॥
gax:896:ජායතෙවජ්ජනං චිත්තං, තත්රෙවාරම්මණෙ තතො।
gae:ජවනානි ච ජායන්තෙ, තස්ස චත්තාරි පඤ්ච වා॥
gax:897:අවසානෙ පනෙකං තු, රූපාවචරිකං භවෙ।
gae:තක්කාදයො පනඤ්ඤෙහි, භවන්ති බලවත්තරා॥
gax:898:අප්පනාචෙතසො තානි, පරිකම්මොපචාරතො।
gae:වුච්චන්ති පරිකම්මානි, උපචාරානි චාතිපි॥
gax:899:අප්පනායානුලොමත්තා <pb M=.129/>, අනුලොමානි එව ච।
gae:යං තං සබ්බන්තිමං එත්ථ, ගොත්රභූති පවුච්චති॥
gax:900:ගහිතාගහණෙනෙත්ථ, පරිකම්මප්පනාදිකං।
gae:දුතියං උපචාරං තං, තතියං අනුලොමකං॥
gax:901:චතුත්ථං <pb V=.121/> ගොත්රභු දිට්ඨං, පඤ්චමං අප්පනාමනො।
gae:පඨමං උපචාරං වා, දුතියං අනුලොමකං॥
gax:902:තතියං ගොත්රභු දිට්ඨං, චතුත්ථං අප්පනාමනො।
gae:චතුත්ථං පඤ්චමං වාති, අප්පෙති න තතො පරං॥
gax:903:ඡට්ඨෙ වා සත්තමෙ වාපි, අප්පනා නෙව ජායති।
gae:ආසන්නත්තා භවඞ්ගස්ස, ජවනං පති තාවදෙ॥
gax:904:පුරිමෙහාසෙවනං ලද්ධා, ඡට්ඨං වා සත්තමම්පි වා।
gae:අප්පෙතීති පනෙත්ථාහ, <b>ගොදත්තො</b> ආභිධම්මිකො॥
gax:905:ධාවන්තො හි යථා කොචි,
gax:නරො ඡින්නතටාමුඛො।
gax:ඨාතුකාමො පරියන්තෙ,
gae:ඨාතුං සක්කොති නෙව සො॥
gax:906:එවමෙව පනච්ඡට්ඨෙ, සත්තමෙ වාපි මානසො।
gae:න සක්කොතීති අප්පෙතුං, වෙදිතබ්බං විභාවිනා॥
gax:907:එකචිත්තක්ඛණායෙව, හොතායං අප්පනා පන।
gae:තතො භවඞ්ගපාතොව, හොතීති පරිදීපිතං॥
gax:908:තතො භවඞ්ගං ඡින්දිත්වා, පච්චවෙක්ඛණහෙතුකං।
gae:ආවජ්ජනං තතො ඣාන-පච්චවෙක්ඛණමානසං॥
gax:909:කාමච්ඡන්දො <pb P=.96/> ච බ්යාපාදො, ථිනමිද්ධඤ්ච උද්ධතො।
gae:කුක්කුච්චං විචිකිච්ඡා ච, පහීනා පඤ්චිමෙ පන॥
gax:910:විතක්කෙන විචාරෙන, පීතියා ච සුඛෙන ච।
gae:එකග්ගතාය සංයුත්තං, ඣානං පඤ්චඞ්ගිකං ඉදං॥
gax:911:නානාවිසයලුද්ධස්ස <pb M=.130/>, කාමච්ඡන්දවසා පන।
gae:ඉතො චිතො භමන්තස්ස, වනෙ මක්කටකො විය॥
gax:912:එකස්මිං <pb V=.122/> විසයෙයෙව, සමාධානෙව චෙතසො।
gae:“සමාධි කාමච්ඡන්දස්ස, පටිපක්ඛො”ති වුච්චති॥
gax:913:පාමොජ්ජභාවතො චෙව, සීතලත්තා සභාවතො।
gae:“බ්යාපාදස්ස තතො පීති, පටිපක්ඛා”ති භාසිතා॥
gax:914:සවිප්ඵාරිකභාවෙන, නෙක්ඛම්මාදිපවත්තිතො।
gae:“විතක්කො ථිනමිද්ධස්ස, පටිපක්ඛො”ති වණ්ණිතො॥
gax:915:අවූපසන්තභාවස්ස, සයඤ්චෙවාතිසන්තතො।
gae:“සුඛං උද්ධච්චකුක්කුච්ච-ද්වයස්ස පටිපක්ඛකං”॥
gax:916:මතියා අනුරූපත්තා, “අනුමජ්ජනලක්ඛණො।
gae:විචාරො විචිකිච්ඡාය, පටිපක්ඛො”ති දීපිතො॥
gax:917:පඤ්චඞ්ගවිප්පයුත්තං තං, ඣානං පඤ්චඞ්ගසංයුතං।
gae:සිවං තිවිධකල්යාණං, දසලක්ඛණසංයුතං॥
gax:918:එවඤ්චාධිගතං හොති, පඨමං තෙන යොගිනා।
gae:සුචිරට්ඨිතිකාමෙන, තස්ස ඣානස්ස සබ්බසො॥
gax:919:තං සමාපජ්ජිතබ්බං තු, විසොධෙත්වාන පාපකෙ।
gae:තං සමාපජ්ජතො තස්ස, සුචිරට්ඨිතිකං භවෙ॥
gax:920:චිත්තභාවනවෙපුල්ලං, පත්ථයන්තෙන භික්ඛුනා।
gae:පටිභාගනිමිත්තං තං, වඩ්ඪෙතබ්බං යථාක්කමං॥
gax:921:වඩ්ඪනාභූමියො ද්වෙ ච, උපචාරඤ්ච අප්පනා।
gae:උපචාරම්පි වා පත්වා, වඩ්ඪෙතුං තඤ්ච වත්තති॥
gax:922:අප්පනං පන පත්වා වා, තත්රායං වඩ්ඪනක්කමො।
gae:කසිතබ්බං යථාඨානං, පරිච්ඡින්දති කස්සකො॥
gax:923:යොගිනා එවමෙවම්පි, අඞ්ගුලද්වඞ්ගුලාදිනා।
gae:පරිච්ඡිජ්ජ පරිච්ඡිජ්ජ, වඩ්ඪෙතබ්බං යථිච්ඡකං॥
gax:924:පත්තෙපි <pb M=.131/> <pb V=.123/> පඨමෙ ඣානෙ, ආකාරෙහිපි පඤ්චහි।
gae:සුචිණ්ණවසිනා තෙන, භවිතබ්බං තපස්සිනා॥
gax:925:ආවජ්ජනං සමාපත්ති, අධිට්ඨානෙසු තීසු ච।
gae:වුට්ඨානපච්චවෙක්ඛාසු, වසිතා පඤ්ච භාසිතා॥
gax:926:ආවජ්ජිත්වා අධිට්ඨිත්වා, සමාපජ්ජ පුනප්පුනං।
gae:වුට්ඨිත්වා පච්චවෙක්ඛිත්වා, වසිතා පඤ්ච සාධයෙ॥
gax:927:පඨමෙ <pb P=.97/> අවසිපත්තෙ, දුතියං යො පනිච්ඡති।
gae:උභතො භට්ඨොභවෙ යොගී, පඨමා දුතියාපි ච॥
gax:928:කාමස්සහගතා සඤ්ඤා, මනක්කාරා චරන්ති චෙ।
gae:පමාදයොගිනො ඣානං, හොති තං හානභාගියං॥
gax:929:සති සන්තිට්ඨතෙ තස්මිං, සන්තා තදනුධම්මතා।
gae:මන්දස්ස යොගිනො ඣානං, හොති තං ඨිතිභාගියං॥
gax:930:අතක්කසහිතා සඤ්ඤා, මනක්කාරා චරන්ති චෙ।
gae:අප්පමත්තස්ස තං ඣානං, විසෙසභාගියං සියා॥
gax:931:නිබ්බිදාසංයුතා සඤ්ඤා, මනක්කාරා චරන්ති චෙ।
gae:නිබ්බෙධභාගියං ඣානං, හොතීති පරිදීපිතං॥
gax:932:තස්මා පඤ්චසු එතෙසු, සුචිණ්ණවසිනා පන।
gae:පඨමා පගුණතො ඣානා, වුට්ඨාය විධිනා තතො॥
gax:933:යස්මා අයං සමාපත්ති, ආසන්නාකුසලාරිකා।
gae:ථූලත්තා තක්කචාරානං, තතොයං අඞ්ගදුබ්බලා॥
gax:934:ඉති ආදීනවං දිස්වා, පඨමෙ පන යොගිනා।
gae:දුතියං සන්තතො ඣානං, චින්තයිත්වාන ධීමතා॥
gax:935:නිකන්තිං පරියාදාය, ඣානස්මිං පඨමෙ පුන।
gae:දුතියාධිගමත්ථාය, කාතබ්බො භාවනක්කමො॥
gax:936:අථස්ස <pb V=.124/> පඨමජ්ඣානා, වුට්ඨාය විධිනා යදා।
gae:සතස්ස සම්පජානස්ස, ඣානඞ්ගං පච්චවෙක්ඛතො॥
gax:937:ථූලතො <pb M=.132/> තක්කචාරා හි, උපතිට්ඨන්ති යොගිනො।
gae:සෙසමඞ්ගත්තයං තස්ස, සන්තමෙවොපතිට්ඨති॥
gax:938:ථූලඞ්ගානං පහානාය, තදා තස්ස ච යොගිනො।
gae:සන්තඞ්ගපටිලාභාය, නිමිත්තං තු තදෙව ච॥
gax:939:“පථවී පථවි”ච්චෙවං, කරොතො මනසා පුන।
gae:ඉදානි දුතියජ්ඣාන-මුප්පජ්ජිස්සති තං ඉති॥
gax:940:භවඞ්ගං පන පච්ඡිජ්ජ, පථවීකසිණං පන।
gae:තදෙවාරම්මණං කත්වා, මනොද්වාරම්හි යොගිනො॥
gax:941:ජායතාවජ්ජනං චිත්තං, තස්මිං ආරම්මණෙ තතො।
gae:ජවනානි හි ජායන්තෙ, තස්ස චත්තාරි පඤ්ච වා॥
gax:942:අවසානෙ පනෙකම්පි, තෙසං ජවනචෙතසං।
gae:රූපාවචරිකං හොති, දුතියජ්ඣානමානසං॥
gax:943:සම්පසාදනමජ්ඣත්තං, පීතියා ච සුඛෙන ච।
gae:එකග්ගතාය සංයුත්තං, ඣානං හොති තිවඞ්ගිකං॥
gax:944:හෙට්ඨා වුත්තනයෙනෙව, සෙසං සමුපලක්ඛයෙ।
gae:එවං දුවඞ්ගහීනං තු, තීහි අඞ්ගෙහි සංයුතං॥
gax:945:ඣානං <pb P=.98/> තිවිධකල්යාණං, දසලක්ඛණසංයුතං।
gae:දුතියාධිගතං හොති, භික්ඛුනා භාවනාමයං॥
gax:946:දුතියාධිගතෙ ඣානෙ, ආකාරෙහි ච පඤ්චහි।
gae:සුචිණ්ණවසිනා හුත්වා, දුතියෙපි සතීමතා॥
gax:947:තස්මා පගුණතො ඣානා, වුට්ඨාය දුතියා පුන।
gae:ආසන්නතක්කචාරාරි, සමාපත්ති අයං ඉති॥
gax:948:පීතියා <pb V=.125/> පියතො තස්ස, චෙතසො උප්පිලාපනං।
gae:පීතියා පන ථූලත්තා, තතොයං අඞ්ගදුබ්බලා॥
gax:949:තත්ථ <pb M=.133/> ආදීනවං දිස්වා, තතියෙ සන්තතො පන।
gae:නිකන්තිං පරියාදාය, ඣානස්මිං දුතියෙ පුන॥
gax:950:තතියාධිගමත්ථාය, කාතබ්බො භාවනක්කමො।
gae:අථස්ස දුතියජ්ඣානා, වුට්ඨාය ච යදා පන॥
gax:951:සතස්ස සම්පජානස්ස, ඣානඞ්ගං පච්චවෙක්ඛතො।
gae:ථූලතො පීතුපට්ඨාති, සුඛාදි සන්තතො පන॥
gax:952:ථූලඞ්ගානං පහානාය, තදා තස්ස ච යොගිනො।
gae:සන්තඞ්ගපටිලාභාය, නිමිත්තං තු තදෙව ච॥
gax:953:“පථවී පථවි”ච්චෙවං, කරොතො මනසා පුන।
gae:ඉදානි තතියං ඣාන-මුප්පජ්ජිස්සති තං ඉති॥
gax:954:භවඞ්ගං මනුපච්ඡිජ්ජ, පථවීකසිණං පන।
gae:තදෙවාරම්මණං කත්වා, මනොද්වාරම්හි යොගිනො॥
gax:955:ජායතාවජ්ජනං චිත්තං, තස්මිං ආරම්මණෙ තතො।
gae:ජවනානි ච ජායන්තෙ, තස්ස චත්තාරි පඤ්ච වා॥
gax:956:අවසානෙ පනෙකං තු, තෙසං ජවනචෙතසං।
gae:රූපාවචරිකං හොති, තතියජ්ඣානමානසං॥
gax:957:සතියා සම්පජඤ්ඤෙන, සම්පන්නං තු සුඛෙන ච।
gae:එකග්ගතාය සංයුත්තං, දුවඞ්ගං තතියං මතං॥
gax:958:හෙට්ඨා වුත්තනයෙනෙව, සෙසං සමුපලක්ඛයෙ।
gae:එවමෙකඞ්ගහීනං තු, ද්වීහි අඞ්ගෙහි සංයුතං॥
gax:959:ඣානං තිවිධකල්යාණං, දසලක්ඛණසංයුතං।
gae:තතියාධිගතං හොති, භික්ඛුනා භාවනාමයං॥
gax:960:තතියාධිගතෙ <pb V=.126/> ඣානෙ, ආකාරෙහි ච පඤ්චහි।
gae:සුචිණ්ණවසිනා හුත්වා, තස්මිං පන සතීමතා॥
gax:961:තස්මා පගුණතො ඣානා, වුට්ඨාය තතියා පුන।
gae:ආසන්නපීතිදොසා හි, සමාපත්ති අයන්ති ච॥
gax:962:යදෙවචෙත්ථ <pb M=.134/> ආභොගො, සුඛමිච්චෙව චෙතසො।
gae:එවං සුඛස්ස ථූලත්තා, හොතායං අඞ්ගදුබ්බලා॥
gax:963:ඉති <pb P=.99/> ආදීනවං දිස්වා, ඣානස්මිං තතියෙ පුන।
gae:චතුත්ථං සන්තතො දිස්වා, චෙතසා පන යොගිනා॥
gax:964:නිකන්තිං පරියාදාය, ඣානස්මිං තතියෙ පුන।
gae:චතුත්ථාධිගමත්ථාය, කාතබ්බො භාවනක්කමො॥
gax:965:අථස්ස තතියජ්ඣානා, වුට්ඨාය හි යදා පන।
gae:සතස්ස සම්පජානස්ස, ඣානඞ්ගං පච්චවෙක්ඛතො॥
gax:966:ථූලතො තස්සුපට්ඨාති, සුඛං තං මානසං තතො।
gae:උපෙක්ඛා සන්තතො තස්ස, චිත්තස්සෙකග්ගතාපි ච॥
gax:967:ථූලඞ්ගස්ස පහානාය, සන්තඞ්ගස්සූපලද්ධියා।
gae:තදෙව ච නිමිත්තඤ්හි, “පථවී පථවී”ති ච॥
gax:968:කරොතො මනසා එව, පුනප්පුනඤ්ච යොගිනො।
gae:චතුත්ථං පනිදං ඣානං, උප්පජ්ජිස්සති තං ඉති॥
gax:969:භවඞ්ගං පනුපච්ඡිජ්ජ, පථවීකසිණං තථා।
gae:තදෙවාරම්මණං කත්වා, මනොද්වාරම්හි යොගිනො॥
gax:970:ජායතාවජ්ජනං චිත්තං, තස්මිං ආරම්මණෙ තතො।
gae:ජවනානි ච ජායන්තෙ, තස්ස චත්තාරි පඤ්ච වා॥
gax:971:අවසානෙ පනෙකං තු, තෙසං ජවනචෙතසං।
gae:රූපාවචරිකං හොති, චතුත්ථජ්ඣානමානසං॥
gax:972:එකඞ්ගවිප්පහීනං <pb V=.127/> තු, ද්වීහි අඞ්ගෙහි යොගතො।
gae:චතුත්ථං පනිදං ඣානං, දුවඞ්ගන්ති පවුච්චති॥
gax:973:එවං තිවිධකල්යාණං, දසලක්ඛණසංයුතං।
gae:චතුත්ථාධිගතං හොති, භික්ඛුනා භාවනාමයං॥
gax:974:යස්මා සුඛමුපෙක්ඛාය, න හොතාසෙවනං පන।
gae:උපෙක්ඛාසහගතානෙව, ජවනානි ජවන්ති ච॥
gax:975:උපෙක්ඛාසහගතං <pb M=.135/> තස්මා, චතුත්ථං සමුදීරිතං।
gae:අයමෙත්ථ විසෙසො හි, සෙසං වුත්තනයං පන॥
gax:976:යං චතුක්කනයෙ ඣානං, දුතියං තං ද්විධා පන।
gae:කත්වාන පඤ්චකනයෙ, දුතියං තතියං කතං॥
gax:977:තතියං තං චතුත්ථඤ්ච, චතුත්ථං පඤ්චමං ඉධ।
gae:පඨමං පඨමංයෙව, අයමෙත්ථ විසෙසතා॥
gax:978:එවමෙත්තාවතා වුත්තා, නාතිසඞ්ඛෙපතො මයා।
gae:නාතිවිත්ථාරතො චායං, රූපාවචරභාවනා॥
gax:979:සුමධුරවරතරවචනො, කං නු ජනං නෙව රඤ්ජයති।
gae:අතිනිසිතවිසදබුද්ධි-පසාදජන වෙදනීයොයං॥
cen:ඉති අභිධම්මාවතාරෙ රූපාවචරසමාධිභාවනානිද්දෙසො
cen:නාම චුද්දසමො පරිච්ඡෙදො।
