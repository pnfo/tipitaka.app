cha:10:භික්ඛුනික්ඛන්ධකො
sub:මහාපජාපතිගොතමීවත්ථුකථාවණ්ණනා
bod:403:භික්ඛුනික්ඛන්ධකෙ <pb M=2.264/> <pb V=2.251/> <b>“මාතුගාමස්ස පබ්බජිතත්තා”</b>ති ඉදං පඤ්චවස්සසතතො උද්ධං සද්ධම්මස්ස අප්පවත්තනකාරණදස්සනං। <b>සුක්ඛවිපස්සකඛීණාසවවසෙන වස්සසහස්ස</b>න්තිආදි <b>ඛන්ධකභාණකානං</b> මතං ගහෙත්වා වුත්තං। <b>දීඝනිකායට්ඨකථායං</b> පන “පටිසම්භිදාප්පත්තෙහි වස්සසහස්සං අට්ඨාසි, ඡළභිඤ්ඤෙහි වස්සසහස්සං, තෙවිජ්ජෙහි වස්සසහස්සං, සුක්ඛවිපස්සකෙහි වස්සසහස්සං, පාතිමොක්ඛෙහි වස්සසහස්සං අට්ඨාසී”ති (දී॰ නි॰ අට්ඨ॰ 3.161) වුත්තං। <b>අඞ්ගුත්තර</b> (අ॰ නි॰ අට්ඨ॰ 3.8.51) -<b>සංයුත්තට්ඨකථාසු</b>පි (සං॰ නි॰ අට්ඨ॰ 2.2.156) අඤ්ඤථාව වුත්තං, තං සබ්බං අඤ්ඤමඤ්ඤවිරුද්ධම්පි තංතංභාණකානං මතෙන ලිඛිතසීහළට්ඨකථාසු ආගතනයමෙව ගහෙත්වා ආචරියෙන ලිඛිතං ඊදිසෙ කථාවිරොධෙ සාසනපරිහානියා අභාවතො, සොධනුපායාභාවා ච। පරමත්ථවිරොධො එව හි සුත්තාදිනයෙන සොධනීයො, න කථාමග්ගවිරොධොති।
cen:මහාපජාපතිගොතමීවත්ථුකථාවණ්ණනා නිට්ඨිතා।
sub:භික්ඛුනීඋපසම්පදානුජානනකථාවණ්ණනා
bod:404-8:පාළියං <b>යදග්ගෙනා</b>ති යස්මිං දිවසෙ। <b>තදා</b>ති තස්මිංයෙව දිවසෙ। <b>විමානෙත්වා</b>ති අවමානං කත්වා।
bod:410-1:<b>ආපත්තිගාමිනියො</b>ති ආපත්තිං ආපන්නායො। <b>කම්මවිභඞ්ගෙ</b>ති පරිවාරෙ කම්මවිභඞ්ගෙ (පරි॰ 482 ආදයො)।
bod:413-5:පාළියං <pb V=2.252/> <b>ද්වෙ තිස්සො භික්ඛුනියො</b>ති ද්වීහි තීහි භික්ඛුනීහි। <b>න ආරොචෙන්තී</b>ති පාතිමොක්ඛුද්දෙසකස්ස න ආරොචෙන්ති।
bod:416:<b>දුස්සවෙණියා</b>ති අනෙකදුස්සපට්ටෙ එකතො කත්වා කතවෙණියා।
bod:417:<b>විසෙසක</b>න්ති <pb M=2.265/> පත්තලෙඛාදිවණ්ණවිසෙසං। <b>පකිණන්තී</b>ති වික්කිණන්ති। <b>නමනක</b>න්ති පාසුකට්ඨිනමනකබන්ධනං।
bod:422-5:<b>සංවෙල්ලිය</b>න්ති කච්ඡං බන්ධිත්වා නිවාසනං। <b>තයො නිස්සයෙ</b>ති රුක්ඛමූලසෙනාසනස්ස තාසං අලබ්භනතො වුත්තං।
bod:426-8:<b>අට්ඨෙව භික්ඛුනියො යථාවුඩ්ඪං පටිබාහන්තී</b>ති අට්ඨ භික්ඛුනියො වුඩ්ඪපටිපාටියාව ගණ්හන්තියො ආගතපටිපාටිං පටිබාහන්ති, නාඤ්ඤාති අත්ථො। <b>අනුවාදං පට්ඨපෙන්තී</b>ති ඉස්සරියං පවත්තෙන්තීති අත්ථං වදන්ති।
bod:430:<b>භික්ඛුදූතෙනා</b>ති භික්ඛුනා දූතභූතෙන। <b>සික්ඛමානදූතෙනා</b>ති සික්ඛමානාය දූතාය।
bod:431:<b>න සම්මතී</b>ති නප්පහොති। <b>නවකම්ම</b>න්ති “නවකම්මං කත්වා වසතූ”ති අපලොකෙත්වා සඞ්ඝිකභූමියා ඔකාසදානං।
bod:432-6:<b>සන්නිසින්නගබ්භා</b>ති දුවිඤ්ඤෙය්යගබ්භා। <b>මහිලාතිත්ථෙ</b>ති ඉත්ථීනං සාධාරණතිත්ථෙ।
cen:භික්ඛුනීඋපසම්පදානුජානනකථාවණ්ණනා නිට්ඨිතා।
cen:භික්ඛුනික්ඛන්ධකවණ්ණනානයො නිට්ඨිතො।
