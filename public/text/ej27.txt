cha:27:පදුමුක්ඛිපවග්ගො
sub:1:ආකාසුක්ඛිපියත්ථෙරඅපදානං
gax:1:“සුවණ්ණවණ්ණං <pb M=1.260/> <pb V=1.244/> සිද්ධත්ථං, ගච්ඡන්තං අන්තරාපණෙ।
gae:ජලජග්ගෙ දුවෙ ගය්හ, උපාගච්ඡිං නරාසභං॥
gax:2:“එකඤ්ච පුප්ඵං පාදෙසු, බුද්ධසෙට්ඨස්ස නික්ඛිපිං।
gae:එකඤ්ච පුප්ඵං පග්ගය්හ, ආකාසෙ උක්ඛිපිං අහං॥
gax:3:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵදානස්සිදං ඵලං॥
gax:4:“ඉතො ඡත්තිංසකප්පම්හි, එකො ආසිං මහීපති।
gae:අන්තලික්ඛකරො නාම, චක්කවත්තී මහබ්බලො॥
gax:5:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ආකාසුක්ඛිපියො ථෙරො ඉමා ගාථායො අභාසිත්ථාති।
cen:ආකාසුක්ඛිපියත්ථෙරස්සාපදානං පඨමං।
sub:2:තෙලමක්ඛියත්ථෙරඅපදානං
gax:6:“සිද්ධත්ථම්හි <pb T=1.349/> භගවති, නිබ්බුතම්හි නරාසභෙ।
gae:බොධියා වෙදිකායාහං, තෙලං මක්ඛෙසි තාවදෙ॥
gax:7:“චතුන්නවුතිතො <pb P=1.231/> කප්පෙ, යං තෙලං මක්ඛයිං තදා।
gae:දුග්ගතිං නාභිජානාමි, මක්ඛනාය ඉදං ඵලං॥
gax:8:“චතුවීසෙ ඉතො කප්පෙ, සුච්ඡවි නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:9:“පටිසම්භිදා <pb V=1.245/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තෙලමක්ඛියො ථෙරො ඉමා ගාථායො අභාසිත්ථාති।
cen:තෙලමක්ඛියත්ථෙරස්සාපදානං දුතියං।
sub:3:අඩ්ඪචන්දියත්ථෙරඅපදානං
gax:10:“තිස්සස්ස <pb M=1.261/> ඛො භගවතො, බොධියා පාදපුත්තමෙ।
gae:අඩ්ඪචන්දං මයා දින්නං, ධරණීරුහපාදපෙ॥
gax:11:“ද්වෙනවුතෙ ඉතො කප්පෙ, යං චන්ද <n>යං පුප්ඵ (ක॰)</n> මභිරොපයිං।
gae:දුග්ගතිං නාභිජානාමි, බොධිපූජායිදං ඵලං॥
gax:12:“පඤ්චවීසෙ <pb T=1.350/> ඉතො කප්පෙ, දෙවලො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:13:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අඩ්ඪචන්දියො ථෙරො ඉමා ගාථායො අභාසිත්ථාති।
cen:අඩ්ඪචන්දියත්ථෙරස්සාපදානං තතියං।
sub:4:පදීපදායකත්ථෙරඅපදානං
gax:14:“දෙවභූතො අහං සන්තො, ඔරුය්හ පථවිං තදා।
gae:පදීපෙ පඤ්ච පාදාසිං, පසන්නො සෙහි පාණිභි॥
gax:15:“චතුන්නවුතිතො කප්පෙ, යං පදීපමදං තදා।
gae:දුග්ගතිං නාභිජානාමි, දීපදානස්සිදං ඵලං॥
gax:16:“පඤ්චපඤ්ඤාසකෙ කප්පෙ, එකො ආසිං මහීපති।
gae:සමන්තචක්ඛුනාමෙන, චක්කවත්තී මහබ්බලො॥
gax:17:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පදීපදායකො <n>අපණ්ණදීපියො (සී॰ ක॰)</n> ථෙරො ඉමා ගාථායො අභාසිත්ථාති।
cen:පදීපදායකත්ථෙරස්සාපදානං චතුත්ථං।
sub:5:බිළාලිදායකත්ථෙරඅපදානං
gax:18:“හිමවන්තස්සාවිදූරෙ <pb T=1.351/> <pb V=1.246/> <pb P=1.232/>, රොමසො නාම පබ්බතො।
gae:තම්හි පබ්බතපාදම්හි, සමණො භාවිතින්ද්රියො॥
gax:19:“බිළාලියො <pb M=1.262/> ගහෙත්වාන, සමණස්ස අදාසහං।
gae:අනුමොදි මහාවීරො, සයම්භූ අපරාජිතො॥
gax:20:“බිළාලී තෙ මම දින්නා, විප්පසන්නෙන චෙතසා।
gae:භවෙ නිබ්බත්තමානම්හි, ඵලං නිබ්බත්තතං තව॥
gax:21:“චතුන්නවුතිතො කප්පෙ, යං බිළාලිමදාසහං।
gae:දුග්ගතිං නාභිජානාමි, බිළාලියා ඉදං ඵලං॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බිළාලිදායකො ථෙරො ඉමා ගාථායො අභාසිත්ථාති।
cen:බිළාලිදායකත්ථෙරස්සාපදානං පඤ්චමං।
sub:6:මච්ඡදායකත්ථෙරඅපදානං
gax:23:“චන්දභාගානදීතීරෙ, උක්කුසො ආසහං තදා।
gae:මහන්තං මච්ඡං පග්ගය්හ, සිද්ධත්ථමුනිනො අදං॥
gax:24:“චතුන්නවුතිතො <pb T=1.352/> කප්පෙ, යං මච්ඡමදදිං තදා।
gae:දුග්ගතිං නාභිජානාමි, මච්ඡදානස්සිදං ඵලං॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මච්ඡදායකො ථෙරො ඉමා ගාථායො අභාසිත්ථාති।
cen:මච්ඡදායකත්ථෙරස්සාපදානං ඡට්ඨං।
sub:7:ජවහංසකත්ථෙරඅපදානං
gax:26:“චන්දභාගානදීතීරෙ, ආසිං වනචරො තදා।
gae:සිද්ධත්ථං අද්දසං බුද්ධං, ගච්ඡන්තං අනිලඤ්ජසෙ॥
gax:27:“අඤ්ජලිං <pb V=1.247/> පග්ගහෙත්වාන, උල්ලොකෙන්තො මහාමුනිං।
gae:සකං චිත්තං පසාදෙත්වා, අවන්දිං නායකං අහං॥
gax:28:“චතුන්නවුතිතො <pb M=1.263/> <pb P=1.233/> කප්පෙ, යමවන්දිං නරාසභං।
gae:දුග්ගතිං නාභිජානාමි, වන්දනාය ඉදං ඵලං॥
gax:29:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ජවහංසකො ථෙරො ඉමා ගාථායො අභාසිත්ථාති।
cen:ජවහංසකත්ථෙරස්සාපදානං සත්තමං।
sub:8:සළලපුප්ඵියත්ථෙරඅපදානං
gax:30:“චන්දභාගානදීතීරෙ <pb T=1.353/>, අහොසිං කින්නරො තදා।
gae:විපස්සිං අද්දසං බුද්ධං, රංසිජාලසමාකුලං॥
gax:31:“පසන්නචිත්තො සුමනො, පරමාය ච පීතියා।
gae:පග්ගය්හ සළලං පුප්ඵං, විපස්සිං ඔකිරිං අහං॥
gax:32:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සළලපුප්ඵියො ථෙරො ඉමා ගාථායො අභාසිත්ථාති।
cen:සළලපුප්ඵියත්ථෙරස්සාපදානං අට්ඨමං।
sub:9:උපාගතාසයත්ථෙරඅපදානං
gax:34:“හිමවන්තස්ස වෙමජ්ඣෙ, සරො ආසි සුනිම්මිතො।
gae:තත්ථාහං රක්ඛසො ආසිං, හෙඨසීලො භයානකො॥
gax:35:“අනුකම්පකො කාරුණිකො, විපස්සී ලොකනායකො।
gae:මමුද්ධරිතුකාමො සො, ආගච්ඡි මම සන්තිකං॥
gax:36:“උපාගතං <pb T=1.354/> මහාවීරං, දෙවදෙවං නරාසභං।
gae:ආසයා අභිනික්ඛම්ම, අවන්දිං සත්ථුනො අහං॥
gax:37:“එකනවුතිතො <pb M=1.264/> <pb V=1.248/> කප්පෙ, යං වන්දිං පුරිසුත්තමං।
gae:දුග්ගතිං නාභිජානාමි, වන්දනාය ඉදං ඵලං॥
gax:38:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උපාගතාසයො <n>උපාගතහාසනියො (ස්යා॰), උපාගතාහාසනියො (ක॰)</n> ථෙරො ඉමා ගාථායො අභාසිත්ථාති।
cen:උපාගතාසයත්ථෙරස්සාපදානං නවමං।
sub:10:තරණියත්ථෙරඅපදානං
gax:39:“සුවණ්ණවණ්ණො <pb P=1.234/> සම්බුද්ධො, විපස්සී දක්ඛිණාරහො।
gae:නදීතීරෙ ඨිතො සත්ථා, භික්ඛුසඞ්ඝපුරක්ඛතො॥
gax:40:“නාවා න විජ්ජතෙ තත්ථ, සන්තාරණී මහණ්ණවෙ।
gae:නදියා අභිනික්ඛම්ම, තාරෙසිං ලොකනායකං॥
gax:41:“එකනවුතිතො කප්පෙ, යං තාරෙසිං නරුත්තමං।
gae:දුග්ගතිං නාභිජානාමි, තරණාය ඉදං ඵලං॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.355/> සුදං ආයස්මා තරණියො ථෙරො ඉමා ගාථායො අභාසිත්ථාති।
cen:තරණියත්ථෙරස්සාපදානං දසමං।
cen:පදුමුක්ඛිපවග්ගො සත්තවීසතිමො।
bod:තස්සුද්දානං –
gax:උක්ඛිපී තෙලචන්දී ච, දීපදො ච බිළාලිදො।
gax:මච්ඡො ජවො සළලදො, රක්ඛසො තරණො දස।
gae:ගාථායො චෙත්ථ සඞ්ඛාතා, තාලීසං චෙකමෙව චාති॥
