cha:3:නිස්සග්ගියකණ්ඩං (භික්ඛුනීවිභඞ්ගවණ්ණනා)
bod:733:නිස්සග්ගියෙසු <pb M=3.121/> <pb V=3.112/> පඨමං උත්තානමෙව।
bod:740:දුතියෙ <b>“අය්යාය දම්මීති එවං පටිලද්ධ</b>න්ති නිස්සට්ඨපටිලද්ධං। තෙනෙව <b>මාතිකාට්ඨකථාය</b>ම්පි “නිස්සට්ඨං පටිලභිත්වාපි යථාදානෙයෙව උපනෙතබ්බ”න්ති වුත්තං। <b>යථාදානෙයෙව උපනෙතබ්බ</b>න්ති යථා දායකෙන දින්නං, තථා උපනෙතබ්බං, අකාලචීවරපක්ඛෙයෙව ඨපෙතබ්බන්ති වුත්තං හොති। එත්ථ ච භාජාපිතාය ලද්ධචීවරමෙව නිස්සග්ගියං හොති, තං විනයකම්මං කත්වාපි අත්තනා න ලභති। සෙසමෙත්ථ උත්තානමෙව। අකාලචීවරතා, තථාසඤ්ඤිතා, කාලචීවරන්ති අධිට්ඨාය ලෙසෙන භාජාපනං, පටිලාභොති ඉමානි පනෙත්ථ චත්තාරි අඞ්ගානි।
bod:743:තතියෙ <b>මෙත</b>න්ති මෙ එතං। සකසඤ්ඤාය ගහිතත්තා පාචිත්තියං දුක්කටඤ්ච වුත්තං। ඉතරථා භණ්ඩග්ඝෙන කාරෙතබ්බං। උපසම්පන්නතා, පරිවත්තිතචීවරස්ස විකප්පනුපගතා, සකසඤ්ඤාය අච්ඡින්දනං වා අච්ඡින්දාපනං වාති ඉමානි පනෙත්ථ තීණි අඞ්ගානි।
bod:748-752:චතුත්ථෙ <b>ආහටසප්පිං දත්වා</b>ති අත්තනො දත්වා। <b>යමකං පචිතබ්බ</b>න්ති සප්පිඤ්ච තෙලඤ්ච එකතො කත්වා පචිතබ්බං। ලෙසෙන ගහෙතුකාමතා, අඤ්ඤස්ස විඤ්ඤාපනං, පටිලාභොති ඉමානි පනෙත්ථ තීණි අඞ්ගානි।
bod:753:පඤ්චමෙ <b>සා</b>ති ථුල්ලනන්දා। <b>අය</b>න්ති අයං සික්ඛමානා। <b>චෙතාපෙත්වාති ජානාපෙත්වා ඉච්චෙව අත්ථො</b>ති ඉධ වුත්තං, <b>මාතිකාට්ඨකථායං</b> (කඞ්ඛා॰ අට්ඨ॰ අඤ්ඤචෙතාපනසික්ඛාපදවණ්ණනා) පන “අඤ්ඤං චෙතාපෙත්වාති අත්තනො කප්පියභණ්ඩෙන ඉදං නාම ආහරාති අඤ්ඤං පරිවත්තාපෙත්වා”ති වුත්තං, තස්මා “චෙතාපෙත්වා”ති ඉමස්ස පරිවත්තාපෙත්වාතිපි අත්ථො දට්ඨබ්බො। <b>අඤ්ඤං චෙතාපෙය්යා</b>ති “එවං මෙ ඉදං දත්වා අඤ්ඤම්පි ආහරිස්සතී”ති මඤ්ඤමානා “න මෙ ඉමිනා අත්ථො, ඉදං නාම මෙ ආහරා”ති තතො අඤ්ඤං චෙතාපෙය්ය।
bod:758:ඡට්ඨෙ <pb M=3.122/> <pb V=3.113/> <b>ධම්මකිච්ච</b>න්ති පුඤ්ඤකම්මං। <b>පාවාරිකස්සා</b>ති දුස්සවාණිජකස්ස। යාය චෙතාපිතං, තස්සායෙව නිස්සග්ගියං නිස්සට්ඨපටිලාභො ච, තස්මා තාය භික්ඛුනියා නිස්සට්ඨං පටිලභිත්වා යථාදානෙ උපනෙතබ්බං, න අත්තනා ගහෙතබ්බං। <b>අඤ්ඤස්සත්ථායා</b>ති චීවරාදීසු අඤ්ඤතරස්සත්ථාය। <b>අඤ්ඤුද්දිසිකෙනා</b>ති පුරිමස්සෙවත්ථදීපනං। <b>පරික්ඛාරෙනා</b>ති කප්පියභණ්ඩෙන।
bod:764:සත්තමෙ <b>සයං යාචිතකෙනා</b>ති සයං යාචිතකෙනාපීති අත්ථො। තෙනෙව පාළියං “තෙන ච පරික්ඛාරෙන සයම්පි යාචිත්වා”ති වුත්තං, තතොයෙව <b>මාතිකාට්ඨකථායං</b> “සඤ්ඤාචිකෙනාති සයං යාචිතකෙනාපී”ති අත්ථො වුත්තො।
bod:768-773:අට්ඨමනවමදසමානි උත්තානත්ථානෙව।
bod:784:එකාදසමෙ යස්මා පවාරිතට්ඨානෙ විඤ්ඤත්ති නාම න පටිසෙධෙතබ්බා, තස්මා භගවා ධම්මනිමන්තනවසෙන පවාරිතට්ඨානෙ “වදෙය්යාසි යෙනත්ථො”ති වුත්තාය “චතුක්කංසපරමං විඤ්ඤාපෙතබ්බ”න්ති පරිච්ඡෙදං දස්සෙතීති වෙදිතබ්බං। තෙනෙව <b>මාතිකාට්ඨකථායං</b> (කඞ්ඛා॰ අට්ඨ॰ ගරුපාවුරණසික්ඛාපදවණ්ණනා) “චෙතාපෙතබ්බන්ති ඨපෙත්වා සහධම්මිකෙ ච ඤාතකපවාරිතෙ ච අඤ්ඤෙන කිස්මිඤ්චිදෙව ගුණෙ පරිතුට්ඨෙන වදෙය්යාසි යෙනත්ථොති වුත්තාය විඤ්ඤාපෙතබ්බ”න්ති වුත්තං।
bod:788:ද්වාදසමං උත්තානත්ථමෙව।
cen:භික්ඛුනීවිභඞ්ගෙ නිස්සග්ගියපාචිත්තියසික්ඛාපදවණ්ණනා නිට්ඨිතා।
cen:නිස්සග්ගියකණ්ඩං නිට්ඨිතං।
