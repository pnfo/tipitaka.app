cha:2:අභිසමයසංයුත්තං
sub:1:නඛසිඛාසුත්තවණ්ණනා
bod:74:<b>සුඛුමා</b>ති <pb V=2.110/> <pb M=2.127/> තරුණා පරිත්තා කෙසග්ගමත්තභාවතො। යථා කෙසා දීඝසො ද්වඞ්ගුලමත්තාය සබ්බස්මිං කාලෙ එතප්පමාණාව, න තච්ඡින්දනං, එවං නඛග්ගාපි කෙසග්ගමත්තාව, න තෙසං ඡින්දනං අවඩ්ඪනතො। <b>පරතො</b>ති “සහස්සිමං සතසහස්සිම”න්ති වුත්තට්ඨානෙ। <b>අභිසමෙත්වා</b>ති පටිවිජ්ඣිත්වා, තස්මා අභිසමෙතාවිනො පටිවිද්ධසච්චස්සාති අත්ථො। කාමං පුරිමපදං දුක්ඛක්ඛන්ධස්ස අතීතභාවං උපාදායපි වත්තුං යුත්තං। පුරෙතරංයෙව පන වුත්තභාවං උපාදාය වුත්තන්ති දස්සෙතුං <b>“පුරිමං දුක්ඛක්ඛන්ධ”</b>න්තිආදි වුත්තං। <b>පුරිමං</b> නාම පච්ඡිමං අපෙක්ඛිත්වා। පුරිමපච්ඡිමතා හි තං තං උපාදාය වුච්චතීති ඉධාධිප්පෙතං පුරිමං නීහරිත්වා දස්සෙතුං <b>“කතමං පනා”</b>තිආදි වුත්තං। “අතීතම්පි පරික්ඛීණ”න්ති ඉධාධිප්පෙතං පරික්ඛීණමෙව විභාවෙතුං <b>“කතමං පන පරික්ඛීණ”</b>න්තිආදි වුත්තං। සොතාපන්නස්ස දුක්ඛක්ඛයො ඉධ චොදිතොති තං දස්සෙතුං <b>“පඨමමග්ගස්ස අභාවිතත්තා උප්පජ්ජෙය්යා”</b>ති වත්වා ඉදානි තං සරූපතො දස්සෙතුං පුන <b>“කතම”</b>න්තිආදි වුත්තං। <b>සත්තසු අත්තභාවෙසු යං අපායෙ උප්පජ්ජෙය්ය අට්ඨමං පටිසන්ධිං ආදිං කත්වා යත්ථ කත්ථචි</b> අපායෙසු චාති යං දුක්ඛං උප්පජ්ජෙය්ය, තං සබ්බං පරික්ඛීණන්ති දට්ඨබ්බං। <b>අස්සා</b>ති සොතාපන්නස්ස, යං පරිමාණං, තතො උද්ධඤ්ච උපපාතං අත්ථීති අධිප්පායො। මහා අත්ථො ගුණො මහත්ථො, සො එතස්ස අත්ථීති <b>මහත්ථියො</b> ක-කාරස්ස ය-කාරං කත්වා। තෙනාහ <b>“මහතො අත්ථස්ස නිප්ඵාදකො”</b>ති।
cen:නඛසිඛාසුත්තවණ්ණනා නිට්ඨිතා।
sub:2:පොක්ඛරණීසුත්තවණ්ණනා
bod:75:<b>උබ්බෙධෙනා</b>ති අවවෙධෙන අධොදිසතාය। තෙනාහ <b>“ගම්භීරතායා”</b>ති।
cen:පොක්ඛරණීසුත්තවණ්ණනා නිට්ඨිතා।
sub:3:සංභෙජ්ජඋදකසුත්තාදිවණ්ණනා
bod:76-77:<b>සම්භිජ්ජට්ඨානෙ</b>ති <pb V=2.111/> <pb M=2.128/> සම්භිජ්ජසමොධානගතට්ඨානෙ। <b>සමෙන්ති</b> සමෙතා හොන්ති। තෙනාහ <b>“සමාගච්ඡන්තී”</b>ති। පාළියං විභත්තිලොපෙන නිද්දෙසොති තමත්ථං දස්සෙන්තො <b>“තීණි වා”</b>ති ආහ। සම්භිජ්ජති මිස්සීභාවං ගච්ඡති එත්ථාති සම්භෙජ්ජං, මිස්සිතට්ඨානං। තත්ථ උදකං <b>සම්භෙජ්ජඋදකං</b>। තෙනාහ <b>“සම්භින්නට්ඨානෙ උදක”</b>න්ති।
cen:සංභෙජ්ජඋදකසුත්තාදිවණ්ණනා නිට්ඨිතා।
sub:4:පථවීසුත්තාදිවණ්ණනා
bod:78-84:<b>චක්කවාළබ්භන්තරායා</b>ති චක්කවාළපබ්බතස්ස අන්තොගධාය।
bod:<b>ඡට්ඨාදීසු වුත්තනයෙනෙවා</b>ති ඉධ ඡට්ඨසුත්තාදීසු පඨමසුත්තාදීසු වුත්තනයෙනෙවාති අත්ථො වෙදිතබ්බො විසෙසාභාවතො।
bod:<b>පරියොසානෙ</b>ති ඉමස්ස අභිසමයසංයුත්තස්ස ඔසානට්ඨානෙ। <b>අඤ්ඤතිත්ථියසමණබ්රාහ්මණපරිබ්බාජකාන</b>න්ති අඤ්ඤතිත්ථියානං। <b>ගුණාධිගමො</b>ති ඣානාභිඤ්ඤාසහිතො ගුණාධිගමො। <b>සතභාගම්පි…පෙ॰… න උපගච්ඡති</b> සච්චපටිවෙධස්ස මහානුභාවත්තා। තෙනාහ භගවා පච්චක්ඛසබ්බධම්මො “එවං මහාධිගමො, භික්ඛවෙ, දිට්ඨිසම්පන්නො පුග්ගලො එවං මහාභිඤ්ඤො”ති।
cen:පථවීසුත්තාදිවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:අභිසමයසංයුත්තවණ්ණනාය ලීනත්ථප්පකාසනා සමත්තා।
