cha:15:පන්නරසමො පරිච්ඡෙදො
sub:අරූපාවචරසමාධිභාවනානිද්දෙසවණ්ණනා
bod:982-3:<b>රූපෙ</b> <pb M=.121/> <b>ඛො විජ්ජමානස්මි</b>න්ති රූපකායෙ විජ්ජමානෙ <b>දණ්ඩාදානාදයො</b> දණ්ඩග්ගහණාදයො। ඉති <b>රූපෙ</b> රූපකායෙ ආදීනවං දිස්වා।
bod:984:<b>සූකරාභිහතොව සා</b>ති සූකරං අනුබන්ධිතො සා සුනඛො විය।
bod:985:<b>වසී</b>ති යොගී।
bod:988-990:<b>ඵුට්ඨොකාසඤ්ච තෙන ත</b>න්ති තෙන චිත්තෙන ඵුට්ඨං තමොකාසං “අනන්තො ආකාසො”ඉති ච මනසා කරොන්තො එව උග්ඝාටෙති। <b>ඉති</b> වචනං වුච්චතෙ, අයමඤ්ඤො නයො, “ආකාසො” ඉති මනසා කරොන්තො තං කසිණං න සංවෙල්ලෙති।
bod:998:රූපාවචරජ්ඣානමෙව පච්චත්ථිකං <b>රූපාවචරජ්ඣානපච්චත්ථිකං</b>।
bod:1004:<b>ආකාසඵුටවිඤ්ඤාණෙ</b>ති <pb V=1.101/> ඵුටමෙව විඤ්ඤාණං ඵුටවිඤ්ඤාණං, තස්මිං ආකාසාරම්මණෙ ඵුටවිඤ්ඤාණෙ।
bod:1005-6:අයං ආකාසො අනන්තො ඉති එවං තං ආකාසමෙව ඵරිත්වා පවත්තං විඤ්ඤාණං විඤ්ඤාණඤ්ච <b>ඉති</b> වචනං වුච්චතෙ। විඤ්ඤාණං අනන්තං නාම න හොති, අනන්තාරම්මණත්තා “විඤ්ඤාණං අනන්ත”න්ති වුච්චතෙ, තං විඤ්ඤාණං මනක්කාරවසෙන අපි අනන්තං පරිදීපිතං।
bod:1010:පඨමාරුප්පවිඤ්ඤාණස්ස අභාවො <b>තස්ස එව</b> පඨමාරුප්පස්ස <b>සුඤ්ඤතො</b> සුඤ්ඤභාවතො।
bod:1013:<b>සති</b> <pb M=.122/> <b>තිට්ඨති භිය්යො</b> බලවා සති තිට්ඨති।
bod:1015:අභාවකෙ නත්ථිභාවෙ।
bod:1017-8:<b>දුතියාරුප්පචක්ඛුනා</b>ති චක්ඛුනා දුතියාරුප්පං <b>“නත්ථි නත්ථී”තිආදිනා</b> ආකාරෙන පරිකම්මවසෙන මනක්කාරෙ। <b>තස්සාපගමමත්තඤ්ච</b> තස්ස පඨමාරුප්පස්ස අපගමමත්තඤ්ච।
bod:1029:යා නාම අයං සමාපත්ති අභාවමත්තම්පි ගොචරං කත්වා ඨස්සති, අයං සමාපත්ති <b>වත</b> එකන්තෙන අහො සන්තාති පදිස්සති।
bod:1033:යාය සඤ්ඤාය නෙවසඤ්ඤී, නාසඤ්ඤී ච හොති, <b>කෙවලං</b> එකන්තෙන අථ ඛො සා සඤ්ඤා එදිසී න හොති।
bod:1035-7:පටුසඤ්ඤාය කිච්චස්ස නෙව කරණතො <b>අයං</b> සමාපත්ති “නෙවසඤ්ඤා”ති නිද්දිට්ඨාති චතුත්ථආරුප්පතො සම්භවා පවත්තා තෙජොධාතු සුඛොදකෙ දහනකිච්චං කාතුං න සක්කොති යථා, සා සඞ්ඛාරධම්මානං අවසෙසත්තා।
bod:1040:පාසාදතලඤ්ච <pb V=1.102/> සාටිකා ච।
bod:1041:යො පන භික්ඛු <b>ඉමං</b> රූපාරූපජ්ඣානසමාපත්තිවිධානං සාරතරං ජානාති, සො රූපාරූපජ්ඣානසමාපත්තිපුරෙක්ඛො සෙක්ඛො <b>භවං</b> කාමභවං <b>අභිභුය්ය</b> අභිභවිත්වා රූපාරූපං <b>යාති</b> පාපුණාති।
cen:ඉති අභිධම්මාවතාරටීකාය
cen:අරූපාවචරසමාධිභාවනානිද්දෙසවණ්ණනා නිට්ඨිතා।
cen:පන්නරසමො පරිච්ඡෙදො।
