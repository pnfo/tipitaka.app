cha:11:එකාදසකනිපාතො
bod:455:මාතුපොසකජාතකං (1)
gax:1:තස්ස <pb T=1.303/> <pb V=1.178/> <pb M=1.226/> නාගස්ස විප්පවාසෙන, විරූළ්හා සල්ලකී ච කුටජා ච।
gae:කුරුවින්දකරවීරා <n>කරවරා (සී॰ ස්යා॰)</n> තිසසාමා ච, නිවාතෙ පුප්ඵිතා ච කණිකාරා॥
gax:2:කොචිදෙව සුවණ්ණකායුරා, නාගරාජං භරන්ති පිණ්ඩෙන।
gae:යත්ථ රාජා රාජකුමාරො වා, කවචමභිහෙස්සති අඡම්භිතො <n>අසම්භීතො (සී॰ ස්යා॰ පී॰)</n>॥
gax:3:ගණ්හාහි නාග කබළං, මා නාග කිසකො භව।
gae:බහූනි රාජකිච්චානි, තානි <n>යානි (සී॰ පී॰)</n> නාග කරිස්සසි॥
gax:4:සා නූනසා කපණිකා, අන්ධා අපරිණායිකා।
gae:ඛාණුං පාදෙන ඝට්ටෙති, ගිරිං චණ්ඩොරණං පති॥
gax:5:කා නු තෙ සා මහානාග, අන්ධා අපරිණායිකා।
gae:ඛාණුං පාදෙන ඝට්ටෙති, ගිරිං චණ්ඩොරණං පති॥
gax:6:මාතා මෙ සා මහාරාජ, අන්ධා අපරිණායිකා।
gae:ඛාණුං පාදෙන ඝට්ටෙති, ගිරිං චණ්ඩොරණං පති॥
gax:7:මුඤ්චථෙතං මහානාගං, යොයං භරති මාතරං।
gae:සමෙතු <pb T=1.304/> මාතරා නාගො, සහ සබ්බෙහි ඤාතිභි॥
gax:8:මුත්තො ච බන්ධනා නාගො, මුත්තමාදාය කුඤ්ජරො <n>කාසිරාජෙන පෙසිතො (සී॰ ස්යා॰), මුත්තො දාමාතො කුඤ්ජරො (පී॰ සී॰ නිය්ය)</n>।
gae:මුහුත්තං අස්සාසයිත්වා <n>විස්සමිත්වාන (සී॰)</n>, අගමා යෙන පබ්බතො॥
gax:9:තතො සො නළිනිං <n>නිලිනං (ස්යා॰)</n> ගන්ත්වා, සීතං කුඤ්ජරසෙවිතං।
gae:සොණ්ඩායූදකමාහත්වා <n>මාහිත්වා (ස්යා॰ ක॰)</n>, මාතරං අභිසිඤ්චථ॥
gax:10:කොය <pb M=1.227/> අනරියො දෙවො, අකාලෙනපි වස්සති <n>අකාලෙන පවස්සති (සී॰ ස්යා॰), අකාලෙන’තිවස්සති (පී॰)</n>।
gae:ගතො මෙ අත්රජො පුත්තො, යො මය්හං පරිචාරකො॥
gax:11:උට්ඨෙහි අම්ම කිං සෙසි, ආගතො ත්යාහමත්රජො।
gae:මුත්තොම්හි කාසිරාජෙන, වෙදෙහෙන යසස්සිනා॥
gax:12:චිරං <pb V=1.179/> ජීවතු සො රාජා, කාසීනං රට්ඨවඩ්ඪනො।
gae:යො මෙ පුත්තං පමොචෙසි, සදා වුද්ධාපචායිකන්ති॥
cen:මාතුපොසකජාතකං පඨමං।
bod:456:ජුණ්හජාතකං (2)
gax:13:සුණොහි මය්හං වචනං ජනින්ද, අත්ථෙන ජුණ්හම්හි ඉධානුපත්තො।
gae:න බ්රාහ්මණෙ අද්ධිකෙ තිට්ඨමානෙ, ගන්තබ්බ <n>ගන්තබ්ය (ක॰)</n> මාහු ද්විපදින්ද <n>දිපදාන (සී॰ පී॰), ද්විපදාන (ස්යා॰)</n> සෙට්ඨ॥
gax:14:සුණොමි <pb T=1.305/> තිට්ඨාමි වදෙහි බ්රහ්මෙ, යෙනාසි <n>යෙනාපි (ස්යා॰ ක॰)</n> අත්ථෙන ඉධානුපත්තො।
gae:කං වා ත්වමත්ථං මයි පත්ථයානො, ඉධාගමා බ්රහ්මෙ තදිඞ්ඝ බ්රූහි॥
gax:15:දදාහි මෙ ගාමවරානි පඤ්ච, දාසීසතං සත්ත ගවංසතානි।
gae:පරොසහස්සඤ්ච සුවණ්ණනික්ඛෙ, භරියා ච මෙ සාදිසී ද්වෙ දදාහි॥
gax:16:තපො නු තෙ බ්රාහ්මණ භිංසරූපො, මන්තා නු තෙ බ්රාහ්මණ චිත්තරූපා।
gae:යක්ඛා නු <n>යක්ඛා ව (සී॰ පී॰)</n> තෙ අස්සවා සන්ති කෙචි, අත්ථං වා මෙ අභිජානාසි කත්තං॥
gax:17:න <pb M=1.228/> මෙ තපො අත්ථි න චාපි මන්තා, යක්ඛාපි මෙ අස්සවා නත්ථි කෙචි।
gae:අත්ථම්පි තෙ නාභිජානාමි කත්තං, පුබ්බෙ ච ඛො <n>පුබ්බෙව ඛො (ස්යා॰ ක॰)</n> සඞ්ගතිමත්තමාසි॥
gax:18:පඨමං ඉදං දස්සනං ජානතො මෙ, න තාභිජානාමි ඉතො පුරත්ථා।
gae:අක්ඛාහි මෙ පුච්ඡිතො එතමත්ථං, කදා කුහිං වා අහු සඞ්ගමො නො॥
gax:19:ගන්ධාරරාජස්ස <pb T=1.306/> පුරම්හි රම්මෙ, අවසිම්හසෙ තක්කසීලායං දෙව।
gae:තත්ථන්ධකාරම්හි තිමීසිකායං <n>තිමිස්සිකායං (සී॰ අට්ඨ॰), තිමිස්සකායං (ස්යා॰)</n>, අංසෙන අංසං සමඝට්ටයිම්හ॥
gax:20:තෙ තත්ථ ඨත්වාන උභො ජනින්ද, සාරාණියං <n>සාරණීයං (ක॰)</n> වීතිසාරයිම්හ <n>වීතිසාරිම්හ (සී॰ ස්යා॰ පී॰)</n> තත්ථ।
gae:සායෙව නො සඞ්ගතිමත්තමාසි, තතො න පච්ඡා න පුරෙ අහොසි॥
gax:21:යදා කදාචි මනුජෙසු බ්රහ්මෙ, සමාගමො සප්පුරිසෙන හොති।
gae:න පණ්ඩිතා සඞ්ගතිසන්ථවානි, පුබ්බෙ කතං වාපි විනාසයන්ති॥
gax:22:බාලාව <n>බාලා ච (සී॰ ස්යා॰ පී॰)</n> ඛො සඞ්ගතිසන්ථවානි, පුබ්බෙ කතං වාපි විනාසයන්ති।
gae:බහුම්පි බාලෙසු කතං විනස්සති, තථා හි බාලා අකතඤ්ඤුරූපා॥
gax:23:ධීරා ච ඛො සඞ්ගතිසන්ථවානි, පුබ්බෙ කතං වාපි න නාසයන්ති।
gae:අප්පම්පි ධීරෙසු කතං න නස්සති, තථා හි ධීරා සුකතඤ්ඤුරූපා॥
gax:24:දදාමි <pb T=1.307/> <pb M=1.229/> තෙ ගාමවරානි පඤ්ච, දාසීසතං සත්ත ගවංසතානි।
gae:පරොසහස්සඤ්ච සුවණ්ණනික්ඛෙ, භරියා ච තෙ සාදිසී ද්වෙ දදාමි॥
gax:25:එවං <pb V=1.180/> සතං හොති සමෙච්ච රාජ, නක්ඛත්තරාජාරිව තාරකානං।
gae:ආපූරතී කාසිපතී තථාහං, තයාපි මෙ සඞ්ගමො අජ්ජ ලද්ධොති॥
cen:ජුණ්හජාතකං දුතියං।
bod:457:ධම්මදෙවපුත්තජාතකං (3)
gax:26:යසොකරො පුඤ්ඤකරොහමස්මි, සදාත්ථුතො සමණබ්රාහ්මණානං।
gae:මග්ගාරහො දෙවමනුස්සපූජිතො, ධම්මො අහං දෙහි අධම්ම මග්ගං॥
gax:27:අධම්මයානං දළ්හමාරුහිත්වා, අසන්තසන්තො බලවාහමස්මි।
gae:ස කිස්ස හෙතුම්හි තවජ්ජ දජ්ජං, මග්ගං අහං ධම්ම අදින්නපුබ්බං॥
gax:28:ධම්මො හවෙ පාතුරහොසි පුබ්බෙ, පච්ඡා <pb T=1.308/> අධම්මො උදපාදි ලොකෙ।
gae:ජෙට්ඨො ච සෙට්ඨො ච සනන්තනො ච, උය්යාහි ජෙට්ඨස්ස කනිට්ඨ මග්ගා॥
gax:29:න යාචනාය නපි පාතිරූපා, න අරහතා <n>න අරහති (සී॰ පී॰), අරහති (ක॰)</n> තෙහං දදෙය්යං මග්ගං।
gae:යුද්ධඤ්ච නො හොතු උභින්නමජ්ජ, යුද්ධම්හි යො ජෙස්සති තස්ස මග්ගො॥
gax:30:සබ්බා <pb M=1.230/> දිසා අනුවිසටොහමස්මි, මහබ්බලො අමිතයසො අතුල්යො।
gae:ගුණෙහි සබ්බෙහි උපෙතරූපො, ධම්මො අධම්ම ත්වං කථං විජෙස්සසි॥
gax:31:ලොහෙන වෙ හඤ්ඤති ජාතරූපං, න ජාතරූපෙන හනන්ති ලොහං।
gae:සචෙ අධම්මො හඤ්ඡති <n>හඤ්ඤති (සී॰ ස්යා॰), හඤ්ඤිති (කත්ථචි)</n> ධම්මමජ්ජ, අයො සුවණ්ණං විය දස්සනෙය්යං॥
gax:32:සචෙ තුවං යුද්ධබලො අධම්ම <n>යුද්ධබලො’සි’ධම්ම (ක॰ සී॰), යුද්ධබලො’ස’ධම්ම (පී॰)</n>, න තුය්හ වුඩ්ඪා <n>වද්ධා (සී॰ පී॰)</n> ච ගරූ ච අත්ථි।
gae:මග්ගඤ්ච තෙ දම්මි පියාප්පියෙන, වාචාදුරුත්තානිපි තෙ ඛමාමි॥
gax:33:ඉදඤ්ච සුත්වා වචනං අධම්මො, අවංසිරො <pb T=1.309/> පතිතො උද්ධපාදො।
gae:“යුද්ධත්ථිකො චෙ න ලභාමි යුද්ධං”, එත්තාවතා හොති හතො අධම්මො॥
gax:34:ඛන්තීබලො යුද්ධබලං විජෙත්වා, හන්ත්වා අධම්මං නිහනිත්ව <n>විහනිත්වා (ක॰)</n> භූම්යා।
gae:පායාසි විත්තො <n>චිත්තො (ස්යා॰)</n> අභිරුය්හ සන්දනං, මග්ගෙනෙව අතිබලො සච්චනික්කමො॥
gax:35:මාතා පිතා සමණබ්රාහ්මණා ච, අසම්මානිතා යස්ස සකෙ අගාරෙ।
gax:ඉධෙව නික්ඛිප්ප සරීරදෙහං, කායස්ස භෙදා නිරයං වජන්ති තෙ <n>වජන්ති (සී॰ පී॰)</n>।
gae:යථා අධම්මො පතිතො අවංසිරො॥
gax:36:මාතා <pb M=1.231/> පිතා සමණබ්රාහ්මණා ච, සුසම්මානිතා යස්ස සකෙ අගාරෙ।
gax:ඉධෙව නික්ඛිප්ප සරීරදෙහං, කායස්ස භෙදා සුගතිං වජන්ති තෙ।
gae:යථාපි ධම්මො අභිරුය්හ සන්දනන්ති॥
cen:ධම්මදෙවපුත්තජාතකං <n>ධම්මජාතකං (සී॰ පී॰)</n> තතියං।
bod:458:උදයජාතකං (4)
gax:37:එකා <pb T=1.310/> <pb V=1.181/> නිසින්නා සුචි සඤ්ඤතූරූ, පාසාදමාරුය්හ අනින්දිතඞ්ගී।
gae:යාචාමි තං කින්නරනෙත්තචක්ඛු, ඉමෙකරත්තිං උභයො වසෙම॥
gax:38:ඔකිණ්ණන්තරපරිඛං, දළ්හමට්ටාලකොට්ඨකං।
gae:රක්ඛිතං ඛග්ගහත්ථෙහි, දුප්පවෙසමිදං පුරං॥
gax:39:දහරස්ස යුවිනො චාපි, ආගමො ච න විජ්ජති।
gae:අථ කෙන නු වණ්ණෙන, සඞ්ගමං ඉච්ඡසෙ මයා॥
gax:40:යක්ඛොහමස්මි කල්යාණි, ආගතොස්මි තවන්තිකෙ <n>තවන්තිකං (සී॰ පී॰)</n>।
gae:ත්වං මං නන්දය <n>නන්දස්සු (ස්යා॰ ක॰)</n> භද්දන්තෙ, පුණ්ණකංසං දදාමි තෙ॥
gax:41:දෙවං ව යක්ඛං අථ වා මනුස්සං, න පත්ථයෙ උදයමතිච්ච අඤ්ඤං।
gae:ගච්ඡෙව ත්වං යක්ඛ මහානුභාව, මා චස්සු ගන්ත්වා පුනරාවජිත්ථ॥
gax:42:යා සා රති උත්තමා කාමභොගිනං, යං හෙතු සත්තා විසමං චරන්ති।
gae:මා තං රතිං ජීයි තුවං සුචිම්හි තෙ, දදාමි තෙ රූපියං කංසපූරං॥
gax:43:නාරිං <pb T=1.311/> <pb M=1.232/> නරො නිජ්ඣපයං ධනෙන, උක්කංසතී යත්ථ කරොති ඡන්දං।
gae:විපච්චනීකො තව දෙවධම්මො, පච්චක්ඛතො ථොකතරෙන එසි॥
gax:44:ආයු ච වණ්ණො ච <n>ආයුං ච වණ්ණං ච (ක॰ සී॰ පී॰)</n> මනුස්සලොකෙ, නිහීයති මනුජානං සුග්ගත්තෙ।
gae:තෙනෙව වණ්ණෙන ධනම්පි තුය්හං, නිහීයති ජිණ්ණතරාසි අජ්ජ॥
gax:45:එවං මෙ පෙක්ඛමානස්ස, රාජපුත්ති යසස්සිනි।
gae:හායතෙව තව <n>හායතෙ වත තෙ (සී॰ ස්යා॰ ක॰), හායතෙව තතො (පී॰)</n> වණ්ණො, අහොරත්තානමච්චයෙ॥
gax:46:ඉමිනාව ත්වං වයසා, රාජපුත්ති සුමෙධසෙ।
gae:බ්රහ්මචරියං චරෙය්යාසි, භිය්යො වණ්ණවතී සියා॥
gax:47:දෙවා න ජීරන්ති යථා මනුස්සා, ගත්තෙසු තෙසං වලියො න හොන්ති।
gae:පුච්ඡාමි තං යක්ඛ මහානුභාව, කථං නු දෙවාන <n>කථං න දෙවානං (පී॰)</n> සරීරදෙහො॥
gax:48:දෙවා න ජීරන්ති යථා මනුස්සා, ගත්තෙසු තෙසං වලියො න හොන්ති।
gae:සුවෙ සුවෙ භිය්යතරොව <n>භිය්යතරො ච (ක॰)</n> තෙසං, දිබ්බො <pb T=1.312/> ච වණ්ණො විපුලා ච භොගා॥
gax:49:කිංසූධ භීතා ජනතා අනෙකා, මග්ගො ච නෙකායතනං පවුත්තො।
gae:පුච්ඡාමි තං යක්ඛ මහානුභාව, කත්ථට්ඨිතො පරලොකං න භායෙ॥
gax:50:වාචං <pb V=1.182/> <pb M=1.233/> මනඤ්ච පණිධාය සම්මා, කායෙන පාපානි අකුබ්බමානො।
gax:බහුන්නපානං ඝරමාවසන්තො, සද්ධො මුදූ සංවිභාගී වදඤ්ඤූ।
gae:සඞ්ගාහකො සඛිලො සණ්හවාචො, එත්ථට්ඨිතො පරලොකං න භායෙ॥
gax:51:අනුසාසසි මං යක්ඛ, යථා මාතා යථා පිතා।
gae:උළාරවණ්ණං පුච්ඡාමි, කො නු ත්වමසි සුබ්රහා॥
gax:52:උදයොහමස්මි කල්යාණි, සඞ්කරත්තා ඉධාගතො <n>සඞ්ගරත්ථා ඉධාගතො (සී॰ පී॰), සඞ්ගරත්ථායිධාගතො (ස්යා॰)</n>।
gae:ආමන්ත ඛො තං ගච්ඡාමි, මුත්තොස්මි තව සඞ්කරා <n>සඞ්ගරා (සී॰ ස්යා॰ පී॰)</n>॥
gax:53:සචෙ ඛො ත්වං උදයොසි, සඞ්කරත්තා ඉධාගතො।
gae:අනුසාස මං රාජපුත්ත, යථාස්ස පුන සඞ්ගමො॥
gax:54:අතිපතති <n>අධිපතතී (සී॰ පී॰)</n> වයො ඛණො තථෙව, ඨානං නත්ථි ධුවං චවන්ති සත්තා।
gae:පරිජිය්යති අද්ධුවං සරීරං, උදයෙ <pb T=1.313/> මා පමාද <n>මා පමාදං (සී॰)</n> චරස්සු ධම්මං॥
gax:55:කසිණා පථවී ධනස්ස පූරා, එකස්සෙව සියා අනඤ්ඤධෙය්යා।
gae:තඤ්චාපි ජහති <n>ජහාති (සී॰ ස්යා॰ පී॰), ජහාතී (?)</n> අවීතරාගො, උදයෙ මා පමාද චරස්සු ධම්මං॥
gax:56:මාතා ච පිතා ච භාතරො ච, භරියා යාපි ධනෙන හොති කීතා <n>භරියාපි ධනෙන හොන්ති අතිත්තා (ක॰)</n>।
gae:තෙ චාපි ජහන්ති අඤ්ඤමඤ්ඤං, උදයෙ මා පමාද චරස්සු ධම්මං॥
gax:57:කායො <pb M=1.234/> පරභොජනන්ති ඤත්වා <n>කායො ච පරභොජනං විදිත්වා (ක॰)</n>, සංසාරෙ සුගතිඤ්ච දුග්ගතිඤ්ච <n>සුගතී ච දුග්ගතී ච (සී॰ ස්යා॰ පී॰), සුග්ගතිං දුග්ගතිඤ්ච (ක॰)</n>।
gae:ඉත්තරවාසොති ජානියාන, උදයෙ මා පමාද චරස්සු ධම්මං॥
gax:58:සාධු භාසතියං <n>භාසතයං (සී॰ පී॰)</n> යක්ඛො, අප්පං මච්චාන ජීවිතං।
gax:කසිරඤ්ච පරිත්තඤ්ච, තඤ්ච දුක්ඛෙන සංයුතං।
gae:සාහං එකා පබ්බජිස්සාමි, හිත්වා කාසිං සුරුන්ධනන්ති॥
cen:උදයජාතකං චතුත්ථං।
bod:459:පානීයජාතකං (5)
gax:59:මිත්තො <pb T=1.314/> මිත්තස්ස පානීයං, අදින්නං පරිභුඤ්ජිසං।
gax:තෙන පච්ඡා විජිගුච්ඡිං, තං පාපං පකතං මයා।
gae:මා පුන අකරං පාපං, තස්මා පබ්බජිතො අහං॥
gax:60:පරදාරඤ්ච දිස්වාන, ඡන්දො මෙ උදපජ්ජථ <n>උපපජ්ජථ (ස්යා॰ ක॰)</n>।
gax:තෙන පච්ඡා විජිගුච්ඡිං, තං පාපං පකතං මයා।
gae:මා පුන අකරං පාපං, තස්මා පබ්බජිතො අහං॥
gax:61:පිතරං <pb V=1.183/> මෙ මහාරාජ, චොරා අගණ්හු <n>අගණ්හුං (සී॰ පී॰), අගණ්හි (ක॰)</n> කානනෙ।
gae:තෙසාහං පුච්ඡිතො ජානං, අඤ්ඤථා නං වියාකරිං॥
gax:62:තෙන පච්ඡා විජිගුච්ඡිං, තං පාපං පකතං මයා।
gae:මා පුන අකරං පාපං, තස්මා පබ්බජිතො අහං॥
gax:63:පාණාතිපාතමකරුං, සොමයාගෙ උපට්ඨිතෙ।
gae:තෙසාහං සමනුඤ්ඤාසිං, තෙන පච්ඡා විජිගුච්ඡිං॥
gax:64:තං පාපං පකතං මයා, මා පුන අකරං පාපං।
gae:තස්මා පබ්බජිතො අහං॥
gax:65:සුරාමෙරයමාධුකා <n>මධුකා (සී॰ ස්යා॰ පී॰)</n>, යෙ ජනා පඨමාසු නො।
gae:බහූනං තෙ අනත්ථාය, මජ්ජපානමකප්පයුං॥
gax:66:තෙසාහං <pb M=1.235/> සමනුඤ්ඤාසිං, තෙන පච්ඡා විජිගුච්ඡිං।
gax:තං පාපං පකතං මයා, මා පුන අකරං පාපං।
gae:තස්මා පබ්බජිතො අහං॥
gax:67:ධිරත්ථු <pb T=1.315/> සුබහූ කාමෙ, දුග්ගන්ධෙ බහුකණ්ටකෙ।
gae:යෙ අහං පටිසෙවන්තො, නාලභිං තාදිසං සුඛං॥
gax:68:මහස්සාදා සුඛා කාමා, නත්ථි කාමා පරං <n>කාමපරං (සී॰ පී॰)</n> සුඛං।
gae:යෙ කාමෙ පටිසෙවන්ති, සග්ගං තෙ උපපජ්ජරෙ॥
gax:69:අප්පස්සාදා දුඛා කාමා, නත්ථි කාමා පරං දුඛං।
gae:යෙ කාමෙ පටිසෙවන්ති, නිරයං තෙ උපපජ්ජරෙ॥
gax:70:අසී යථා සුනිසිතො, නෙත්තිංසොව සුපායිකො <n>සුපාසිතො (ක॰ සී॰ නිය්ය), සුපායිතො (ක॰ අට්ඨ॰)</n>।
gae:සත්තීව උරසි ඛිත්තා, කාමා දුක්ඛතරා තතො॥
gax:71:අඞ්ගාරානංව ජලිතං, කාසුං සාධිකපොරිසං।
gae:ඵාලංව දිවසංතත්තං, කාමා දුක්ඛතරා තතො॥
gax:72:විසං යථා හලාහලං, තෙලං පක්කුථිතං <n>උක්කට්ඨිතං (සී॰ පී॰), පක්කුට්ඨිතං (ස්යා॰)</n> යථා।
gae:තම්බලොහ <n>තම්පලොහං (ස්යා॰)</n> විලීනංව, කාමා දුක්ඛතරා තතොති॥
cen:පානීයජාතකං පඤ්චමං।
bod:460:යුධඤ්චයජාතකං (6)
gax:73:මිත්තාමච්චපරිබ්යූළ්හං <n>පරිබ්බූළ්හං (සී॰ පී॰)</n>, අහං වන්දෙ රථෙසභං।
gae:පබ්බජිස්සාමහං රාජ <n>පබ්බජිස්සං මහාරාජ (සී॰ පී॰)</n>, තං දෙවො අනුමඤ්ඤතු॥
gax:74:සචෙ <pb V=1.184/> තෙ ඌනං කාමෙහි, අහං පරිපූරයාමි <n>අහංව පූරයාමි (ක॰)</n> තෙ।
gae:යො තං හිංසති වාරෙමි, මා පබ්බජ <n>පබ්බජි (පී॰)</n> යුධඤ්චය <n>යුධඤ්ජය (සී॰ ස්යා॰), යුවඤ්ජය (පී॰)</n>॥
gax:75:න <pb T=1.316/> මත්ථි ඌනං කාමෙහි, හිංසිතා මෙ න විජ්ජති।
gae:දීපඤ්ච කාතුමිච්ඡාමි, යං ජරා නාභිකීරති॥
gax:76:පුත්තො <pb M=1.236/> වා පිතරං යාචෙ, පිතා වා පුත්තමොරසං।
gae:නෙගමො තං යාචෙ <n>නෙගමො යාචතෙ (සී॰ ස්යා॰ පී॰)</n> තාත, මා පබ්බජ යුධඤ්චය॥
gax:77:මා මං දෙව නිවාරෙහි, පබ්බජන්තං රථෙසභ।
gae:මාහං කාමෙහි සම්මත්තො, ජරාය වසමන්වගූ॥
gax:78:අහං තං තාත යාචාමි, අහං පුත්ත නිවාරයෙ।
gae:චිරං තං දට්ඨුමිච්ඡාමි, මා පබ්බජ යුධඤ්චය॥
gax:79:උස්සාවොව තිණග්ගම්හි, සූරියුග්ගමනං පති।
gae:එවමායු මනුස්සානං, මා මං අම්ම නිවාරය॥
gax:80:තරමානො ඉමං යානං, ආරොපෙතු <n>තරමානා ඉමං යානං, ආරොපෙන්තු (සී॰ පී॰)</n> රථෙසභ।
gae:මා මෙ මාතා තරන්තස්ස, අන්තරායකරා අහු॥
gax:81:අභිධාවථ භද්දන්තෙ, සුඤ්ඤං හෙස්සති රම්මකං।
gae:යුධඤ්චයො අනුඤ්ඤාතො, සබ්බදත්තෙන රාජිනා॥
gax:82:යොහු සෙට්ඨො සහස්සස්ස <n>මනුස්සානං (ස්යා॰), සහස්සානං (ක॰)</n>, යුවා කඤ්චනසන්නිභො।
gae:සොයං කුමාරො පබ්බජිතො, කාසායවසනො බලී॥
gax:83:උභො කුමාරා පබ්බජිතා, යුධඤ්චයො යුධිට්ඨිලො।
gae:පහාය මාතාපිතරො, සඞ්ගං ඡෙත්වාන මච්චුනොති॥
cen:යුධඤ්චයජාතකං ඡට්ඨං।
bod:461:දසරථජාතකං (7)
gax:84:එථ <pb T=1.317/> ලක්ඛණ සීතා ච, උභො ඔතරථොදකං।
gae:එවායං භරතො ආහ, “රාජා දසරථො මතො”॥
gax:85:කෙන රාමප්පභාවෙන, සොචිතබ්බං න සොචසි।
gae:පිතරං කාලකතං <n>කාලඞ්කතං (ක॰)</n> සුත්වා, න තං පසහතෙ දුඛං॥
gax:86:යං න සක්කා නිපාලෙතුං, පොසෙන ලපතං බහුං।
gae:ස කිස්ස විඤ්ඤූ මෙධාවී, අත්තානමුපතාපයෙ॥
gax:87:දහරා <pb V=1.185/> <pb M=1.237/> ච හි වුද්ධා ච <n>යෙ වුද්ධා (සී॰ අට්ඨ॰), යෙ වුඩ්ඪා (ස්යා॰)</n>, යෙ බාලා යෙ ච පණ්ඩිතා।
gae:අඩ්ඪා චෙව දලිද්දා ච, සබ්බෙ මච්චුපරායණා॥
gax:88:ඵලානමිව පක්කානං, නිච්චං පතනතො භයං।
gae:එවං ජාතාන මච්චානං, නිච්ච මරණතො භයං॥
gax:89:සායමෙකෙ න දිස්සන්ති, පාතො දිට්ඨා බහුජ්ජනා।
gae:පාතො එකෙ න දිස්සන්ති, සායං දිට්ඨා බහුජ්ජනා॥
gax:90:පරිදෙවයමානො චෙ, කිඤ්චිදත්ථං උදබ්බහෙ।
gae:සම්මූළ්හො හිංසමත්තානං, කයිරා තං විචක්ඛණො॥
gax:91:කිසො විවණ්ණො භවති, හිංසමත්තානමත්තනො <n>මත්තනා (සී॰ අට්ඨ॰ සු॰ නි॰ 590)</n>।
gae:න තෙන පෙතා පාලෙන්ති, නිරත්ථා පරිදෙවනා॥
gax:92:යථා සරණමාදිත්තං, වාරිනා පරිනිබ්බයෙ <n>වාරිනාවනිබ්බාපයෙ (ස්යා॰ ක॰)</n>।
gax:එවම්පි ධීරො සුතවා, මෙධාවී පණ්ඩිතො නරො।
gae:ඛිප්පමුප්පතිතං සොකං, වාතො තූලංව ධංසයෙ॥
gax:93:මච්චො එකොව <pb T=1.318/> <n>එකොව මච්චො (සී॰ ස්යා॰ පී॰)</n> අච්චෙති, එකොව ජායතෙ කුලෙ।
gae:සංයොගපරමාත්වෙව, සම්භොගා සබ්බපාණිනං॥
gax:94:තස්මා හි ධීරස්ස බහුස්සුතස්ස, සම්පස්සතො ලොකමිමං පරඤ්ච।
gae:අඤ්ඤාය ධම්මං හදයං මනඤ්ච, සොකා මහන්තාපි න තාපයන්ති॥
gax:95:සොහං දස්සඤ්ච භොක්ඛඤ්ච, භරිස්සාමි ච <n>සොහං යසඤ්ච භොගඤ්ච, භරියාපි ච (ස්යා॰ ක॰)</n> ඤාතකෙ।
gae:සෙසඤ්ච පාලයිස්සාමි, කිච්චමෙතං <n>කිච්චමෙවං (පී॰)</n> විජානතො॥
gax:96:දස වස්සසහස්සානි, සට්ඨි වස්සසතානි ච।
gae:කම්බුගීවො මහාබාහු, රාමො රජ්ජමකාරයීති॥
cen:දසරථජාතකං සත්තමං।
bod:462:සංවරජාතකං (8)
gax:97:ජානන්තො <pb M=1.238/> නො මහාරාජ, තව සීලං ජනාධිපො।
gae:ඉමෙ කුමාරෙ පූජෙන්තො, න තං කෙනචි මඤ්ඤථ॥
gax:98:තිට්ඨන්තෙ නො මහාරාජෙ, අදු <n>ආදු (සී॰ පී॰), ආදූ (ස්යා॰)</n> දෙවෙ දිවඞ්ගතෙ।
gae:ඤාතී තං සමනුඤ්ඤිංසු, සම්පස්සං අත්ථමත්තනො॥
gax:99:කෙන සංවරවත්තෙන, සඤ්ජාතෙ අභිතිට්ඨසි।
gae:කෙන තං නාතිවත්තන්ති, ඤාතිසඞ්ඝා සමාගතා॥
gax:100:න <pb V=1.186/> රාජපුත්ත උසූයාමි <n>රාජපුත්ත නුස්සුය්යාමි (ක॰)</n>, සමණානං මහෙසිනං।
gae:සක්කච්චං <pb T=1.319/> තෙ නමස්සාමි, පාදෙ වන්දාමි තාදිනං॥
gax:101:තෙ මං ධම්මගුණෙ යුත්තං, සුස්සූසමනුසූයකං।
gae:සමණා මනුසාසන්ති <n>සමනුසාසන්ති (සී॰ ස්යා॰ පී॰)</n>, ඉසී ධම්මගුණෙ රතා॥
gax:102:තෙසාහං වචනං සුත්වා, සමණානං මහෙසිනං।
gae:න කිඤ්චි අතිමඤ්ඤාමි, ධම්මෙ මෙ නිරතො මනො॥
gax:103:හත්ථාරොහා අනීකට්ඨා, රථිකා පත්තිකාරකා।
gae:තෙසං <n>තෙසු (පී॰)</n> නප්පටිබන්ධාමි, නිවිට්ඨං <n>නිබද්ධං (සී॰ පී॰)</n> භත්තවෙතනං॥
gax:104:මහාමත්තා ච මෙ අත්ථි, මන්තිනො පරිචාරකා।
gae:බාරාණසිං වොහරන්ති, බහුමංසසුරොදකං॥
gax:105:අථොපි වාණිජා ඵීතා, නානාරට්ඨෙහි ආගතා।
gae:තෙසු මෙ විහිතා රක්ඛා, එවං ජානාහුපොසථ॥
gax:106:ධම්මෙන කිර ඤාතීනං, රජ්ජං කාරෙහි සංවර।
gae:මෙධාවී පණ්ඩිතො චාසි <n>චාපි (සී॰ පී॰)</n>, අථොපි ඤාතිනං හිතො॥
gax:107:තං තං ඤාතිපරිබ්යූළ්හං, නානාරතනමොචිතං।
gae:අමිත්තා නප්පසහන්ති, ඉන්දංව අසුරාධිපොති॥
cen:සංවරජාතකං අට්ඨමං।
bod:463:සුප්පාරකජාතකං (9)
gax:108:උම්මුජ්ජන්ති <pb M=1.239/> නිමුජ්ජන්ති, මනුස්සා ඛුරනාසිකා।
gae:සුප්පාරකං <pb T=1.320/> තං පුච්ඡාම, සමුද්දො කතමො අයං॥
gax:109:කුරුකච්ඡා <n>භරුකච්ඡා (සී॰ ස්යා॰ පී॰ අට්ඨ॰)</n> පයාතානං, වාණිජානං ධනෙසිනං।
gae:නාවාය විප්පනට්ඨාය, ඛුරමාලීති වුච්චති॥
gax:110:යථා අග්ගීව සුරියොව <n>අග්ගි සුරියො ච (ස්යා॰), අග්ගීව සූරියො (ක॰)</n>, සමුද්දො පටිදිස්සති।
gae:සුප්පාරකං තං පුච්ඡාම, සමුද්දො කතමො අයං॥
gax:111:කුරුකච්ඡා පයාතානං, වාණිජානං ධනෙසිනං।
gae:නාවාය විප්පනට්ඨාය, අග්ගිමාලීති වුච්චති॥
gax:112:යථා දධීව ඛීරංව <n>දධි ච ඛීරං ච (ස්යා॰), එවමුපරිපි</n>, සමුද්දො පටිදිස්සති।
gae:සුප්පාරකං තං පුච්ඡාම, සමුද්දො කතමො අයං॥
gax:113:කුරුකච්ඡා <pb V=1.187/> පයාතානං, වාණිජානං ධනෙසිනං।
gae:නාවාය විප්පනට්ඨාය, දධිමාලීති <n>ඛීරමාලීති (ක॰)</n> වුච්චති॥
gax:114:යථා කුසොව සස්සොව, සමුද්දො පටිදිස්සති।
gae:සුප්පාරකං තං පුච්ඡාම, සමුද්දො කතමො අයං॥
gax:115:කුරුකච්ඡා පයාතානං, වාණිජානං ධනෙසිනං।
gae:නාවාය විප්පනට්ඨාය, කුසමාලීති වුච්චති॥
gax:116:යථා නළොව වෙළූව, සමුද්දො පටිදිස්සති।
gae:සුප්පාරකං තං පුච්ඡාම, සමුද්දො කතමො අයං॥
gax:117:කුරුකච්ඡා පයාතානං, වාණිජානං ධනෙසිනං।
gae:නාවාය විප්පනට්ඨාය, නළමාලීති වුච්චති॥
gax:118:මහබ්භයො භිංසනකො, සද්දො සුය්යතිමානුසො <n>සමුද්දො සුය්යත’මානුසො (සී॰ පී॰ අට්ඨ॰)</n>।
gax:යථා <pb T=1.321/> සොබ්භො පපාතොව, සමුද්දො පටිදිස්සති।
gae:සුප්පාරකං තං පුච්ඡාම, සමුද්දො කතමො අයං॥
gax:119:කුරුකච්ඡා <pb M=1.240/> පයාතානං, වාණිජානං ධනෙසිනං।
gae:නාවාය විප්පනට්ඨාය, බළවාමුඛීති <n>වළභාමුඛීති (සී॰ ස්යා॰), බලවාමුඛීති (ස්යා॰ ක॰)</n> වුච්චති॥
gax:120:යතො සරාමි අත්තානං, යතො පත්තොස්මි විඤ්ඤුතං।
gax:නාභිජානාමි සඤ්චිච්ච, එකපාණම්පි හිංසිතං।
gae:එතෙන සච්චවජ්ජෙන, සොත්ථිං නාවා නිවත්තතූති॥
cen:සුප්පාරකජාතකං නවමං।
cen:එකාදසකනිපාතං නිට්ඨිතං।
bod:තස්සුද්දානං –
gax:සිරිමාතුසුපොසකනාගවරො, පුන ජුණ්හක ධම්මමුදයවරො।
gae:අථ පානි යුධඤ්චයකො ච, දසරථ සංවර පාරගතෙන නවාති॥
