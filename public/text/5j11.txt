cha:11:කයවික්කයසමාපත්තිවිනිච්ඡයකථා
bod:57:එවං භණ්ඩපටිසාමනවිනිච්ඡයං කථෙත්වා ඉදානි කයවික්කයවිනිච්ඡයං කථෙන්තො <b>“කයවික්කයසමාපත්තී”</b>තිආදිමාහ। තත්ථ කයනං කයො, පරභණ්ඩස්ස ගහණං, වික්කයනං <pb M=1.116/> වික්කයො, සකභණ්ඩස්ස දානං, කයො ච වික්කයො ච <b>කයවික්කයං</b>। සමාපජ්ජනං <b>සමාපත්ති,</b> තස්ස දුවිධස්ස කිරියස්ස කරණං। තස්සරූපං දස්සෙති <b>“ඉමිනා”</b>තිආදිනා।
bod:සෙසඤාතකෙසු සද්ධාදෙය්යවිනිපාතසම්භවතො තදභාවට්ඨානම්පි දස්සෙතුං <b>“මාතරං වා පන පිතරං වා”</b>තිආදි වුත්තං। තෙන විඤ්ඤත්තිසද්ධාදෙය්යවිනිපාතනඤ්ච න හොති “ඉමිනා ඉදං දෙහී”ති වදන්තොති දස්සෙති, කයවික්කයං පන ආපජ්ජති “ඉමිනා ඉදං දෙහී”ති වදන්තොති දස්සෙති। ඉමිනා ච උපරි අඤ්ඤාතකන්ත්යාදිනා ච සෙසඤාතකං “ඉමං දෙහී”ති වදතො විඤ්ඤත්ති න හොති, “ඉමං ගණ්හාහී”ති පන දදතො සද්ධාදෙය්යවිනිපාතනං, “ඉමිනා ඉමං දෙහී”ති කයවික්කයං ආපජ්ජතො නිස්සග්ගියන්ති අයම්පි අත්ථො දස්සිතො හොති මිගපදවලඤ්ජනන්යායෙන। <b>තස්මා</b>ඉච්චාදිකෙපි “මාතාපිතූහි සද්ධිං කයවික්කයං, සෙසඤාතකෙහි සද්ධිං ද්වෙ ආපත්තියො, අඤ්ඤාතකෙහි සද්ධිං තිස්සො ආපත්තියො”ති වත්තබ්බෙ තෙනෙව න්යායෙන ඤාතුං සක්කාති කත්වා න වුත්තන්ති දට්ඨබ්බං, අඤ්ඤථා අබ්යාපිතදොසො සියා।
bod:“ඉදං භත්තං භුඤ්ජිත්වා ඉදං කරොථා”ති වුත්තෙ පුබ්බාපරසම්බන්ධාය කිරියාය වුත්තත්තා “ඉමිනා ඉදං දෙහී”ති වුත්තසදිසං හොති। ඉදං භත්තං භුඤ්ජ, ඉදං නාම කරොහී”ති වා, “ඉදං <pb V=1.91/> භත්තං භුත්තොසි, ඉදං නාම කරොහි, ඉදං භත්තං භුඤ්ජිස්සසි, ඉදං නාම කරොහී”ති පන වුත්තෙ අසම්බන්ධාය කිරියාය වුත්තත්තා කයවික්කයො න හොති। විඝාසාදානං භත්තදානෙ ච අනපෙක්ඛත්තා සද්ධාදෙය්යවිනිපාතනං න හොති, කාරාපනෙ හත්ථකම්මමත්තත්තා විඤ්ඤත්ති න හොති, තස්මා වට්ටති। <b>“එත්ථ චා”</b>තිආදිනා අසතිපි නිස්සග්ගියවත්ථුම්හි පාචිත්තියං දෙසෙතබ්බන්ති දස්සෙති।
bod:<b>අග්ඝං පුච්ඡිතුං වට්ටති,</b> එත්තාවතා කයවික්කයො න හොතීති අත්ථො। <b>ගණ්හිතුං වට්ටතී</b>ති “ඉමිනා ඉදං දෙහී”ති අවුත්තත්තා <pb M=1.117/> කයවික්කයො න හොති, මූලස්ස අත්ථිතාය විඤ්ඤත්තිපි න හොති। <b>පත්තො න ගහෙතබ්බො</b> පරභණ්ඩස්ස මහග්ඝතාය। එවං සති කථං කාතබ්බොති ආහ <b>“මම වත්ථු අප්පග්ඝන්ති ආචික්ඛිතබ්බ”</b>න්ති। <b>භණ්ඩං අග්ඝාපෙත්වා කාරෙතබ්බතං ආපජ්ජති</b> ථෙය්යාවහාරසම්භවතො, ඌනමාසකං චෙ අග්ඝති, දුක්කටං। මාසකතො පට්ඨාය යාව ඌනපඤ්චමාසකං චෙ අග්ඝති, ථුල්ලච්චයං। පඤ්චමාසකං චෙ අග්ඝති, පාරාජිකන්ති වුත්තං හොති। <b>දෙති, වට්ටති</b> පුඤ්ඤත්ථාය දින්නත්තා අධිකස්ස। <b>කප්පියකාරකස්ස පන…පෙ॰… වට්ටති</b> උභතො කප්පියභණ්ඩත්තා। එකතො උභතො වා චෙ අකප්පියභණ්ඩං හොති, න වට්ටති। <b>“මා ගණ්හාහී”ති වත්තබ්බො,</b> කස්මා? කප්පියකාරකස්ස අඡෙකත්තා।
bod:<b>අඤ්ඤෙන අප්පටිග්ගහිතෙන අත්ථො,</b> කස්මා? සත්තාහකාලිකත්තා තෙලස්ස। පටිග්ගහිතතෙලං සත්තාහපරමං එව ඨපෙතබ්බං, තස්මා තතො පරං ඨපිතුකාමස්ස අප්පටිග්ගහිතතෙලෙන අත්ථො හොති। <b>අප්පටිග්ගහිතං දූසෙය්ය,</b> අනියමිතකාලං අප්පටිග්ගහිතතෙලං නාළියං අවසිට්ඨපටිග්ගහිතතෙලං අත්තනො කාලං වත්තාපෙය්ය।
bod:58:<b>ඉදං පත්තචතුක්කං වෙදිතබ්බ</b>න්ති අකප්පියපත්තචතුක්කං වුත්තං, පඤ්චමො පන කප්පියො। තෙන වක්ඛති “අයං පත්තො සබ්බකප්පියො බුද්ධානම්පි පරිභොගාරහො”ති। <b>අයං පත්තො මහාඅකප්පියො නාම,</b> කස්මා? රූපියං උග්ගණ්හිත්වා අයබීජං සමුට්ඨාපෙත්වා තෙන ලොහෙන පත්තස්ස කාරිතත්තා, එවං බීජතො පට්ඨාය දූසිතත්තා। යථා ච තතියපාරාජිකවිසයෙ ථාවරපයොගෙසු පාසසූලාදීසු මූලතො පට්ඨාය කාරිතෙසු කිස්මිඤ්චි දණ්ඩමත්තෙ වා වාකමත්තෙ වා අවසිට්ඨෙ සති න මුච්චති, සබ්බස්මිං නට්ඨෙයෙව මුච්චති, එවමිධාපි බීජතො <pb M=1.118/> පට්ඨාය කතත්තා තස්මිං පත්තෙ කිස්මිඤ්චි පත්තෙ අවසිට්ඨෙපි කප්පියො භවිතුං න සක්කා। තථා ච වක්ඛති “සචෙපි තං විනාසෙත්වා <pb V=1.92/> ථාලකං කාරෙති, තම්පි අකප්පිය”න්ත්යාදි। එවං සන්තෙපි දුතියපත්තෙ විය මූලෙ ච මූලස්සාමිකානං, පත්තෙ ච පත්තස්සාමිකානං දින්නෙ කප්පියො කාතුං සක්කා භවෙය්ය නු ඛොති ආසඞ්කායමාහ <b>“න සක්කා කෙනචි උපායෙන කප්පියො කාතු”</b>න්ති। තස්සත්ථො – දුතියපත්තං රූපියං පටිග්ගණ්හිත්වා ගිහීහි පරිනිට්ඨාපිතමෙව කිණාති, න බීජතො පට්ඨාය දූසෙති, තස්මා දුතියපත්තො කප්පියො කාතුං සක්කා, ඉධ පන බීජතො පට්ඨාය දූසිතත්තා තෙන භික්ඛුනා තං පත්තං පුන අයපාසාණබීජං කාතුං අසක්කුණෙය්යත්තා, පටිග්ගහිතරූපියස්ස ච වළඤ්ජිතත්තා පුන සාමිකානං දාතුං අසක්කුණෙය්යත්තා න සක්කා කෙනචි උපායෙන කප්පියො කාතුන්ති।
bod:ඉදානි තං අසක්කුණෙය්යත්තං අඤ්ඤෙන පකාරෙන විත්ථාරෙතුං <b>“සචෙපී”</b>තිආදිමාහ। ඉමිනා කිඤ්චිපි අයවත්ථුම්හි අවසිට්ඨෙ සති අකප්පියොව හොතීති දස්සෙති। තෙන වුත්තං විමතිවිනොදනියං (වි॰ වි॰ ටී॰ 1.591) <b>“රූපියං උග්ගණ්හිත්වා</b>ති ඉදං උක්කට්ඨවසෙන වුත්තං, මුත්තාදිදුක්කටවත්ථුම්පි උග්ගණ්හිත්වා කාරිතම්පි පඤ්චන්නං න වට්ටති එව। <b>සමුට්ඨාපෙතී</b>ති සයං ගන්ත්වා වා ‘ඉමං කහාපණාදිං කම්මකාරානං දත්වා බීජං සමුට්ඨාපෙහී’ති අඤ්ඤං ආණාපෙත්වා වා සමුට්ඨාපෙති। <b>මහාඅකප්පියො</b>ති අත්තනාව බීජතො පට්ඨාය දූසිතත්තා අඤ්ඤස්ස මූලස්සාමිකස්ස අභාවතො වුත්තං। සො හි චොරෙහි අච්ඡින්නොපි පුන ලද්ධො ජානන්තස්ස කස්සචීපි න වට්ටති। යදි හි වට්ටෙය්ය, තළාකාදීසු විය ‘අච්ඡින්නො වට්ටතී’ති ආචරියා වදෙය්යුං। <b>න සක්කා කෙනචි උපායෙනා</b>ති සඞ්ඝස්ස විස්සජ්ජනෙන චොරාදිඅච්ඡින්දනෙනපි කප්පියො කාතුං න සක්කා, ඉදඤ්ච තෙන රූපෙන <pb M=1.119/> ඨිතං තම්මූලකෙන වත්ථමුත්තාදිරූපෙන ඨිතඤ්ච සන්ධාය වුත්තං। දුක්කටවත්ථුම්පි හි තම්මූලකකප්පියවත්ථු ච න සක්කා කෙනචි තෙන රූපෙන කප්පියං කාතුං। යදි පන සො භික්ඛු තෙන කප්පියවත්ථුනා, දුක්කටවත්ථුනා වා පුන රූපියං චෙතාපෙය්ය, තං රූපියං නිස්සජ්ජාපෙත්වා අඤ්ඤෙසං කප්පියං කාතුම්පි සක්කා භවෙය්යාති දට්ඨබ්බ”න්ති। යං පන සාරත්ථදීපනියං පපඤ්චිතං, යඤ්ච තමෙව ගහෙත්වා පොරාණටීකායං පපඤ්චිතං, තං විත්ථාරෙත්වා වුච්චමානං අතිවිත්ථාරිතඤ්ච භවිස්සති, සොතූනඤ්ච දුබ්බිඤ්ඤෙය්යං, තස්මා එත්තකමෙව වදිම්හ, අත්ථිකෙහි පන තෙසු තෙසු පකරණෙසු ඔලොකෙත්වා ගහෙතබ්බන්ති।
bod:දුතියපත්තෙ <b>පඤ්චන්නම්පි සහධම්මිකානං න කප්පතී</b>ති රූපියස්ස පටිග්ගහිතත්තා, කයවික්කයස්ස ච කතත්තා। <b>සක්කා පන කප්පියො කාතු</b>න්ති ගිහීහි පරිනිට්ඨාපිතපත්තස්සෙව කිණිතත්තා <pb V=1.93/>, බීජතො පට්ඨාය අදූසිතත්තා, මූලමූලස්සාමිකානඤ්ච පත්තපත්තස්සාමිකානඤ්ච විජ්ජමානත්තා। යථා පන සක්කා හොති, තං දස්සෙතුං <b>“මූලෙ”</b>තිආදිමාහ।
bod:තතියපත්තෙ <b>සදිසොයෙවා</b>ති “පඤ්චන්නම්පි සහධම්මිකානං න වට්ටති, සක්කා පන කප්පියො කාතු”න්ති ඉමං නයං නිද්දිසති। නනු තතියපත්තො කප්පියවොහාරෙන ගහිතො, අථ කස්මා අකප්පියොති චොදනං සන්ධායාහ <b>“කප්පියවොහාරෙන ගහිතොපි දුතියපත්තසදිසොයෙව, මූලස්ස සම්පටිච්ඡිතත්තා අකප්පියො”</b>ති। දුතියචොදනං පන සයමෙව වදති। එත්ථ ච “දුතියපත්තසදිසොයෙවා”ති වුත්තත්තා මූලෙ ච මූලස්සාමිකානං, පත්තෙ ච පත්තස්සාමිකානං දින්නෙ කප්පියො හොති, කප්පියභණ්ඩං දත්වා ගහෙත්වා පරිභුඤ්ජිතුං වට්ටතීති දට්ඨබ්බො। <b>මූලස්ස අනිස්සට්ඨත්තා</b>ති යෙන උග්ගහිතමූලෙන පත්තො කීතො, තස්ස මූලස්ස සඞ්ඝමජ්ඣෙ අනිස්සට්ඨත්තා। එතෙන රූපියමෙව නිස්සජ්ජිතබ්බං, න තම්මූලකං අරූපියන්ති <pb M=1.120/> දස්සෙති। යදි හි තෙන සම්පටිච්ඡිතමූලං සඞ්ඝමජ්ඣෙ නිස්සට්ඨං සියා, තෙන කප්පියෙන කම්මෙන ආරාමිකාදීහි ගහෙත්වා දින්නපත්තො රූපියපටිග්ගාහකං ඨපෙත්වා සෙසානං වට්ටෙය්ය।
bod:චතුත්ථපත්තෙ <b>දුබ්බිචාරිතත්තා</b>ති “ඉමෙ කහාපණෙ දත්වා ඉදං දෙහී”ති ගහිතත්තා ගිහිසන්තකානං කහාපණානං දුට්ඨුවිචාරිතත්තා එතස්ස විචාරණකස්ස භික්ඛුනො එව න වට්ටතීති අත්ථො। <b>මූලස්ස අසම්පටිච්ඡිතත්තා</b>ති එතෙන මූලස්ස ගිහිසන්තකත්තං දස්සෙති, තෙනෙව පත්තස්ස රූපියසංවොහාරෙන අනුප්පන්නතඤ්ච දස්සෙති, තෙන ච තස්ස පත්තස්ස නිස්සජ්ජියාභාවං, භික්ඛුස්ස ච පාචිත්තියාභාවං දීපෙති, තෙන ච දුබ්බිචාරිතමත්තෙන දුක්කටමත්තභාවං පකාසෙති। <b>නිස්සජ්ජී</b>ති ඉදඤ්ච දානවසෙන වුත්තං, න විනයකම්මවසෙන। තෙනෙව ච <b>“සප්පිස්ස පූරාපෙත්වා”</b>ති වුත්තං।
bod:පඤ්චමපත්තෙ <b>සබ්බකප්පියො</b>ති අත්තනො ච පඤ්චන්නං සහධම්මිකානඤ්ච බුද්ධපච්චෙකබුද්ධානඤ්ච කප්පියො। තෙනාහ <b>“බුද්ධානම්පි පරිභොගාරහො”</b>ති।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:කයවික්කයසමාපත්තිවිනිච්ඡයකථාලඞ්කාරො නාම
cen:එකාදසමො පරිච්ඡෙදො।
