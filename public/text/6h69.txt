cha:අට්ඨවීසතිමො පරිච්ඡෙදො
sub:28:අත්ථපඤ්ඤත්තිකථා
gax:1084:තත්ථ ච පුබ්බාපරිය-පවත්තක්ඛන්ධසම්මතා।
gae:විඤ්ඤත්තින්ද්රියවිප්ඵාර-විසෙසොපනිබන්ධනා॥
gax:1085:දෙවයක්ඛමනුස්සාදි-නානාභෙදා සලක්ඛිකා।
gae:සත්තපඤ්ඤත්ති නාමායං, ස්වායං සත්තොති සම්මතො॥
gax:1086:වට්ටත්තයමුපාදාය,
gax:ඛන්ධායතනවුත්තියා।
gax:කාරකො වෙදකො වායං,
gae:සන්ධාවති භවෙ භවෙ॥
gax:1087:තස්මා සංසාරමාපන්නො, සත්තො නාම ස පුග්ගලො।
gae:අහමත්තාපරා ඉත්ථී, පුරිසොති ච කප්පිතො॥
gax:1088:ස්වායං <pb M=.96/> ඛන්ධාදිතො සත්තො, අඤ්ඤොති ච න වුච්චති।
gae:ඛන්ධාදිවිනිමුත්තස්ස, සත්තස්සෙව අභාවතො॥
gax:1089:ඛන්ධා ඛන්ධානමෙවායං, සත්තොති ච න වුච්චති।
gae:ඛන්ධවොහාරතො තස්ස, අඤ්ඤවොහාරසම්භවා॥
gax:1090:ඉච්චෙවං <pb V=.106/> ඛන්ධනානත්තෙ-කත්තමුත්තොපි අත්ථතො।
gae:තබ්බිසෙසාවචරිත-වොහාරො ච තු දිස්සති॥
gax:1091:තෙනායං පුග්ගලො සත්තො, ජායතිජ්ජිය්යතීති ච।
gae:මීයතීති ච තස්සායං, සංසාරොති පවුච්චති॥
gax:1092:මතො ජාතො ච න ස්වෙව, ඛන්ධභෙදොපචාරතො।
gae:නාපරො ස්වෙව සන්තානභෙදාභාවොපචාරතො॥
gax:1093:නානත්තෙකත්තමිච්චෙවං, පුග්ගලස්සොපචාරතො।
gae:උච්ඡෙදසස්සතත්තං වා, තස්මා නොපෙති පුග්ගලො॥
gax:1094:ඉච්චායං පුග්ගලො නාම, සත්තො සංසාරකාරකො।
gae:ඛන්ධාදිකමුපාදාය, පඤ්ඤත්තොති පවුච්චති॥
gax:1095:තස්මා පුග්ගලසඞ්ඛාතා, සංසාරොපනිබන්ධනා।
gae:සත්තපඤ්ඤත්ති නාමාති, විඤ්ඤාතබ්බා විභාවිනා॥
gax:1096:අජ්ඣත්තිකා ච කෙසාදිකොට්ඨාසා බාහිරෙසු ච।
gae:භූමිපබ්බතපාසාණතිණරුක්ඛලතාදිකා॥
gax:1097:භූතසම්භාරනිබ්බත්තිවිභාගපරිකප්පිතා।
gae:තමුපාදාය <b>සම්භාරපඤ්ඤත්තී</b>ති පවුච්චති॥
gax:1098:භූතසම්භාරසණ්ඨානවිභාගපරිකප්පිතා।
gae:<b>සණ්ඨානපඤ්ඤත්ති</b> නාම, ථම්භකුම්භාදිකා මතා॥
gax:1099:භූතසම්භාරසඞ්ඝාතවිසෙසපරිකප්පිතා।
gae:<b>සඞ්ඝාතපඤ්ඤත්ති</b> නාම, රථගෙහාදිකා මතා॥
gax:1100:භූතසම්භාරවිසෙසපරිණාමපකප්පිතා।
gae:<b>පරිණාමපඤ්ඤත්තී</b>ති, දධිභත්තාදිකා මතා॥
gax:1101:ඉත්ථමජ්ඣත්තබහිද්ධා <pb M=.97/>, ධම්මා සම්භාරසම්භූතා।
gae:සන්තානවුත්ති සඞ්කෙතසිද්ධා පඤ්ඤත්ති පඤ්චධා॥
gax:1102:තථා <pb V=.107/> තථා සමුප්පන්නවිකප්පාභොගසම්මතා।
gae:<b>විකප්පපඤ්ඤත්ති</b> නාම, කාලාකාසදිසාදිකා॥
gax:1103:තං තං නිමිත්තමාගම්ම, තතොපට්ඨානකප්පිතා।
gae:<b>උපට්ඨානපඤ්ඤත්තී</b>ති, පටිභාගාදිකා මතා॥
gax:1104:විසෙසාකාරමත්තාපි, අත්ථන්තරපකප්පිතා।
gae:<b>ආකාරපඤ්ඤත්ති</b> නාම, විඤ්ඤත්තිලහුතාදිකා॥
gax:1105:තං තං කාරණමාගම්ම, තථා වොහාරකප්පිතා।
gae:<b>වොහාරපඤ්ඤත්ති</b> නාම, කථිනාපත්තිආදිකා॥
gax:1106:බාලො යො සො ච මෙ අත්තා,
gax:සො භවිස්සාමි මං ච තු।
gax:නිච්චො ධුවො සස්සතොති-
gae:ආදිකා පන සබ්බථා॥
gax:1107:තබ්බොහාරනිමිත්තානං, අභාවෙපි පවත්තිතො।
gae:<b>අභිනිවෙසපඤ්ඤත්ති,</b> නාම තිත්ථියකප්පිතා॥
gax:1108:ඉච්චෙවං ලොකසාසනතිත්ථායතනකප්පිතා।
gae:සන්තානමුත්තසඞ්කෙතසිද්ධා අත්ථාපි පඤ්චධා॥
gax:1109:සඞ්කානවුත්තිසන්තානමුත්තභෙදවසා ද්විධා।
gae:අත්ථපඤ්ඤත්ති නාමායං, දසධා පරිදීපිතා॥
gax:1110:ඉති වුත්තප්පකාරෙසු, පඤ්ඤත්තත්ථෙසු පණ්ඩිතා।
gae:පඤ්ඤත්තිමත්තං සන්ධාය, වොහරන්ති යථාකථං॥
gax:1111:තදඤ්ඤෙ පන බාලා ච, තිත්ථියාපි අකොවිදා।
gae:පඤ්ඤත්තිමතිධාවිත්වා, ගණ්හන්ති පරමත්ථතො॥
gax:1112:තෙ තථා ගහිතාකාරා, අඤ්ඤාණගහිතා ජනා।
gae:මිච්ඡත්තාභිනිවිට්ඨා ච, වඩ්ඪන්ති භවබන්ධනං॥
gax:1113:දුවිධෙසුපි <pb M=.98/> <pb V=.108/> අත්ථෙසු, තස්මා පණ්ඩිතජාතිකො।
gae:පරමත්ථපඤ්ඤත්තීසු, විභාගමිති ලක්ඛයෙති॥
cen:ඉති පඤ්ඤත්තිවිභාගෙ අත්ථපඤ්ඤත්තිකථා නිට්ඨිතා।
cen:අට්ඨවීසතිමො පරිච්ඡෙදො।
