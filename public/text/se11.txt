cha:අපුනරාවත්තිගමනදීපනීයමකගාථා
gax:78:අනන්තකාලොපචිතෙන තෙන,
gax:පුඤ්ඤෙන නිබ්බත්තවිමානයානෙ।
gax:තස්මිං දිනෙ ජාතසුතං පජාපතිං,
gae:හිත්වා ගතො සො සුගතො ගතො ව॥
gax:79:තං ජීවමානං පිතරඤ්ච මාතරං,
gax:තෙ ඤාතකෙ තාදිසියො ච ඉත්ථියො।
gax:තෙ තාදිසෙ රම්මකරෙ නිකෙතෙ,
gae:හිත්වා ගතො සො සුගතො ගතො ව॥
gax:80:ඛොමඤ්ච පත්තුණ්ණදුකූලචීනං,
gax:සකාසිකං සාධුසුගන්ධවාසිතං।
gax:නිවාසිතො සොභති වාසවො ව,
gae:හිත්වා ගතො සො සුගතො ගතො ව॥
gax:81:විධිප්පකාසා නිධියො චතස්සො,
gax:සමුග්ගතා භූතධරා වසුන්ධරා।
gax:සත්තාවසත්තාවසුධා සුධාසා,
gae:හිත්වා ගතො සො සුගතො ගතො ව॥
gax:82:සුවණ්ණථාලෙ සතරාජිකෙ සුභෙ,
gax:සාධුං සුගන්ධං සුචිසාලිභොජනං।
gax:භුත්වා සවාසීහි විලාසිනීහි,
gae:හිත්වා ගත සො සුගතො ගතො ව॥
gax:83:මනුඤ්ඤගන්ධෙන අසුඤ්ඤගන්ධො,
gax:සුගන්ධගන්ධෙන විලිත්තගත්තො।
gax:සුගන්ධවාතෙන සුවිජ්ජිතඞ්ගො,
gae:හිත්වා ගතො සො සුගතො ගතො ව॥
gax:84:සුලක්ඛණෙ හෙවභිලක්ඛිතඞ්ගො,
gax:පසාධිතො දෙවපසාධනෙන।
gax:විරොචමානො සමරාජිනීහි,
gae:හිත්වා ගතො සො සුගතො ගතො ව॥
gax:85:නානාසනානි සයනානි නිවෙසනානි,
gax:භාභානිභානි රතනාකරසන්නිභානි।
gax:තත්රුස්සිතානි රතනද්ධජභූසිතානි,
gae:හිත්වා ව තානි හිමබින්දුසමානි තානි॥
gax:86:නානාවිධෙහි රතනෙහි සමුජ්ජලෙහි,
gax:නාරීහි නිච්චමුපගායිතහම්මියෙහි।
gax:රජ්ජෙහි චක්කරතනාදිවිභූසිතෙහි,
gae:යාතො තතො හි මහිතො පුරිසස්සරෙහි॥
