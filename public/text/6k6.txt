cha:7:පට්ඨානමාතිකා
bod:හෙතුපච්චයො <pb M=.94/> ආරම්මණපච්චයො අධිපතිපච්චයො අනන්තරපච්චයො සමනන්තරපච්චයො සහජාතපච්චයො අඤ්ඤමඤ්ඤපච්චයො නිස්සයපච්චයො උපනිස්සයපච්චයො පුරෙජාතපච්චයො පච්ඡාජාතපච්චයො ආසෙවනපච්චයො කම්මපච්චයො විපාකපච්චයො ආහාරපච්චයො ඉන්ද්රියපච්චයො ඣානපච්චයො මග්ගපච්චයො සම්පයුත්තපච්චයො විප්පයුත්තපච්චයො අත්ථිපච්චයො නත්ථිපච්චයො විගතපච්චයො අවිගතපච්චයොති (පට්ඨා॰ 1.1.පච්චයුද්දෙස)।
cen:පට්ඨානමාතිකා නිට්ඨිතා।
sub:නිගමනං
gax:සත්තප්පකරණනාමතො <pb M=.95/> <pb V=.98/>, අභිධම්මමදෙසයි।
gae:දෙවාතිදෙවො දෙවානං, දෙවලොකම්හි තං පුරෙ॥
gax:තස්සායං <b>මාතිකා</b> සබ්බා, සකලස්සාපි උද්ධරා।
gae:චිරට්ඨිතත්ථං ධම්මස්ස, තං පග්ගණ්හන්තු සාධවො॥
gax:ද්වාවීසති තිකා චෙව, තථෙව හෙතුගොච්ඡකං।
gae:චූළන්තරදුකා සත්ත, ගොච්ඡකා ච තතො පරං॥
gax:මහන්තරදුකා චාපි, තතො චුද්දස නිද්දිසෙ।
gae:ගොච්ඡකානි දුවෙ පිට්ඨි-දුකානිට්ඨාරසෙදිසා॥
gax:ද්වාචත්තාලීස සුත්තන්ත-දුකා තෙවන්ති පඤ්චධා।
gae:සත්තප්පකරණිකා භින්නා, ධම්මසඞ්ගණිමාතිකා॥
cen:අභිධම්මමාතිකාපාළි නිට්ඨිතා।
cen:॥ නමො තස්ස භගවතො අරහතො සම්මාසම්බුද්ධස්ස॥
boo:මොහවිච්ඡෙදනී
ssh:ගන්ථාරම්භකථා
gax:1:කාරුඤ්ඤභාවිතං <pb M=.1/> <pb V=.1/> යස්ස, ඤාණචක්ඛු මහොදයං।
gae:අන්ධභූතස්ස ලොකස්ස, ජාතං සාමඤ්ඤලොචනං॥
gax:2:තං බුද්ධං සුගතං ධීරං, සසද්ධම්මං සසාවකං।
gae:වන්දිත්වානුස්සරිත්වා ච, ථොමෙත්වා ච විනායකං॥
gax:3:ථෙරෙ ච ථිරසීලාදි-ගුණාලඞ්කාරසොභිතෙ।
gae:සාසනුජ්ජොතකෙ ධීරෙ, පුබ්බකෙ වංසපාලකෙ॥
gax:4:විසුද්ධිදෙවදෙවො <pb V=.2/> යං, දෙවානං තිදසාලයෙ।
gae:පඤ්ඤාය දෙසයී තස්ස, අභිධම්මස්ස මාතිකා॥
gax:5:යා තස්සා විපුලත්ථාය, ධම්මසඞ්ගණිආදිහි।
gae:අනෙකෙහි පකාරෙහි, පාළිඅට්ඨකථාහි ච॥
gax:6:අත්ථො විනිච්ඡයො චෙව,
gax:විභත්තො සාගරූපමො।
gax:අනන්තනයවොකිණ්ණො,
gae:දුක්ඛොගාහො යතො තතො॥
gax:7:සමාසෙනාභිධම්මත්ථං, මාතිකාමුඛතොඛිලං।
gae:ඤාතුකාමෙහි සුද්ධෙහි, අන්තෙවාසීහි යාචිතො॥
gax:8:සඞ්කඩ්ඪිත්වාන <pb M=.2/> නයතො, පාළිඅට්ඨකථාගතං।
gae:අත්ථං විනිච්ඡයඤ්චෙව, සමාසෙන නිරාකුලං॥
gax:9:සාමත්ථියගතං අත්ථං, නිකායන්තරනිස්සටං।
gae:මහාවිහාරවාසීනං, කමාභතනයානුගං॥
gax:10:දීපයන්තො නයඤ්ඤූනං, සදා සම්මොදකාරිනිං।
gae:<b>මොහවිච්ඡෙදනිං</b> නාම, කරිස්සාමත්ථවණ්ණනන්ති॥
cen:ගන්ථාරම්භකථා නිට්ඨිතා।
