cha:3:සමාසකණ්ඩ
tit:සමාසලක්ඛණාදි
bod:202:නාමානං <pb M=.138/> සමාසො යුත්තත්ථොත්යධිකාරො। <b>සමාසො</b>ති භින්නත්ථානං පදාන මෙකත්ථතා। <b>යුත්තත්ථො</b>ති අඤ්ඤමඤ්ඤසම්බන්ධත්ථො।
bod:විභාසාත්යධිකාතබ්බං <pb M=.142/> වාක්යත්ථං।
tit:කම්මධාරයසමාස
bod:203:“මහන්තො ච සො වීරො චා”ති වාක්යෙ –
bod:<b>ද්විපදෙ තුල්යාධිකරණෙ කම්මධාරයො</b>।
bod:භින්නප්පවත්තිනිමිත්තා <pb M=.143/> සද්දා එකස්මිං වත්ථුනි පවත්තා තුල්යාධිකරණා, විසෙසනවිසෙසස්සභූතා සමානාධිකරණා ද්වෙ පදා යදා සමස්යන්තෙ, තදා සො සමාසො කම්මධාරයො
bod:නාම <pb M=.144/>, ඉධ වා සමාසසුත්තානි සඤ්ඤාද්වාරෙන සමාසවිධායකානි।
bod:අග්ගහිතවිසෙසනා <pb M=.146/> බුද්ධි විසෙස්සම්හි න උප්පජ්ජතීති විසෙසනං පුබ්බං හොති, සමාසෙනෙව තුල්යාධිකරණත්තස්ස වුත්තත්තා තප්පකාසනත්ථං පයුත්තා සමාසතො අතිරිත්තා ච සො ඉච්චෙතෙ “වුත්තට්ඨානමප්පයොගො”ති ඤායා නප්පයුජ්ජන්තෙ। එවමඤ්ඤත්ර।
bod:<b>තෙසං විභත්තියො ලොපා ච</b>।
bod:තෙසං යුත්තත්ථානං සමාසානං පුබ්බුත්තරපදානං විභත්තී ලුප්යන්තෙ, චකාරෙන ක්වචි න।
bod:තතො මහන්ත වීර ඉති ච රූපප්පසඞ්ගෙ –
bod:<b>පකති චස්ස සරන්තස්ස</b>।
bod:විභත්තීසු <pb M=.147/> ලුත්තාසු සරන්තස්ස පුබ්බභූතස්ස, පරභූතස්ස ච අස්ස සමාසපදස්ස පකති හොතීතීහ ලුත්තාකාරා පුනානීයන්තෙ।
bod:තතො මහන්ත වීරඉති ඨිතෙ –
bod:“මහතං <pb M=.149/> මහා තුල්යාධිකරණෙ පදෙ”ති මහන්තස්ස මහා।
bod:<b>තද්ධිත සමාස කිතකා නාමංවාතවෙතුනාදීසු ච</b>।
bod:තද්ධිතාදයො නාමං ඉව දට්ඨබ්බා තවෙප්පභුතිපච්චයෙ වජ්ජෙත්වා।
bod:තතො <pb M=.150/> වත්තිච්ඡාය ස්යාදි। මහාවීරො, මහාවීරාඉච්චාදි।
bod:204:කම්මධාරයො <pb M=.152/> ද්වන්දො ච, තප්පුරිසො ච ලාභිනො।
bod:තයො පරපදෙ ලිඞ්ගං, බහුබ්බීහි පදන්තරෙ।
bod:205:රත්තා ච සා පටී චාති රත්තපටී, මහන්තී ච සා සද්ධා චාති මහාසද්ධා। එත්ථ “කම්මධාරයසඤ්ඤෙ චෙ”ති පුබ්බපදෙ පුමෙව කතෙ ආඊපච්චයානං නිවුත්ති।
bod:206:නීලඤ්ච තං උප්පලඤ්චාති නීලුප්පලං, සත්ථීව සත්ථි, සත්ථි ච සා සාමා චාති සත්ථිසාමා। මුඛමෙව චන්දො මුඛචන්දො।
bod:විසෙසනවිසෙස්සානං <pb M=.154/> යථෙච්ඡත්තා ක්වචි විසෙසනං පරං හොති, ඛත්තියභූතොඉච්චාදි, ඉච්ඡා ච යථාතන්ති।
tit:උභෙ තප්පුරිස සමාස
bod:207:නසද්දා සි, තස්ස ලොපො। න සුරො අසුරො।
bod:එත්ථ කම්මධාරයෙ කතෙ – “උභෙ තප්පුරිසා”ති තප්පුරිසසඤ්ඤා। “අත්තන්නස්ස තප්පුරිසෙ”ති නස්ස අ। න අස්සො අනස්සො। එත්ථ “සරෙ අන”ති නස්ස අන।
bod:208:“නාමානං <pb M=.155/> සමාසො”ති සුත්තෙ ද්විධාකතෙ අයුත්තත්ථානම්පි ක්වචි සමාසො। න පුන ගෙය්යා අපුනගෙය්යා ගාථෙත්යාදි। එත්ථ ගෙය්යෙන සම්බන්ධො න-සද්දො අයුත්තත්ථෙනාපි පුනෙන යොගවිභාගබලා සමස්යතෙ।
tit:දිගුසමාස
bod:209:තයො <pb M=.156/> ලොකා සමාහටා තිලොකං।
bod:එත්ථ “සඞ්ඛ්යාපුබ්බො දිගූ”ති කම්මධාරයස්ස දිගුසඤ්ඤා। ‘දිගුස්සෙකත්තං”ති එකත්තං, නපුංසකත්තඤ්ච।
tit:සුද්ධතප්පුරිසසමාස
bod:210:තප්පුරිසා <pb M=.157/> ත්වෙව।
bod:<b>අමාදයො පරපදෙහි</b>।
bod:දුතියන්තාදයො පරපදෙහි නාමෙහි යදා සමස්යන්තෙ, තදා සො සමාසො තප්පුරිසො නාම।
bod:ගාමං <pb M=.158/> ගතො ගාමගතො।
bod:“පස්ස වාසිට්ඨ ගාමං, ගතො තිස්සො සාවත්ථිං”ත්ය ත්රායුත්තත්ථතාය න සමාසො। තථා ඤ්ඤත්ර ඤෙය්යං।
bod:211:රඤ්ඤා <pb M=.159/> හතො රාජහතො।
bod:කිච්චන්තෙහි භීයො අධිකත්ථවචනෙ।
bod:තබ්බ, අනීය, ණ්ය, තෙය්ය, රිච්චප්පච්චයා <b>කිච්චා</b>। ථුතිනින්දත්ථමජ්ඣාරොපිතත්ථං වචනං <b>අධිකත්ථවචනං</b>। සොණලෙය්යො කූපොඉච්චාදි। සොණෙහි යථා ලිය්හතෙ, තථා පුණ්ණත්තා <b>ථුති</b>। තෙහි උච්ඡිට්ඨත්තා <b>නින්දා</b> ච।
bod:දධිනා උපසිත්තං භොජනං දධිභොජනං, සමාසපදෙනෙව උපසිත්තක්රියාය කථනා නත්ථෙත්ථායුත්තත්ථතා। උපසිත්තසද්දාප්පයොගො පුබ්බෙව।
bod:212:කරණෙ <pb M=.160/> තු-අසිනා කලහො අසිකලහො।
bod:213:බුද්ධස්ස දෙය්යං බුද්ධද්දෙය්යං, පරස්සපදං, එත්ථ විභත්යලොපො। එවං අත්තනොපදමිච්චාදි।
bod:214:චොරස්මා <pb M=.161/> භයං චොරභයං। එවං බද්ධනමුත්තොච්චාදි।
bod:215:රඤ්ඤො පුත්තො රාජපුත්තො।
bod:“බ්රාහ්මණස්ස කණ්හා දන්තා” ඉච්චත්ර දන්තාපෙක්ඛා ඡට්ඨීති කණ්හෙන සම්බන්ධාභාවා න සමාසො। යදා තු කණ්හා ච තෙ දන්තා චෙති කම්මධාරයො, තදා ඡට්ඨී කණ්හදන්තාපෙක්ඛාති බ්රාහ්මණකණ්හදන්තාති සමාසො හොතෙව।
bod:216:“රඤ්ඤො <pb M=.162/> මාගධස්ස ධන” න්ත්යත්ර රඤ්ඤොති ඡට්ඨී ධන මපෙක්ඛතෙ, න මාගධං। රාජා එව මාගධසද්දෙන වුච්චතෙති භෙදාභාවා සම්බන්ධාභාවොති තුල්යාධිකරණෙන මාගධෙන සහ රාජා න සමස්යතෙ। ද්විට්ඨො හි සම්බන්ධො।
bod:රඤ්ඤො <pb M=.163/> අස්සො පුරිසො චෙ” ත්ය ත්ර රඤ්ඤො අස්සො, රඤ්ඤො පුරිසො ති ච පච්චෙකං සම්බන්ධතො සාපෙක්ඛතා අත්ථීති න සමාසො। “අස්සො ච පුරිසො චා”ති ද්වන්දෙ කතෙ තු රාජස්සපුරිසාති හොතෙව, අඤ්ඤානපෙක්ඛත්තා।
bod:“රඤ්ඤො ගරුපුත්තො” ඉච්චත්ර රාජාපෙක්ඛිනොපි ගරුනො
bod:පුත්තෙන <pb M=.164/> සහ සමාසො, ගමකත්තා। ගමකත්තම්පි සමාසස්ස නිබන්ධනං। තත්ථ ගරුනො පුත්තොති විග්ගහො, එවමඤ්ඤත්ර।
bod:217:රූපෙ සඤ්ඤා රූපසඤ්ඤා।
bod:ක්වචි නින්දායං - කූපෙ මණ්ඩූකො විය කූපමණ්ඩූකො। එවං නගරකාකො ඉච්චාදි। අත්රොපමාය නින්දා ගම්යතෙ।
bod:අන්තෙවාසිකො ත්යාදො විභත්ත්යලොපො।
tit:බහුබ්බීහිසමාස
bod:218:<b>අඤ්ඤපදත්ථෙසු බහුබ්බීහි।</b>
bod:අප්පඨමන්තාන <pb M=.165/> මඤ්ඤෙසං පදානං අත්ථෙසු ද්වෙ වා බහූනි වා නාමානි යදා සමස්යන්තෙ, තදා සො සමාසො බහුබ්බීහි නාම।
bod:ආගතා සමණා යං සා ආගතසමණො, විහාරො।
bod:219:ජිතානි <pb M=.166/> ඉන්ද්රියානි යෙන සො ජිතින්ද්රියො, භගවා। ආහිතො අග්ගි යෙන සො ආහිතග්ගි। අග්යාහිතො වාත්යාදො යථෙච්ඡං විසෙසනස්ස පරතා।
bod:220:කරණෙ තු-ඡින්නො රුක්ඛො යෙන සො ඡින්නරුක්ඛො, ඵරසු।
bod:221:දින්නො සුඞ්කො යස්ස සො දින්නසුඞ්කො, රාජා।
bod:222:නිග්ගතා ජනා යස්මා සො නිග්ගතජනො, ගාමො।
bod:223:දස <pb M=.167/> බලානි යස්ස සො දසබලො, භගවා। නත්ථි සමො යස්ස සො අසමො। එත්ථ “අත්තන්නස්සා”ති යොගවිභාගෙන නස්ස අ।
bod:පහූතා ජිව්හා යස්ස සො පහූතජිව්හො, මහන්තී පඤ්ඤා යස්ස සො මහාපඤ්ඤො। ද්වීසු “ඉත්ථියම්භාසිතපුමිත්ථීපුමාව චෙ”ති පුම්භාවාතිදෙසා පුබ්බුත්තරපදෙසු ආඊප්පච්චයානමභාවො।
bod:224:“ක්වචි <pb M=.169/> සමාසන්තගතානමකාරන්තො”ති අන්තස්ස අත්තං। කාරග්ගහණෙන ආ ඉ ච। ඉත්ථියමිවණ්ණන්තා, ත්වන්තෙහි ච කප්පච්චයොපි। යථා - විසාලං අක්ඛි යස්ස සො විසාලක්ඛො, පච්චක්ඛධම්මා, සිලොපො। සොභනො ගන්ධො යස්ස සො <pb M=.171/> සුගන්ධි। බහුකන්තිකො, බහුනදිකො, සමුද්දො। එත්ථ යදාදිනා රස්සො। බහුකත්තුකො। මත්තා බහවො මාතඞ්ගා යස්මිං තං මත්තබහුමාතඞ්ගං, වනං।
cen:තුල්යාධිකරණො।
bod:225:සුවණ්ණස්ස <pb M=.172/> විය වණ්ණො යස්ස සො සුවණ්ණවණ්ණො। වජිරං පාණිම්හි යස්ස සො වජිරපාණි। උරසි ලොමානි යස්ස සො උරසිලොමො। එත්ථ විභත්යලොපො।
bod:“අත්ථෙසූ”ති බහුත්තග්ගහණෙන ක්වචි පඨමන්තානම්පි। සහ හෙතුනා යො වත්තතෙ සො සහෙතුකො, “යදා” දිනා සහස්ස සො।
bod:226:සත්ත <pb M=.173/> වා අට්ඨ වා සත්තට්ඨ, මාසා, එත්ථඤ්ඤපදත්ථො වා සද්දස්සත්ථො। දක්ඛිණස්සා ච පුබ්බස්සා ච දිසාය යං අන්තරාලං, සා දක්ඛිණපුබ්බා, දිසා।
cen:භින්නාධිකරණො।
bod:අප්පඨමන්තානන්ති කිං, දෙසිතො බුද්ධෙන යො ධම්මො।
tit:ද්වන්දසමාස
bod:227:<b>නාමානං සමුච්චයො ද්වන්දො।</b>
bod:සමුච්චයො <pb M=.177/>, ති පිණ්ඩීකරණං එකවිභත්තිකානං නාමානං යො සමුච්චයො, සො ද්වන්දො නාම, ඉදං සුත්තං බහුවචනවිසයං।
bod:චන්දො ච සූරියො ච චන්දසූරියා। තිට්ඨන්ති ත්යාදි-
bod:ක්රියාසම්බන්ධසාමඤ්ඤතො <pb M=.178/> අත්ථෙත්ථාපෙකත්ථතා, එවං නරනාරියො, අක්ඛරපදානි।
bod:228:<b>තථා ද්වන්දෙ පාණි තුරිය යොග්ග සෙනඞ්ග ඛුද්දජන්තුක විවිධ විරුද්ධ විසභාගත්ථාදීනඤ්ච।</b>
bod:විවිධෙනාකාරෙන විරුද්ධා <b>විවිධවිරුද්ධා</b>, සභාගා සදිසා, විවිධා ච තෙ සභාගා චෙති <b>විසභාගා</b>। යථා දිගුසමාසෙ, තථා ද්වන්දෙ පාණ්යඞ්ගත්ථාදීනං එකත්තං, නපුංසකත්තඤ්ච හොති।
bod:චක්ඛුසොතං, ගීතවාදිතං, යුගනඞ්ගලං, හත්ථස්සං, අසිචම්මං, ඩංසමකසං, කොකාලූකං।
bod:නාමරූපං <pb M=.182/>, නාමං නමනලක්ඛණං, රූපං රුප්පනලක්ඛණං। එවමෙතෙ ධම්මා ලක්ඛණතො විවිධා, පරමත්ථතො සභාගා ච।
bod:ආදිසද්දෙනාඤ්ඤත්ථාපි <pb M=.183/>। යථා - භින්නලිඞ්ගානං - ඉත්ථිපුමං। යදාදිනා රස්සො, දාසිදාසං, පත්තචීවරං। ගඞ්ගාසොණං।
bod:සඞ්ඛ්යාපරිමාණානං - තිකචතුක්කං।
bod:සිප්පීනං - වෙණරථකාරං।
bod:ලුද්දකානං - සාකුන්තික මාගවිකං।
bod:අප්පාණිජාතීනං - ආරසත්ථි।
bod:එකජ්ඣායනබ්රාහ්මණානං - කඨකාලාපං ඉච්චාදි।
bod:229:<b>විභාසා රුක්ඛ තිණ පසු ධන ධඤ්ඤ ජනපදාදීනඤ්ච।</b>
bod:ද්වන්දෙ <pb M=.185/> රුක්ඛාදීනං එකත්තං නපුංසකත්තඤ්ච වා හොති।
bod:ධවඛදිරං, ධවඛදිරා, මුඤ්ජපබ්බජං, මුඤ්ජපබ්බජා, අජෙළකං, අජෙළකා, හිරඤ්ඤසුවණ්ණං, හිරඤ්ඤසුවණ්ණානි, සාලියවං, සාලියවා।
bod:කාසිකොසලං <pb M=.187/> කාසිකොසලා।
bod:ආදිසද්දෙන අඤ්ඤෙසුපි වා। යථා – නිච්චවිරොධීනමද්දබ්බානං - කුසලාකුසලං, කුසලාකුසලානි।
bod:සකුණීනං - බකබලාකං, බකබලාකා।
bod:බ්යඤ්ජනානං - දධිඝතං, දධිඝතානි।
bod:දිසානං - පුබ්බාපරං, පුබ්බාපරා ඉච්චාදි।
tit:අබ්යයීභාවසමාස
bod:230:අධිසද්දා <pb M=.189/> ස්මිං, තස්ස ලොපො। අධිසද්දෙන තුල්යාධිකරණත්තා ඉත්ථිසද්දාපිස්මිං। නිච්චසමාසත්තා ආධාරභූතායමිත්ථියන්ති පදන්තරෙන විග්ගහො। අධි ඉත්ථියන්ති ඨිතෙ –
bod:<b>උපසග්ගනිපාතපුබ්බකො අබ්යයීභාවො</b>।
bod:උපසග්ගාදිපුබ්බකො සද්දො විභත්යත්ථාදීසු සමාසො හොති, අබ්යයීභාවසඤ්ඤො ච।
bod:“සො නපුංසකලිඞ්ගො”ති අබ්යයීභාවො නපුංසකලිඞ්ගො, යදාදිනා එකවචනො ච।
bod:“සරො <pb M=.191/> රස්සො නපුංසකෙ”ති රස්සො।
bod:<b>අඤ්ඤස්මා ලොපො ච</b>।
bod:අනකාරන්තා අබ්යයීභාවා පරා සබ්බා විභත්තී ලුජ්ජරෙ। අධිත්ථි, විභත්තීනමත්ථො ආධාරාදි।
bod:ඉධාධිසද්දො ආධාරෙවත්තතෙ, අධිත්ථිඉච්චෙතං පදං ඉත්ථිය මිච්චෙතමත්ථං වදති।
bod:සමීපං <pb M=.193/> නගරස්ස උපනගරං। “අංවිභත්තීනමකාරන්තබ්යයීභාවා”ති විභත්තීනං ක්වචි අං।
bod:ක්වචීති කිං। උපනගරෙ।
bod:අභාවො මක්ඛිකානං නිම්මක්ඛිකං රස්සො। අනුපුබ්බො ථෙරානං අනුථෙරං, අනතික්කම්ම සත්තිං යථාසත්ති।
bod:යෙ <pb M=.195/> යෙ බුඩ්ඪා යථාබුඩ්ඪං, විච්ඡායං।
bod:යත්තකො පරිච්ඡෙදො ජීවස්ස යාවජීවං, අවධාරණෙ।
bod:ආ පබ්බතා ඛෙත්තං ආපබ්බතං ඛෙත්තං, මරියාදායං, වජ්ජමානා සීමා මරියාදා, පබ්බතං විනාත්යත්ථො।
bod:ආ ජලන්තා සීතං ආජලන්තං සීතං, අභිවිධිම්හි, ගය්හමානා සීමා අභිවිධි, ජලන්තෙන සහෙත්යත්ථො।
bod:ආසද්දයොගෙ “ධාතුනාමා”දිනා අපාදානවිධානෙනෙව වාක්යම්පි සිද්ධං। තථාඤ්ඤත්ර।
bod:231:“උත්තමො <pb M=.197/> වීරො පවීරො” ඉච්චාදො පන පුබ්බපදත්ථප්පධානත්තාභාවාබ්යයීභාවාභාවො කම්මධාරයොඑව। එවං විසිට්ඨො ධම්මො අභිධම්මො। කුච්ඡිතං අන්නං කදන්නං। එත්ත්ථ <pb M=.198/> “කද කුස්සා”ති සරෙ කුස්ස කදාදෙසො।
bod:අප්පකං ලවණං කාලවණං, එත්ථ “කාප්පත්ථෙසු චා”ති කුස්ස කා, බහුවචනෙනාඤ්ඤත්රාපි ක්වචි। කුච්ඡිතො පුරිසො කාපුරිසො, කුපුරිසො වා, එවමසුරාදි।
gax:පුබ්බපරූභයමඤ්ඤපදත්ථ - ප්පධානාබ්යයීභාව සමාසො।
gae:කම්මධාරයක තප්පුරිසා ද්වෙ, ද්වෙන්දො ච බහුබ්බීහි ච ඤෙය්යා॥
cen:සමාසො।
