cha:චතුවීසතිමො පරිච්ඡෙදො
sub:24:පරිග්ගහවිසුද්ධිකථා
gax:940:සීලචිත්තවිසුද්ධීහි, යථාවුත්තාහි මණ්ඩිතො।
gae:පයොගාසයසම්පන්නො, නිබ්බානාභිරතො තතො॥
gax:941:ඛන්ධායතනධාතාදිප්පභෙදෙහි <pb M=.83/> යථාරහං।
gae:ලක්ඛණපච්චුපට්ඨාන-පදට්ඨානවිභාගතො॥
gax:942:පරිග්ගහෙත්වා සඞ්ඛාරෙ, නාමරූපං යථාකථං।
gae:වවත්ථපෙන්තො තත්ථෙවමනුපස්සති පඤ්ඤවා॥
gax:943:නාමරූපමිදං සුද්ධං, අත්තභාවොති වුච්චති।
gae:නත්ථෙත්ථ කොචි අත්තා වා, සත්තො ජීවො ච පුග්ගලො॥
gax:944:යථාපි අඞ්ගසම්භාරා, හොති සද්දො රථො ඉති।
gae:එවං ඛන්ධෙසු සන්තෙසු, හොති සත්තොති සම්මුති॥
gax:945:ඛන්ධායතනධාතූනං, යථායොගමනුක්කමො।
gae:අබ්බොච්ඡින්නො පවත්තන්තො, සංසාරොති පවුච්චති॥
gax:946:ඉති නානප්පකාරෙන, තෙභූමකපරිග්ගහො।
gae:භූමිධම්මවවත්ථානං, සුද්ධසඞ්ඛාරදස්සනං॥
gax:947:අත්තදිට්ඨිපහානෙන <pb V=.92/>, දිට්ඨිසංක්ලෙසසොධනං।
gae:<b>දිට්ඨිවිසුද්ධි</b> නාමාති, ඤාණමෙතං පවුච්චති॥
gax:948:පරිග්ගහිතසඞ්ඛාරො, නාමරූපමපත්ථියා।
gae:තතො පරං යථායොගං, පරිග්ගණ්හති පච්චයෙ॥
gax:949:දුක්ඛසමුදයො තත්ථ, තණ්හා සංසාරනායිකා।
gae:සමොධානෙති සඞ්ඛාරෙ, තත්ථ තත්ථුපපත්තියා॥
gax:950:තණ්හාසම්භවමෙවෙතං, තස්මා දුක්ඛං පවුච්චති।
gae:තදප්පවත්ති නිබ්බානං, මග්ගො තංපාපකොති ච॥
gax:951:චතුසච්චවවත්ථාන-මුඛෙනෙවම්පි පච්චයෙ।
gae:පරිග්ගණ්හන්ති එකච්චෙ, සඞ්ඛාරානමථාපරෙ॥
gax:952:ආලොකාකාසවායාපපථවිඤ්චුපනිස්සයං।
gae:භවඞ්ගපරිණාමඤ්ච, ලභිත්වාව යථාරහං॥
gax:953:ඡ වත්ථූනි ච නිස්සාය, ඡ ද්වාරාරම්මණානි ච।
gae:පටිච්ච මනසිකාරං, පවත්තන්ති අරූපිනො॥
gax:954:යථාසකසමුට්ඨානං <pb M=.84/>, විභාගෙහි ච රූපිනො।
gae:පවත්තන්ති එකච්චෙති, පරිග්ගණ්හන්ති පච්චයෙ॥
gax:955:අවිජ්ජාපච්චයා හොන්ති, සඞ්ඛාරා තු තතො තථා।
gae:විඤ්ඤාණං නාමරූපඤ්ච, සළායතනනාමකං॥
gax:956:ඵස්සො ච වෙදනා තණ්හා, උපාදානං භවො තතො।
gae:ජාති ජරා මරණඤ්ච, පවත්තති යථාරහං॥
gax:957:තතො සොකො පරිදෙවො, දුක්ඛඤ්චෙව තථාපරං।
gae:දොමනස්සමුපායාසො, සම්භොති ච යථාරහං॥
gax:958:එතස්ස කෙවලස්සෙවං, දුක්ඛක්ඛන්ධස්ස සම්භවො।
gae:පටිච්චසමුප්පාදොව, නත්ථඤ්ඤො කොචි කාරකො॥
gax:959:තත්ථාවිජ්ජාදයො <pb V=.93/> ද්වෙපි, අද්ධාතීතො අනාගතො।
gae:ජාතාදයොපරෙ අට්ඨ, පච්චුප්පන්නොති වණ්ණිතො॥
gax:960:පුඤ්ඤාපුඤ්ඤානෙඤ්ජවසා, සඞ්ඛාරා තිවිධා තථා।
gae:භවෙකදෙසො කම්මඤ්ච, කම්මවට්ටන්ති වුච්චති॥
gax:961:අවිජ්ජාතණ්හුපාදානා, ක්ලෙසවට්ටමථාපරෙ।
gae:විපාකවට්ටං සත්තාපි, උපපත්තිභවොපි ච॥
gax:962:අවිජ්ජාසඞ්ඛාරානං තු, ගහණෙ ගහිතාව තෙ।
gae:තණ්හුපාදානභවාති, අතීතෙ පඤ්ච හෙතවො॥
gax:963:තණ්හුපාදානභවානං, ගහණෙ ගහිතාව තෙ।
gae:අවිජ්ජා සඞ්ඛාරා චෙති, පච්චුප්පන්නෙපි පඤ්චකෙ॥
gax:964:විඤ්ඤාණාදිසරූපෙන, දස්සිතං ඵලපඤ්චකං।
gae:තථා තදෙව ජාතාදි-නාමෙනානාගතන්ති ච॥
gax:965:අතීතෙ හෙතවො පඤ්ච, ඉදානි ඵලපඤ්චකං।
gae:ඉදානි හෙතවො පඤ්ච, ආයතිං ඵලපඤ්චකං॥
gax:966:හෙතුඵලං ඵලහෙතු, පුන හෙතුඵලානි ච।
gae:තිසන්ධි චතුසඞ්ඛෙපං, වීසතාකාරමබ්රවුං॥
gax:967:අත්ථධම්මපටිවෙධ-දෙසනානං <pb M=.85/> යථාරහං।
gae:ගම්භීරත්තා චතුන්නම්පි, චතුගම්භීරතා මතා॥
gax:968:එකත්තනානත්තනයා, අබ්යාපාරනයොපරො।
gae:තථෙවංධම්මතා චෙති, නයා වුත්තා චතුබ්බිධා॥
gax:969:ජරාමරණසොකාදි-පීළිතානමභිණ්හසො।
gae:ආසවානං සමුප්පාදා, අවිජ්ජා ච පවත්තති॥
gax:970:අවිජ්ජාපච්චයා හොන්ති, සඞ්ඛාරාපි යථා පුරෙ।
gae:බද්ධාවිච්ඡෙදමිච්චෙවං, භවචක්කමනාදිකං॥
gax:971:තණ්හාවිජ්ජානාභිකං <pb V=.94/> තං, ජරාමරණනෙමිකං।
gae:සෙසාකාරාදිඝටිකං, තිභවාරථයොජිතං॥
gax:972:තිඅද්ධඤ්ච තිවට්ටඤ්ච, තිසන්ධිඝටිකං තථා।
gae:චතුසඞ්ඛෙපගම්භීරනයමණ්ඩිතදෙසනං॥
gax:973:වීසතාකාරවිභාගං, ද්වාදසාකාරසඞ්ගහං।
gae:ධම්මට්ඨිතීති දීපෙන්ති, ඉදප්පච්චයතං බුධා॥
gax:974:පටිච්චසමුප්පාදොයං, පච්චයාකාරනාමතො।
gae:සඞ්ඛෙපතො ච විත්ථාරා, විවිධාකාරභෙදතො॥
gax:975:ජනෙති පච්චයුප්පන්නෙ, අවිජ්ජාදිපවත්තියා।
gae:අවිජ්ජාදිනිරොධෙන, නිරොධෙති ච සබ්බථා॥
gax:976:පච්චයප්පච්චයුප්පන්න-වසෙනෙව පවත්තති।
gae:සංසාරොයන්ති එකච්චෙ, පරිග්ගණ්හන්ති පච්චයෙ॥
gax:977:සමන්තපට්ඨානමහාපකරණවිභාගතො।
gae:එකච්චෙ පරිග්ගණ්හන්ති, චතුවීසති පච්චයෙ॥
gax:978:ඉති නානප්පකාරෙන, පච්චයානං පරිග්ගහො।
gae:සප්පච්චයනාමරූපං, වවත්ථානන්ති වෙදිතං॥
gax:979:ඉදප්පච්චයතාඤාණං, පච්චයාකාරදස්සනං।
gae:ධම්මට්ඨිති යථාභූතඤාණදස්සනනාමකං॥
gax:980:කාලත්තයවිභාගෙසු <pb M=.86/>, කඞ්ඛාසංක්ලෙසසොධනං।
gae:<b>කඞ්ඛාවිතරණා නාම, විසුද්ධී</b>ති පවුච්චතීති॥
cen:ඉති නිබ්බානවිභාගෙ පරිග්ගහවිසුද්ධිකථා නිට්ඨිතා।
cen:චතුවීසතිමො පරිච්ඡෙදො।
