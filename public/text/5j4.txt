cha:4:විඤ්ඤත්තිවිනිච්ඡයකථා
bod:21:එවං <pb V=1.53/> භෙසජ්ජාදිවිනිච්ඡයං කථෙත්වා ඉදානි විඤ්ඤත්තිවිනිච්ඡයං කථෙතුං <b>“විඤ්ඤත්තීති යාචනා”</b>තිආදිමාහ। තත්ථ විඤ්ඤාපනා <b>විඤ්ඤත්ති,</b> “ඉමිනා නො අත්ථො”ති විඤ්ඤාපනා, යාචනාති වුත්තං හොති। තෙනාහ “විඤ්ඤත්තීති යාචනා”ති। <b>තත්ර</b> විඤ්ඤත්තියං <b>අයං</b> මයා වක්ඛමානො <b>විනිච්ඡයො</b> වෙදිතබ්බොති යොජනා। <b>මූලච්ඡෙජ්ජායා</b>ති (වි॰ වි॰ ටී॰ 1.342) පරසන්තකභාවතො මොචෙත්වා අත්තනො එව සන්තකකරණවසෙන। එවං යාචතො අඤ්ඤාතකවිඤ්ඤත්තිදුක්කටඤ්චෙව දාසපටිග්ගහදුක්කටඤ්ච හොති “දාසිදාසපටිග්ගහණා පටිවිරතො (දී॰ නි॰ 1.10, 194) හොතී”ති වචනං නිස්සාය අට්ඨකථායං පටික්ඛිත්තත්තා। ඤාතකපවාරිතට්ඨානතො පන දාසං මූලච්ඡෙජ්ජාය යාචන්තස්ස සාදියනවසෙනෙව දුක්කටං। <b>සකකම්ම</b>න්ති පාණවධකම්මං। ඉදඤ්ච පාණාතිපාතදොසපරිහාරාය වුත්තං, න විඤ්ඤත්තිපරිහාරාය। <b>අනියමෙත්වාපි න යාචිතබ්බා</b>ති සාමීචිදස්සනත්ථං වුත්තං, සුද්ධචිත්තෙන පන හත්ථකම්මං යාචන්තස්ස ආපත්ති නාම නත්ථි। <b>යදිච්ඡකං කාරාපෙතුං වට්ටතී</b>ති “හත්ථකම්මං යාචාමි, දෙථා”තිආදිනා අයාචිත්වාපි <pb M=1.66/> වට්ටති, සකිච්චපසුතම්පි එවං කාරාපෙන්තස්ස විඤ්ඤත්ති නත්ථි එව, සාමීචිදස්සනත්ථං පන විභජිත්වා වුත්තං।
bod:<b>සබ්බකප්පියභාවදීපනත්ථ</b>න්ති සබ්බසො කප්පියභාවදස්සනත්ථං। <b>මූලං දෙථාති වත්තුං වට්ටතී</b>ති “මූලං දස්සාමා”ති පඨමං වුත්තත්තා විඤ්ඤත්ති වා “මූල”න්ති වචනස්ස කප්පියාකප්පියවත්ථුසාමඤ්ඤවචනත්තා අකප්පියවචනං වා නිට්ඨිතභතිකිච්චානං දාපනතො අකප්පියවත්ථුසාදියනං වා න හොතීති කත්වා වුත්තං। <b>මූලච්ඡෙජ්ජාය වා</b>ති ඉදං ඉධ ථම්භාදීනං දාසිදාසාදිභාවාභාවතො වුත්තං। <b>අනජ්ඣාවුත්ථක</b>න්ති අපරිග්ගහිතං, අස්සාමිකන්ති අත්ථො।
bod:22:<b>න කෙවලඤ්ච…පෙ॰… චීවරාදීනි කාරාපෙතුකාමෙනා</b>තිආදීසු චීවරං කාරාපෙතුකාමස්ස අඤ්ඤාතකඅප්පවාරිතතන්තවායෙහි හත්ථකම්මයාචනවසෙන වායාපනෙ විඤ්ඤත්තිපච්චයා දුක්කටාභාවෙපි චීවරවායාපනසික්ඛාපදෙන යථාරහං පාචිත්තියදුක්කටානි හොන්තීති වෙදිතබ්බං। <b>අකප්පියකහාපණාදි න දාතබ්බ</b>න්ති කප්පියමුඛෙන ලද්ධම්පි තත්ථ කම්මකරණත්ථාය ඉමස්ස කහාපණං දෙහීති වත්වා “දාතුං වට්ටතී”ති වුත්තං। පුබ්බෙ කතකම්මස්ස දාපනෙ කිඤ්චාපි දොසො න දිස්සති, තථාපි අසාරුප්පමෙවාති වදන්ති। කතකම්මත්ථායපි කප්පියවොහාරෙන <pb V=1.54/> පරියායතො භතිං දාපෙන්තස්ස නත්ථි දොසො, සාරත්ථදීපනියං (සාරත්ථ॰ ටී॰ 1.342) පන <b>“අකප්පියකහාපණාදි න දාතබ්බ</b>න්ති කිඤ්චාපි අකප්පියකහාපණාදිං අසාදියන්තෙන කප්පියවොහාරතො දාතුං වට්ටති, තථාපි සාරුප්පං න හොති, මනුස්සා ච එතස්ස සන්තකං කිඤ්චි අත්ථීති විහෙඨෙතබ්බං මඤ්ඤන්තීති අකප්පියකහාපණාදිදානං පටික්ඛිත්ත”න්ති වුත්තං। <b>තථෙව පාචෙත්වා</b>ති හත්ථකම්මවසෙනෙව පාචෙත්වා। “කිං භන්තෙ”ති එත්තකෙපි පුච්ඡිතෙ යදත්ථාය පවිට්ඨො, තං කථෙතුං ලභති පුච්ඡිතපඤ්හත්තා।
bod:23:<b>වත්ත</b>න්ති <pb M=1.67/> චාරිත්තං, ආපත්ති පන න හොතීති අධිප්පායො। <b>කප්පියං කාරාපෙත්වා පටිග්ගහෙතබ්බානී</b>ති සාඛාය මක්ඛිකබීජනෙන පණ්ණාදිඡෙදෙ බීජගාමකොපනස්ස චෙව තත්ථ ලග්ගරජාදිඅප්පටිග්ගහිතකස්ස ච පරිහාරත්ථාය වුත්තං, තදුභයාසඞ්කාය අසති තථා අකරණෙ දොසො නත්ථි। සාරත්ථදීපනියං (සාරත්ථ॰ ටී॰ 1.342) පන <b>“කප්පියං කාරාපෙත්වා පටිග්ගහෙතබ්බානී</b>ති සාඛාය ලග්ගරජස්මිං පත්තෙ පතිතෙපි සාඛං ඡින්දිත්වා ඛාදිතුකාමතායපි සති සුඛපරිභොගත්ථං වුත්ත”න්ති වුත්තං। නදියාදීසු උදකස්ස අපරිග්ගහිතත්තා <b>“ආහරාති වත්තුං වට්ටතී”</b>ති වුත්තං। <b>ගෙහතො…පෙ॰… නෙව වට්ටතී</b>ති පරිග්ගහිතුදකත්තා විඤ්ඤත්තියා දුක්කටං හොතීති අධිප්පායො। <b>“න ආහටං පරිභුඤ්ජිතු”</b>න්ති වචනතො විඤ්ඤත්තියා ආපන්නං දුක්කටං දෙසෙත්වාපි තං වත්ථුං පරිභුඤ්ජන්තස්ස පරිභොගෙ පරිභොගෙ දුක්කටමෙව, පඤ්චන්නම්පි සහධම්මිකානං න වට්ටති।
bod:<b>“අලජ්ජීහි පන භික්ඛූහි වා සාමණෙරෙහි වා හත්ථකම්මං න කාරෙතබ්බ”</b>න්ති සාමඤ්ඤතො වුත්තත්තා අත්තනො අත්ථාය යං කිඤ්චි හත්ථකම්මං කාරෙතුං න වට්ටති। යං පන අලජ්ජී නිවාරියමානොපි බීජනාදිං කරොති, තත්ථ දොසො නත්ථි, චෙතියකම්මාදීනි පන තෙහි කාරාපෙතුං වට්ටතීති විමතිවිනොදනියං (වි॰ වි॰ ටී॰ 1.342) වුත්තං। සාරත්ථදීපනියං (සාරත්ථ॰ ටී॰ 2.342) පන <b>“අලජ්ජීහි…පෙ॰… න කාරෙතබ්බ</b>න්ති ඉදං උත්තරිභඞ්ගාධිකාරත්තා අජ්ඣොහරණීයං සන්ධාය වුත්තං, බාහිරපරිභොගෙසු පන අලජ්ජීහිපි හත්ථකම්මං කාරෙතුං වට්ටතී”ති වුත්තං। එත්ථ ච “අලජ්ජීහි සාමණෙරෙහී”ති වුත්තත්තා “සඤ්චිච්ච ආපත්තිං ආපජ්ජතී”ති (පරි॰ 359) අලජ්ජිලක්ඛණං උක්කට්ඨවසෙන උපසම්පන්නෙ පටිච්ච උපලක්ඛණතො වුත්තන්ති තංලක්ඛණවිරහිතානං සාමණෙරාදීනං ලිඞ්ගත්ථෙනගොත්රභුපරියොසානානං <pb M=1.68/> භික්ඛුපටිඤ්ඤානං දුස්සීලානම්පි සාධාරණවසෙන අලජ්ජිලක්ඛණං යථාඨපිතපටිපත්තියා අතිට්ඨනමෙවාති ගහෙතබ්බං।
bod:24:<b>ගොණං</b> <pb V=1.55/> <b>පන…පෙ॰… ආහරාපෙන්තස්ස දුක්කට</b>න්ති විඤ්ඤත්තික්ඛණෙ විඤ්ඤත්තිපච්චයා, පටිලාභක්ඛණෙ ගොණානං සාදියනපච්චයා ච දුක්කටං। ගොණඤ්හි අත්තනො අත්ථාය අවිඤ්ඤත්තියා ලද්ධම්පි සාදිතුං න වට්ටති “හත්ථිගවාස්සවළවපටිග්ගහණා පටිවිරතො හොතී”ති (දී॰ නි॰ 1.10, 194) වුත්තත්තා। තෙනෙවාහ <b>“ඤාතකපවාරිතට්ඨානතොපි මූලච්ඡෙජ්ජාය යාචිතුං න වට්ටතී”</b>ති। එත්ථ ච විඤ්ඤත්තිදුක්කටාභාවෙපි අකප්පියවත්ථුයාචනෙපි පටිග්ගහණෙපි දුක්කටමෙව। <b>රක්ඛිත්වා</b>ති චොරාදිඋපද්දවතො රක්ඛිත්වා। <b>ජග්ගිත්වා</b>ති තිණඅන්නාදීහි පොසෙත්වා। <b>න සම්පටිච්ඡිතබ්බ</b>න්ති අත්තනො අත්ථාය ගොසාදියනස්ස පටික්ඛිත්තත්තා වුත්තං।
bod:25:<b>ඤාතකපවාරිතට්ඨානෙ පන වට්ටතී</b>ති සකටස්ස සම්පටිච්ඡිතබ්බත්තා මූලච්ඡෙජ්ජවසෙන යාචිතුං වට්ටති। <b>තාවකාලිකං වට්ටතී</b>ති උභයත්ථාපි වට්ටතීති අත්ථොති විමතිවිනොදනියං (වි॰ වි॰ ටී॰ 1.342) වුත්තං। සාරත්ථදීපනියං (සාරත්ථ॰ ටී॰ 2.342) පන <b>“සකටං දෙථාති…පෙ॰… න වට්ටතී</b>ති මූලච්ඡෙජ්ජවසෙන සකටං දෙථාති වත්තුං න වට්ටති। <b>තාවකාලිකං වට්ටතී</b>ති තාවකාලිකං කත්වා සබ්බත්ථ යාචිතුං වට්ටතී”ති වුත්තං। වාසිආදීනි පුග්ගලිකානිපි වට්ටන්තීති ආහ <b>“එස නයො වාසී”</b>තිආදි। වල්ලිආදීසු ච පරපරිග්ගහිතෙසු එස නයොති යොජෙතබ්බං। <b>ගරුභණ්ඩප්පහොනකෙසුයෙවා</b>ති ඉදං විඤ්ඤත්තිං සන්ධාය වුත්තං, අදින්නාදානෙ පන තිණසලාකං උපාදාය පරපරිග්ගහිතං ථෙය්යචිත්තෙන ගණ්හතො අවහාරො එව, භණ්ඩග්ඝෙන කාරෙතබ්බො। <b>වල්ලිආදීසූ</b>ති එත්ථ <b>ආදි</b>-සද්දෙන පාළිආගතානං වෙළුමුඤ්ජපබ්බජතිණමත්තිකානං සඞ්ගහො දට්ඨබ්බො। තත්ථ ච යස්මිං පදෙසෙ <pb M=1.69/> හරිතාලජාතිහිඞ්ගුලිකාදි අප්පකම්පි මහග්ඝං හොති, තත්ථ තං තාලපක්කප්පමාණතො ඌනම්පි ගරුභණ්ඩමෙව, විඤ්ඤාපෙතුඤ්ච න වට්ටති।
bod:26:<b>සා</b>ති විඤ්ඤත්ති। <b>පරිකථා</b>දීසු “සෙනාසනං සම්බාධ”න්තිආදිනා පරියායෙන කථනං <b>පරිකථා</b> නාම। උජුකමෙව අකථෙත්වා “භික්ඛූනං කිං පාසාදො න වට්ටතී”තිආදිනා අධිප්පායො යථා විභූතො හොති, එවං කථනං <b>ඔභාසො</b> නාම। සෙනාසනාදිඅත්ථං භූමිපරිකම්මාදිකරණවසෙන පච්චයුප්පාදාය නිමිත්තකරණං <b>නිමිත්තකම්මං</b> නාම। තීසු පච්චයෙසු විඤ්ඤත්තිආදයො දස්සිතා, ගිලානපච්චයෙ පන කථන්ති ආහ <b>“ගිලානපච්චයෙ පනා”</b>තිආදි। තථා උප්පන්නං පන භෙසජ්ජං රොගෙ වූපසන්තෙ භුඤ්ජිතුං වට්ටති, න වට්ටතීති? තත්ථ විනයධරා “භගවතා රොගසීසෙන පරිභොගස්ස ද්වාරං දින්නං, තස්මා අරොගකාලෙපි භුඤ්ජිතුං වට්ටති, ආපත්ති න <pb V=1.56/> හොතී”ති වදන්ති, සුත්තන්තිකා පන “කිඤ්චාපි ආපත්ති න හොති, ආජීවං පන කොපෙති, තස්මා සල්ලෙඛපටිපත්තියං ඨිතස්ස න වට්ටති, සල්ලෙඛං කොපෙතී”ති වදන්තීති।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:විඤ්ඤත්තිවිනිච්ඡයකථාලඞ්කාරො නාම
cen:චතුත්ථො පරිච්ඡෙදො।
