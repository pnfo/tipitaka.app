cha:4:සොණදණ්ඩසුත්තවණ්ණනා
bod:300:සුන්දරභාවෙන <pb V=1.277/> <pb M=1.313/> <pb P=1.408/> සාතිසයානි අඞ්ගානි එතෙසං අත්ථීති අඞ්ගා, රාජකුමාරාති ආහ <b>“අඞ්ගා නාම අඞ්ගපාසාදිකතායා”</b>තිආදි। <b>ඉධාපි අධිප්පෙතා,</b> න අම්බට්ඨසුත්තෙ එව। <b>ආගන්තුං න දස්සන්තී</b>ති ආගමනෙ ආදීනවං දස්සෙත්වා පටික්ඛිපනවසෙන ආගන්තුං න දස්සන්ති, නානුජානිස්සන්තීති අධිප්පායො। නීලාසොකකණිකාරකොවිළාරකුන්දරාජරුක්ඛෙහි සම්මිස්සතාය තං චම්පකවනං <b>“නීලාදිපඤ්චවණ්ණකුසුමපටිමණ්ඩිත”</b>න්ති දට්ඨබ්බං। න චම්පකරුක්ඛානංයෙව නීලාදිපඤ්චකුසුමතායාති වදන්ති। <b>“භගවා කුසුමගන්ධසුගන්ධෙ චම්පකවනෙ විහරතී”</b>ති ඉමිනා න මාපනකාලෙ එව තස්මිං නගරෙ චම්පකරුක්ඛා උස්සන්නා, අථ ඛො අපරභාගෙ පීති දස්සෙති। මාපනකාලෙ හි චම්පකානං උස්සන්නතාය සා නගරී “චම්පා”ති නාමං ලභි। <b>ඉස්සරත්තා</b>ති අධිපතිභාවතො। සෙනා එතස්ස අත්ථීති සෙනිකො, සෙනිකො එව <b>සෙනියො,</b> අත්ථිතා චෙත්ථ බහුභාවවිසිට්ඨාති වුත්තං <b>“මහතියා සෙනාය සමන්නාගතත්තා”</b>ති।
bod:301-2:<b>සංහතා</b>ති සන්නිපතිතා, “සඞ්ඝිනො”ති වත්තබ්බෙ <b>“සඞ්ඝී”</b>ති පුථුත්ථෙ එකවචනං බ්රාහ්මණගහපතිකානං අධිප්පෙතත්තා, තෙනාහ <b>“එතෙස”</b>න්ති। රාජරාජඤ්ඤාදීනං භණ්ඩධරා පුරිසා ඛතා, නෙසං <pb P=1.409/> තායනතො <b>ඛත්තා।</b> සො හි යෙහි යත්ථ පෙසිතො, තත්ථ තෙසං දොසං පරිහරන්තො යුත්තපත්තවසෙන පුච්ඡිතමත්ථං කථෙති, තෙනාහ <b>“පුච්ඡිතපඤ්හෙ බ්යාකරණසමත්ථො”</b>ති। කුලාපදෙසාදිනා මහතී මත්තා එතස්සාති <b>මහාමත්තො।</b>
sub:සොණදණ්ඩගුණකථාවණ්ණනා
bod:303:විසිට්ඨං රජ්ජං විරජ්ජං, විරජ්ජමෙව වෙරජ්ජං යථා “වෙකතං වෙසය”න්ති, නානාවිධං වෙරජ්ජං <b>නානාවෙරජ්ජං,</b> තත්ථ ජාතාතිආදිනා සබ්බං වුත්තනයෙනෙව වෙදිතබ්බං। <b>උත්තමබ්රාහ්මණො</b>ති <pb V=1.278/> අභිජනසම්පත්තියා විත්තසම්පත්තියා විජ්ජාසම්පත්තියා උග්ගතතරො, උළාරො වා බ්රාහ්මණො। <b>අසන්නිපාතො</b>ති ලාභමච්ඡරෙන නිප්පීළිතතාය අසන්නිපාතො විය භවිස්සති।
bod:“අඞ්ගෙති <pb M=1.314/> ගමෙති ඤාපෙතීති <b>අඞ්ගං,</b> හෙතූති ආහ <b>“ඉමිනාපි කාරණෙනා”</b>ති। “උභතො සුජාතො”ති එත්තකෙ වුත්තෙ යෙහි කෙහිචි ද්වීහි භාගෙහි සුජාතතා විඤ්ඤායෙය්ය। සුජාත-සද්දො ච “සුජාතො චාරුදස්සනො”තිආදීසු (ථෙරගා॰ 818) ආරොහසම්පත්තිපරියායොති ජාතිවසෙනෙව සුජාතතං විභාවෙතුං <b>“මාතිතො ච පිතිතො චා”</b>ති වුත්තං। අනොරසපුත්තවසෙනාපි ලොකෙ මාතුපිතුසමඤ්ඤා දිස්සති, ඉධ පනස්ස ඔරසපුත්තවසෙනෙව ඉච්ඡිතාති දස්සෙතුං <b>“සංසුද්ධගහණිකො”</b>ති වුත්තං। ගබ්භං ගණ්හාති ධාරෙතීති <b>ගහණී,</b> ගබ්භාසයසඤ්ඤිතො මාතුකුච්ඡිප්පදෙසො। යථාභුත්තස්ස <pb P=1.410/> ආහාරස්ස විපාචනවසෙන ගණ්හනතො අඡඩ්ඩනතො <b>ගහණී,</b> කම්මජතෙජොධාතු।
bod:පිතා ච මාතා ච පිතරො, පිතූනං පිතරො පිතාමහා, තෙසං යුගො ද්වන්දො <b>පිතාමහයුගො,</b> තස්මා, යාව සත්තමා පිතාමහයුගා පිතාමහද්වන්දාති එවමෙත්ථ අත්ථො දට්ඨබ්බො। එවඤ්හි පිතාමහග්ගහණෙනෙව මාතාමහොපි ගහිතොති। සො අට්ඨකථායං විසුං න උද්ධටො। යුග-සද්දො චෙත්ථ එකසෙසනයෙන දට්ඨබ්බො “යුගො ච යුගො ච යුගා”ති। එවඤ්හි තත්ථ තත්ථ ද්වන්දං ගහිතමෙව හොති, තෙනාහ <b>“තතො උද්ධං සබ්බෙපි පුබ්බපුරිසා පිතාමහග්ගහණෙනෙව ගහිතා”</b>ති। පුරිසග්ගහණඤ්චෙත්ථ උක්කට්ඨනිද්දෙසවසෙන කතන්ති දට්ඨබ්බං। එවඤ්හි “මාතිතො”ති පාළිවචනං සමත්ථිතං හොති। <b>අක්ඛිත්තො</b>ති අප්පත්තඛෙපො। <b>අනවක්ඛිත්තො</b>ති සද්ධථාලිපාකාදීසු න අවක්ඛිත්තො න ඡඩ්ඩිතො। <b>ජාතිවාදෙනා</b>ති හෙතුම්හි කරණවචනන්ති දස්සෙතුං <b>“කෙන කාරණෙනා”</b>තිආදි වුත්තං। එත්ථ ච <b>“උභතො…පෙ॰… පිතාමහයුගා”</b>ති එතෙන බ්රාහ්මණස්ස යොනිදොසාභාවො දස්සිතො සංසුද්ධගහණිකභාවකිත්තනතො, <b>“අක්ඛිත්තො”</b>ති ඉමිනා කිරියාපරාධාභාවො। කිරියාපරාධෙන හි සත්තා ඛෙපං පාපුණන්ති। <b>“අනුපක්කුට්ඨො”</b>ති ඉමිනා අයුත්තසංසග්ගාභාවො। අයුත්තසංසග්ගම්පි හි පටිච්ච සත්තා අක්කොසං ලභන්ති।
bod:<b>ඉස්සරො</b>ති ආධිපතෙය්යසංවත්තනියකම්මබලෙන ඊසනසීලො, සා පනස්ස ඉස්සරතා විභවසම්පත්තිපච්චයා පාකටා ජාතාති අඩ්ඪතාපරියායභාවෙනෙව වදන්තො <b>“අඩ්ඪොති ඉස්සරො”</b>ති ආහ। මහන්තං ධනං අස්ස භූමිගතඤ්චෙව වෙහාසට්ඨඤ්චාති <b>මහද්ධනො। තස්සා</b>ති තස්ස තස්ස <pb M=1.315/> <pb P=1.411/>। <b>වදන්ති</b> “අන්වයතො, බ්යතිරෙකතො ච අනුපසඞ්කමනකාරණං කිත්තෙමා”ති।
bod:<b>අධිකරූපො</b>ති <pb V=1.279/> විසිට්ඨරූපො උත්තමසරීරො। දස්සනං අරහතීති <b>දස්සනීයො,</b> තෙනාහ <b>“දස්සනයොග්ගො”</b>ති। පසාදං ආවහතීති <b>පාසාදිකො,</b> තෙනාහ <b>“චිත්තප්පසාදජනනතො”</b>ති। <b>වණ්ණස්සා</b>ති වණ්ණධාතුයා। <b>සරීර</b>න්ති සන්නිවෙසවිසිට්ඨං කරචරණගීවාසීසාදිඅවයවසමුදායං, සො ච සණ්ඨානමුඛෙන ගය්හතීති <b>“පරමාය වණ්ණපොක්ඛරතායාති…පෙ॰… සම්පත්තියා චා”</b>ති වුත්තං। සබ්බවණ්ණෙසු සුවණ්ණවණ්ණොව උත්තමොති වුත්තං <b>“සෙට්ඨෙන සුවණ්ණවණ්ණෙන සමන්නාගතො”</b>ති। තථා හි බුද්ධා, චක්කවත්තිනො ච සුවණ්ණවණ්ණාව හොන්ති। <b>බ්රහ්මවච්ඡසී</b>ති උත්තමසරීරාභො, සුවණ්ණාභො ඉච්චෙව අත්ථො। ඉමමෙව හි අත්ථං සන්ධාය <b>“මහාබ්රහ්මුනො සරීරසදිසෙනෙව සරීරෙන සමන්නාගතො”</b>ති වුත්තං, න බ්රහ්මුජුගත්තතං। <b>අඛුද්දාවකාසො දස්සනායා</b>ති ආරොහපරිණාහසම්පත්තියා, අවයවපාරිපූරියා ච දස්සනාය ඔකාසො න ඛුද්දකො, තෙනාහ <b>“සබ්බානෙවා”</b>තිආදි।
bod:යමනියමලක්ඛණං <b>සීලමස්ස අත්ථීති සීලවා।</b> තං පනස්ස රත්තඤ්ඤුතාය <b>වුද්ධං වඩ්ඪිතං අත්ථීති වුද්ධසීලී।</b> තෙන ච සබ්බදා සම්මායොගතො <b>වුද්ධසීලෙන සමන්නාගතො। සබ්බමෙතං පඤ්චසීලමත්තමෙව සන්ධාය වදන්ති</b> තතො පරං සීලස්ස තත්ථ අභාවතො, තෙසඤ්ච අජානනතො।
bod:ඨානකරණසම්පත්තියා, සික්ඛාසම්පත්තියා ච කත්ථචිපි අනූනතාය පරිමණ්ඩලපදානි බ්යඤ්ජනානි අක්ඛරානි එතිස්සාති <b>පරිමණ්ඩලපදබ්යඤ්ජනා।</b> අථ වා පජ්ජති අත්ථො <pb P=1.412/> එතෙනාති පදං, නාමාදි। යථාධිප්පෙතමත්ථං බ්යඤ්ජෙතීති බ්යඤ්ජනං, වාක්යං। තෙසං පරිපුණ්ණතාය <b>පරිමණ්ඩලපදබ්යඤ්ජනා।</b> අත්ථඤාපනෙ සාධනතාය වාචාව කරණන්ති <b>වාක්කරණං,</b> උදාහාරඝොසො। <b>ගුණපරිපුණ්ණභාවෙන</b> තස්ස බ්රාහ්මණස්ස, තෙන වා භාසිතබ්බඅත්ථස්ස। <b>පූරෙ</b> පුණ්ණභාවෙ। <b>පූරෙ</b>ති ච පුරිමස්මිං අත්ථෙ ආධාරෙ භුම්මං, දුතියස්මිං විසයෙ। <b>“සුඛුමාලත්තනෙනා”</b>ති ඉමිනා තස්සා වාචාය මුදුසණ්හභාවමාහ। <b>අපලිබුද්ධාය</b> පිත්තසෙම්හාදීහි। <b>සන්දිට්ඨං</b> සබ්බං දස්සෙත්වා විය එකදෙසං කථනං। <b>විලම්බිතං</b> සණිකං චිරායිත්වා කථනං। “සන්දිද්ධවිලම්බිතාදී”ති වා පාඨො। තත්ථ <b>සන්දිද්ධං</b> සන්දෙහජනකං। <b>ආදි</b>-සද්දෙන දුක්ඛලිතානුකඩ්ඪිතාදිං <pb M=1.316/> සඞ්ගණ්හාති। <b>“ආදිමජ්ඣපරියොසානං පාකටං කත්වා”</b>ති ඉමිනා තස්සා වාචාය අත්ථපාරිපූරිං වදන්ති।
bod:<b>“ජිණ්ණො”</b>තිආදීනි පදානි සුවිඤ්ඤෙය්යානි, හෙට්ඨා වුත්තත්ථානි ච। දුතියනයෙ පන <b>ජිණ්ණො</b>ති නායං ජිණ්ණතා වයොමත්තෙන, අථ ඛො කුලපරිවට්ටෙන පුරාණතාති ආහ <b>“ජිණ්ණොති පොරාණො”</b>තිආදි, තෙන තස්ස බ්රාහ්මණස්ස කුලවසෙන උදිතොදිතභාවමාහ। ජාතිවුද්ධියා “වයොඅනුප්පත්තො”ති වක්ඛමානත්තා, ගුණවුද්ධියා තතො සාතිසයත්තා ච <b>“වුද්ධොති සීලාචාරාදිගුණවුද්ධියා යුත්තො”</b>ති ආහ। තථා ජාතිමහල්ලකතාය <pb P=1.413/> වක්ඛමානත්තා <b>“මහල්ලකො”</b>ති <pb V=1.280/> පදෙන විභවමහත්තතා යොජිතා। <b>මග්ගපටිපන්නො</b>ති බ්රාහ්මණානං පටිපත්තිවීථිං උපගතො තං අවොක්කම්ම චරණතො। <b>අන්තිමවය</b>න්ති පච්ඡිමවයං।
sub:බුද්ධගුණකථාවණ්ණනා
bod:304:තාදිසෙහි මහානුභාවෙහි සද්ධිං යුගග්ගාහවසෙනපි දහනං න මාදිසානං අනුච්ඡවිකං, කුතො පන උක්කංසනන්ති ඉදං බ්රාහ්මණස්ස න යුත්තරූපන්ති දස්සෙන්තො ආහ <b>“න ඛො පන මෙතං යුත්ත”</b>න්තිආදි। <b>සදිසා</b>ති එකදෙසෙන සදිසා। න හි බුද්ධානං ගුණෙහි සබ්බථා සදිසා කෙචිපි ගුණා අඤ්ඤෙසු ලබ්භන්ති। <b>ඉතරෙ</b>ති අත්තනො ගුණෙහි අසදිසගුණෙ। <b>ඉද</b>න්ති ඉදං අත්ථජාතං। <b>ගොපදක</b>න්ති ගාවියා පදෙ ඨිතඋදකං।
bod:<b>සට්ඨිකුලසතසහස්ස</b>න්ති සට්ඨිසහස්සාධිකං කුලසතසහස්සං <b>කුලපරියායෙනා</b>ති සුද්ධොදනමහාරාජස්ස කුලානුක්කමෙන <b>ආගතං। තෙසුපී</b>ති තෙසුපි චතූසු නිධීසු। <b>ගහිතගහිත</b>න්ති ගහිතං ගහිතං ඨානං පූරතියෙව ධනෙන පටිපාකතිකමෙව හොති। <b>අපරිමාණොයෙවා</b>ති “එත්තකො එසො”ති කෙනචි පරිච්ඡින්දිතුං අසක්කුණෙය්යතාය අපරිච්ඡින්නො එව।
bod:<b>තත්ථා</b>ති මඤ්චකෙ। <b>සීහසෙය්යං කප්පෙසී</b>ති යථා රාහු අසුරින්දො ආයාමතො, විත්ථාරතො උබ්බෙධතො ච භගවතො රූපකායස්ස පරිච්ඡෙදං ගහෙතුං න සක්කොති, තථා රූපං ඉද්ධාභිසඞ්ඛාරං අභිසඞ්ඛරොන්තො සීහසෙය්යං කප්පෙසි।
bod:කිලෙසෙහි <pb M=1.317/> ආරකත්තා පරිසුද්ධට්ඨෙන <b>අරිය</b>න්ති ආහ <b>“අරියං උත්තමං පරිසුද්ධ”</b>න්ති। <b>අනවජ්ජට්ඨෙන කුසලං,</b> න සුඛවිපාකට්ඨෙන। කත්ථචි <pb P=1.414/> <b>චතුරාසීතිපාණසහස්සානි,</b> කත්ථචි <b>අපරිමාණාපි දෙවමනුස්සා</b> යස්මා චතුවීසතියා ඨානෙසු අසඞ්ඛ්යෙය්යා අපරිමෙය්යා දෙවමනුස්සා <b>මග්ගඵලාමතං</b> පිවිංසු, කොටිසතසහස්සාදිපරිමාණෙනපි බහූ එව, <b>තස්මා</b> අනුත්තරාචාරසික්ඛාපනවසෙන භගවා <b>බහූනං ආචරියො। තෙ</b>ති කාමරාගතො අඤ්ඤෙ භගවතො පහීනකිලෙසෙ। <b>කෙළනා</b>ති කෙළායනා ධනායනා।
bod:<b>අපාපපුරෙක්ඛාරො</b>ති අපාපෙ පුරෙ කරොති, න වා පාපං පුරතො කරොතීතිපි අපාපපුරෙක්ඛාරොති ඉමමත්ථං දස්සෙතුං <b>“අපාපෙ නවලොකුත්තරධම්මෙ”</b>තිආදි වුත්තං। තත්ථ <b>අපාපෙ</b>ති පාපපටිපක්ඛෙ, පාපරහිතෙ ච। බ්රහ්මනි සෙට්ඨෙ බුද්ධෙ භගවති භවා තස්ස ධම්මදෙසනාවසෙන අරියාය <pb V=1.281/> ජාතියා ජාතත්තා, බ්රහ්මුනො වා භගවතො හිතා ගරුකරණාදිනා, යථානුසිට්ඨපටිපත්තියා ච, බ්රහ්මං වා සෙට්ඨං අරියමග්ගං ජානාතීති <b>බ්රහ්මඤ්ඤා,</b> අරියසාවකසඞ්ඛාතා පජා, තෙනාහ <b>“සාරිපුත්තා”</b>තිආදි। පකතිබ්රාහ්මණජාතිවසෙනාපි “බ්රහ්මඤ්ඤාය පජායා”ති පදස්ස අත්ථො වෙදිතබ්බොති දස්සෙතුං <b>“අපිචා”</b>තිආදි වුත්තං।
bod:<b> තිරොරට්ඨා තිරොජනපදා</b>ති එත්ථ රජ්ජං <b>රට්ඨං,</b> රාජන්ති රාජානො එතෙනාති, තදෙකදෙසභූතා පදෙසා පන <b>ජනපදො,</b>ජනා පජ්ජන්ති එත්ථ සුඛජීවිකං පාපුණන්තීති। පුච්ඡාය වා දොසං සල්ලක්ඛෙත්වාති සම්බන්ධො। <b>අසමත්ථත</b>න්ති අත්තනො අසමත්ථතං। <b>භගවා විස්සජ්ජෙති</b> තෙසං උපනිස්සයසම්පත්තිං, ඤාණපරිපාකං, චිත්තාචාරඤ්ච ඤත්වාති අධිප්පායො।
bod:<b>“එහි</b> <pb P=1.415/> <b>ස්වාගතවාදී”</b>ති ඉමිනා සුඛසම්භාසපුබ්බකං පියවාදිතං දස්සෙති, <b>“සඛිලො”</b>ති ඉමිනා සණ්හවාචතං, <b>“සම්මොදකො”</b>ති ඉමිනා පටිසන්ධාරකුසලතං, <b>“අභාකුටිකො”</b>ති ඉමිනා සබ්බත්ථෙව විප්පසන්නමුඛතං, <b>“උත්තානමුඛො”</b>ති ඉමිනා සුඛාලාපතං, <b>“පුබ්බභාසී”</b>ති ඉමිනා ධම්මානුග්ගහස්ස ඔකාසකරණතො හිතජ්ඣාසයතං භගවතො විභාවෙති।
bod:<b>යත්ථ කිරා</b>ති <b>කිර</b>-සද්දො අරුචිසූචනත්ථො, තෙන භගවතා අධිවුත්ථපදෙසෙ න දෙවතානුභාවෙන මනුස්සානං අනුපද්දවතා, අථ ඛො බුද්ධානුභාවෙනාති දස්සෙති। තෙනාහ “අපිචා”තිආදි।
bod:<b>අනුසාසිතබ්බො</b>ති <pb M=1.318/> විනෙය්යජනසමූහො ගය්හතීති නිබ්බත්තිතං අරියසඞ්ඝමෙව දස්සෙතුං <b>“සයං වා”</b>තිආදි වුත්තං, අනන්තරස්ස විධි පටිසෙධො වාති කත්වා। <b>“තාදිසොවා”</b>ති ඉමිනා “සයං වා”තිආදිනා වුත්තවිකප්පො එව පච්චාමට්ඨොති। “පුරිමපදස්සෙව වා”ති විකප්පන්තරග්ගහණං। <b>බහූනං තිත්ථකරාන</b>න්ති පූරණාදීනං අනෙකෙසං තිත්ථකරානං, නිද්ධාරණෙ චෙතං සාමිවචනං। <b>කාරණෙනා</b>ති අප්පිච්ඡසන්තුට්ඨතාදිසමාරොපනලක්ඛණෙන කාරණෙන। <b>ආගන්තුකා නවකා</b>ති අභිනවා ආගන්තුකා අබ්භාගතා। <b>පරියාපුණාමී</b>ති පරිච්ඡින්දිතුං ජානාමි සක්කොමි, තෙනාහ <b>“ජානාමී”</b>ති। <b>“කප්පම්පි චෙ අඤ්ඤමභාසමානො”</b>ති අභූතපරිකප්පනවචනමෙතං තථා භාසමානස්ස අභාවතො।
bod:305:අලං-සද්දො <pb P=1.416/> අරහත්තොපි හොති “අලමෙව නිබ්බින්දිතු”න්තිආදීසු (සං॰ නි॰ 1.124) වියාති <pb V=1.282/> ආහ <b>“අලමෙවාති යුත්තමෙවා”</b>ති। පුටෙන නෙත්වා අසිතබ්බතො පරිභුඤ්ජිතබ්බතො <b>පුටොසං වුච්චති පාථෙය්යං। පුටංසෙන</b> පුරිසෙන।
sub:සොණදණ්ඩපරිවිතක්කවණ්ණනා
bod:307:<b>උභතොපක්ඛිකා</b>ති මිච්ඡාදිට්ඨිසම්මාදිට්ඨීනං වසෙන උභයපක්ඛිකා। <b>කෙරාටිකා</b>ති සඨා।
sub:බ්රාහ්මණපඤ්ඤත්තිවණ්ණනා
bod:309:<b>විඝාත</b>න්ති චිත්තදුක්ඛං।
bod:311-3:<b>සුජ</b>න්ති හොමදබ්බිං <b>පග්ගණ්හන්තෙසූ</b>ති ජුහනත්ථං ගණ්හනකෙසු, ඉරුබ්බිජ්ජෙසූති අත්ථො। <b>පඨමො වා</b>ති තත්ථ සන්නිපතිතෙසු යජනකිරියායං සබ්බපධානො වා। <b>දුතියො වා</b>ති තදනන්තරො වා। <b>“සුජ”</b>න්ති කරණෙ එතං උපයොගවචනන්ති ආහ <b>“සුජායා”</b>ති। අග්ගිහුත්තපමුඛතාය යඤ්ඤස්ස යඤ්ඤෙ දිය්යමානං සුජාමුඛෙන දීයතීති ආහ <b>“සුජාය දිය්යමාන”</b>න්ති। <b>පොරාණා</b>ති අට්ඨකථාචරියා। <b>විසෙසතො</b>ති විජ්ජාචරණවිසෙසතො, න බ්රාහ්මණෙහි ඉච්ඡිතවිජ්ජාචරණමත්තතො। <b>උත්තමබ්රාහ්මණස්සා</b>ති අනුත්තරදක්ඛිණෙය්යතාය උක්කට්ඨබ්රාහ්මණස්ස। <b>බ්රාහ්මණසමය</b>න්ති බ්රාහ්මණසිද්ධන්තං। <b>මා භින්දි</b> මා විනාසෙසි।
bod:316:<b>සමසමො</b>ති <pb M=1.319/> සමොයෙව හුත්වා සමො। හීනොපමවසෙනපි සමතා වුච්චතීති තං නිවත්තෙන්තො <b>“ඨපෙත්වා එකදෙසසමත්ත”</b>න්තිආදිමාහ। <b>කුලකොටිපරිදීපන</b>න්ති කුලආදිපරිදීපනං <b>අථාපි</b> <pb P=1.417/> <b>සියා</b>ති අථාපි තුම්හාකං එවං පරිවිතක්කො සියා। <b>බ්රාහ්මණභාවං සාධෙති</b> වණ්ණො। <b>මන්තජාතීසු</b>පි එසෙව නයො। <b>සීලමෙව සාධෙස්සති</b> බ්රාහ්මණභාවං। කස්මාති චෙ? ආහ <b>“තස්මිඤ්හිස්සා”</b>තිආදි। <b>සම්මොහමත්තං වණ්ණාදයො</b>ති වණ්ණමන්තජාතියො හි බ්රාහ්මණභාවස්ස අඞ්ගන්ති සම්මොහමත්තමෙතං අසමවෙක්ඛිතාභිමානභාවතො।
sub:සීලපඤ්ඤාකථාවණ්ණනා
bod:317:<b>කථිතො බ්රාහ්මණෙන පඤ්හො</b>ති “සීලවා ච හොතී”තිආදිනා ද්වින්නමෙව අඞ්ගානං වසෙන <pb V=1.283/> යථාපුච්ඡිතො පඤ්හො යාථාවතො විස්සජ්ජිතො <b>එත්ථා</b>ති එතස්මිං යථාවිස්සජ්ජිතෙ අත්ථෙ। <b>තස්සා</b>ති සොණදණ්ඩස්ස। <b>සීලපරිසුද්ධා</b>ති සීලසම්පත්තියා සබ්බසො සුද්ධා අනුපක්කිලිට්ඨා। <b>කුතො දුස්සීලෙ පඤ්ඤා</b> අසමාහිතත්තා තස්ස। <b>ජළෙ එළමූගෙ කුතො සීල</b>න්ති ජළෙ එළමූගෙ දුප්පඤ්ඤෙ කුතො සීලං සීලවිභාගස්ස, සීලපරිසොධනූපායස්ස ච අජානනතො। පකට්ඨං උක්කට්ඨං ඤාණං පඤ්ඤාණන්ති, පාකතිකං ඤාණං නිවත්තෙතුං “පඤ්ඤාණ”න්ති වුත්තන්ති තයිදං පකාරෙහි ජානනතො <b>පඤ්ඤාවා</b>ති ආහ <b>“පඤ්ඤාණන්ති පඤ්ඤා යෙවා”</b>ති।
bod:<b>සීලෙනධොතා</b>ති සමාධිපදට්ඨානෙන සීලෙන සකලසංකිලෙසමලවිසුද්ධියා ධොතා විසුද්ධා, තෙනාහ <b>“කථං පනා”</b>තිආදි। තත්ථ <b>ධොවතී</b>ති සුජ්ඣති। <b>මහාසට්ඨිවස්සත්ථෙරො වියා</b>ති සට්ඨිවස්සමහාථෙරො විය। <b>වෙදනාපරිග්ගහමත්තම්පී</b>ති එත්ථ <b>වෙදනාපරිග්ගහො</b> නාම යථාඋප්පන්නං වෙදනං සභාවරසතො උපධාරෙත්වා “අයං වෙදනා ඵස්සං පටිච්ච, සො ඵස්සො අනිච්චො දුක්ඛො විපරිණාමධම්මො”ති ලක්ඛණත්තයං ආරොපෙත්වා පවත්තිතවිපස්සනා। එවං විපස්සන්තෙන <pb P=1.418/> “සුඛෙන සක්කා සා වෙදනා අධිවාසෙතුං “වෙදනා එව වෙදියතී”ති। <b>වෙදනං වික්ඛම්භෙත්වා</b>ති යථාඋප්පන්නං දුක්ඛං වෙදනං අනනුවත්තිත්වා විපස්සනං ආරභිත්වා වීථිං පටිපන්නාය විපස්සනාය තං විනොදෙත්වා। <b>සංසුමාරපතිතෙනා</b>ති කුම්භීලෙන විය භූමියං <pb M=1.320/> උරෙන නිපජ්ජනෙන। <b>පඤ්ඤාය සීලං ධොවිත්වා</b>ති අඛණ්ඩාදිභාවාපාදනෙන සීලං ආදිමජ්ඣපරියොසානෙසු පඤ්ඤාය සුවිසොධිතං කත්වා।
bod:318:<b>“කස්මා ආහා”</b>ති උපරිදෙසනාය කාරණං පුච්ඡති। <b>ලජ්ජා</b> නාම “සීලස්ස ජාතියා ච ගුණදොසපකාසනෙන සමණෙන ගොතමෙන පුච්ඡිතපඤ්හං විස්සජ්ජෙසී”ති පරිසාය පඤ්ඤාතතා। <b>එත්තකපරමා</b>ති එත්තකඋක්කංසකොටිකා පඤ්ච සීලානි, වෙදත්තයවිභාවනං පඤ්ඤඤ්ච ලක්ඛණාදිතො නිද්ධාරෙත්වා ජානනං නත්ථි, කෙවලං තත්ථ වචීපරමා මයන්ති දස්සෙතීති ආහ <b>“සීලපඤ්ඤාණන්ති වචනමෙව පරමං අම්හාක”</b>න්ති। <b>“අයං පන විසෙසො”</b>ති ඉදං නිය්යාතනාපෙක්ඛං සීලනිද්දෙසෙ, තෙනාහ <b>“සීලමිච්චෙව නිය්යාතිත”</b>න්ති। සාමඤ්ඤඵලෙ පන “සාමඤ්ඤඵල” මිච්චෙව නිය්යාතිතං, පඤ්ඤානිද්දෙසෙ පන ඣානපඤ්ඤං අධිට්ඨානං කත්වා විපස්සනාපඤ්ඤාවසෙනෙව පඤ්ඤානිය්යාතනං කතං, තෙනාහ <b>“පඨමජ්ඣානාදීනී”</b>ති।
sub:සොණදණ්ඩඋපාසකත්තපටිවෙදනාකථාවණ්ණනා
bod:321-2:<b>නත්තා</b>ති පුත්තපුත්තො। අගාරවං නාම නත්ථි, න චායං භගවති අගාරවෙන “අහඤ්චෙව <pb V=1.284/> ඛො පනා”තිආදිමාහ, අථ ඛො අත්තලාභපරිහානිභයෙන। අයඤ්හි යථා තථා අත්තනො මහාජනස්ස සම්භාවනං උප්පාදෙත්වා කොහඤ්ඤෙන <pb P=1.419/> පරෙ විම්හාපෙත්වා ලාභුප්පාදං නිජිගිසන්තො විචරති, තස්මා තථා අවොච, තෙනාහ <b>“ඉමිනා කිරා”</b>තිආදි।
bod:<b>තඞ්ඛණානුරූපායා</b>ති යාදිසී තදා තස්ස අජ්ඣාසයප්පවත්ති, තදනුරූපායාති අත්ථො। තස්ස තදා තාදිසස්ස විවට්ටසන්නිස්සිතස්ස ඤාණස්ස පරිපාකස්ස අභාවතො කෙවලං අබ්භුදයනිස්සිතො එව අත්ථො දස්සිතොති ආහ <b>“දිට්ඨධම්මිකසම්පරායිකමත්ථං සන්දස්සෙත්වා”</b>ති, පච්චක්ඛතො විභාවෙත්වාති අත්ථො। <b>කුසලෙ ධම්මෙ</b>ති තෙභූමකෙ කුසලෙ ධම්මෙ, “චතුභූමකෙ”තිපි වත්තුං වට්ටතියෙව, තෙනෙවාහ “ආයතිං නිබ්බානත්ථාය වාසනාභාගියා වා”ති। <b>තත්ථා</b>ති කුසලධම්මෙ යථා සමාදපිතෙ। <b>න</b>න්ති බ්රාහ්මණං <b>සමුත්තෙජෙත්වා</b>ති සම්මදෙව උපරූපරි නිසානෙත්වා පුඤ්ඤකිරියාය තික්ඛවිසදභාවං ආපාදෙත්වා। තං පන අත්ථතො තත්ථ උස්සාහජනනං හොතීති ආහ <b>“සඋස්සාහං කත්වා”</b>ති <pb M=1.321/>। එවං පුඤ්ඤකිරියාය සඋස්සාහතා, එවරූපං ගුණසමඞ්ගිතා ච නියමතො දිට්ඨධම්මිකා අත්ථසම්පාදනීති එවං <b>සඋස්සාහතාය, අඤ්ඤෙහි ච</b> තස්මිං <b>විජ්ජමානගුණෙහි සම්පහංසෙත්වා</b> සම්මදෙව හට්ඨතුට්ඨභාවං ආපාදෙත්වා।
bod:යදි භගවා ධම්මරතනවස්සං වස්සි, අථ කස්මා සො විසෙසං නාධිගච්ඡතීති ආහ <b>“බ්රාහ්මණො පනා”</b>තිආදි। යදි එවං කස්මා භගවා තස්ස තථා ධම්මරතනවස්සං වස්සීති ආහ <b>“කෙවලමස්සා”</b>තිආදි। න හි භගවතො නිරත්ථකා දෙසනා හොතීති।
cen:සොණදණ්ඩසුත්තවණ්ණනාය ලීනත්ථප්පකාසනා।
