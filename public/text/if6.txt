cha:7:දෙවතාවග්ගො
sub:1-3:අනාගාමිඵලසුත්තාදිවණ්ණනා
bod:65-67:සත්තමස්ස පඨමෙ <b>අස්සද්ධිය</b>න්ති අස්සද්ධභාවං। <b>දුප්පඤ්ඤත</b>න්ති නිප්පඤ්ඤභාවං। දුතියෙ <b>පමාද</b>න්ති සතිවිප්පවාසං। තතියෙ <b>ආභිසමාචාරික</b>න්ති උත්තමසමාචාරභූතං වත්තවසෙන පණ්ණත්තිසීලං। <b>සෙඛධම්ම</b>න්ති සෙඛපණ්ණත්තිසීලං। <b>සීලානී</b>ති චත්තාරි මහාසීලානි।
sub:4:සඞ්ගණිකාරාමසුත්තවණ්ණනා
bod:68:චතුත්ථෙ <pb V=3.139/> <b>සඞ්ගණිකාරාමො</b>ති ගණසඞ්ගණිකාරාමො। සුත්තන්තිකගණාදීසු පන ගණෙසු අත්තනො වා පරිසාසඞ්ඛාතෙ ගණෙ රමතීති <b>ගණාරාමො। පවිවෙකෙ</b>ති කායවිවෙකෙ। <b>චිත්තස්ස නිමිත්ත</b>න්ති සමාධිවිපස්සනාචිත්තස්ස නිමිත්තං සමාධිවිපස්සනාකාරං। <b>සම්මාදිට්ඨි</b>න්ති විපස්සනාසම්මාදිට්ඨිං। <b>සමාධි</b>න්ති මග්ගසමාධිඤ්චෙව ඵලසමාධිඤ්ච। <b>සංයොජනානී</b>ති දස සංයොජනානි। <b>නිබ්බාන</b>න්ති අපච්චයපරිනිබ්බානං।
sub:5:දෙවතාසුත්තවණ්ණනා
bod:69:පඤ්චමෙ <b>සොවචස්සතා</b>ති සුබ්බචභාවො। <b>කල්යාණමිත්තතා</b>ති සුචිමිත්තතා। <b>සත්ථුගාරවො</b>ති සත්ථරි ගාරවයුත්තො। එස නයො සබ්බත්ථ।
sub:6:සමාධිසුත්තවණ්ණනා
bod:70:ඡට්ඨෙ <pb M=3.138/> <pb P=3.411/> <b>න සන්තෙනා</b>ති පච්චනීකකිලෙසෙහි අවූපසන්තෙන। <b>න පණීතෙනා</b>ති න අතප්පකෙන। <b>න පටිප්පස්සද්ධිලද්ධෙනා</b>ති කිලෙසප්පටිප්පස්සද්ධියා අලද්ධෙන අප්පත්තෙන। <b>න එකොදිභාවාධිගතෙනා</b>ති න එකග්ගභාවං උපගතෙන।
sub:7:සක්ඛිභබ්බසුත්තවණ්ණනා
bod:71:සත්තමෙ <b>තත්ර තත්රා</b>ති තස්මිං තස්මිං විසෙසෙ। <b>සක්ඛිභබ්බත</b>න්ති පච්චක්ඛභාවං। <b>ආයතනෙ</b>ති කාරණෙ। <b>හානභාගියා</b>දයො විසුද්ධිමග්ගෙ (විසුද්ධි॰ 1.39) සංවණ්ණිතා। <b>අසක්කච්චකාරී</b>ති න සුකතකාරී, න ආදරකාරී। <b>අසප්පායකාරී</b>ති න සප්පායකාරී, න උපකාරභූතධම්මකාරී।
sub:8:බලසුත්තවණ්ණනා
bod:72:අට්ඨමෙ <pb V=3.140/> <b>බලත</b>න්ති බලභාවං ථාමභාවං। <b>අසාතච්චකාරී</b>ති න සතතකාරී। සෙසං හෙට්ඨා වුත්තනයමෙව।
sub:9-10:තජ්ඣානසුත්තද්වයවණ්ණනා
bod:73-74:නවමෙ <b>න යථාභූතං සම්මප්පඤ්ඤාය සුදිට්ඨො හොතී</b>ති වත්ථුකාමකිලෙසකාමෙසු ආදීනවො න යථාසභාවතො ඣානපඤ්ඤාය සුදිට්ඨො හොති। දසමං උත්තානත්ථමෙවාති।
cen:දෙවතාවග්ගො සත්තමො।
