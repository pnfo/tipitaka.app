cha:13:අප්පමඤ්ඤාවිභඞ්ගො
tit:1:සුත්තන්තභාජනීයවණ්ණනා
bod:642:<b>සබ්බධී</b>ති <pb M=.187/> <pb V=.188/> දිසාදෙසොධිනා අනොධිසොඵරණං වුත්තං, <b>සබ්බත්තතාය සබ්බාවන්ත</b>න්ති සත්තොධිනා। තෙනාහ <b>“අනොධිසො දස්සනත්ථ”</b>න්ති। <b>තථා-සද්දො ඉති-සද්දො වා න වුත්තො</b>ති “මෙත්තාසහගතෙන චෙතසා”ති එතස්ස අනුවත්තකං තං ද්වයං තස්ස ඵරණන්තරාදිට්ඨානං අට්ඨානන්ති කත්වා න වුත්තං, පුන “මෙත්තාසහගතෙන චෙතසා”ති වුත්තන්ති අත්ථො।
bod:643:<b>හිරොත්තප්පානුපාලිතා මෙත්තා න පරිහායති</b> ආසන්නසපත්තස්ස රාගස්ස සිනෙහස්ස ච විපත්තියා අනුප්පත්තිතොති අධිප්පායො।
bod:645:<b>අධිමුඤ්චිත්වා</b>ති සුට්ඨු පසාරෙත්වාති අත්ථො। තං දස්සෙන්තො <b>“අධිකභාවෙනා”</b>තිආදිමාහ, බලවතා වා අධිමොක්ඛෙන <b>අධිමුච්චිත්වා</b>।
bod:648:<b>හෙට්ඨා වුත්තොයෙවා</b>ති “සබ්බෙන සබ්බං සබ්බථා සබ්බ”න්ති එතෙසං “සබ්බෙන සික්ඛාසමාදානෙන සබ්බං සික්ඛං, සබ්බෙන සික්ඛිතබ්බාකාරෙන සබ්බං සික්ඛ”න්ති ච <b>ඣානවිභඞ්ගෙ</b> (විභ॰ අට්ඨ॰ 516) අත්ථො වුත්තො। ඉධ පන සබ්බෙන අවධිනා අත්තසමතාය සබ්බසත්තයුත්තතාය ච සබ්බං ලොකං, සබ්බාවධිදිසාදිඵරණාකාරෙහි සබ්බං ලොකන්ති ච අත්ථො යුජ්ජති।
bod:650:<b>පච්චත්ථිකවිඝාතවසෙනා</b>ති මෙත්තාදීනං ආසන්නදූරපච්චත්ථිකානං රාගබ්යාපාදාදීනං විඝාතවසෙන। <b>යං අප්පමාණං, සො අවෙරො</b>ති සො අවෙරභාවොති අයං වා තස්ස අත්ථොති।
bod:653:නිරයාදි <pb V=.189/> <b>ගති,</b> චණ්ඩාලාදි <b>කුලං,</b> අන්නාදීනං අලාභිතා <b>භොගො। ආදි</b>-සද්දෙන දුබ්බණ්ණතාදි ගහිතං।
cen:සුත්තන්තභාජනීයවණ්ණනා නිට්ඨිතා।
tit:3:පඤ්හපුච්ඡකවණ්ණනා
bod:699:<b>ඉමස්මිං</b> <pb M=.188/> <b>පන…පෙ॰… කථිතා</b>ති ඉමිනා ඉමස්මිං විභඞ්ගෙ කථිතානං ලොකියභාවමෙව දස්සෙන්තො ඛන්ධවිභඞ්ගාදීහි විසෙසෙතීති න අඤ්ඤත්ථ ලොකුත්තරානං අප්පමඤ්ඤානං කථිතතා අනුඤ්ඤාතා හොති।
cen:පඤ්හපුච්ඡකවණ්ණනා නිට්ඨිතා।
cen:අප්පමඤ්ඤාවිභඞ්ගවණ්ණනා නිට්ඨිතා।
