cha:අනියතකණ්ඩං
sub:1:පඨමඅනියතසික්ඛාපදවණ්ණනා
bod:“මාතුගාමෙනා”ති <pb M=.269/> <pb V=.248/> වත්වා පුන “එකායා”ති වුත්තත්තා <b>“මාතුගාමසඞ්ඛාතාය එකාය ඉත්ථියා”</b>ති වුත්තං। <b>රහො</b>ති අප්පකාසං। අප්පකාසතා ච යො අනාපත්තිං කරොති, තස්ස අපච්චක්ඛභාවතොති ආහ <b>“චක්ඛුස්ස රහො”</b>ති। නනු “රහො නාම චක්ඛුස්ස රහො, සොතස්ස රහො। චක්ඛුස්ස රහො නාම න සක්කා හොති අක්ඛිං වා නිඛණියමානෙ, භමුකං වා උක්ඛිපියමානෙ, සීසං වා උක්ඛිපියමානෙ පස්සිතුං। සොතස්ස රහො නාම න සක්කා හොති පකතිකථා සොතු”න්ති පදභාජනපාළියං සොතස්ස රහොති ආගතං, අථ කස්මා තං අවත්වා “චක්ඛුස්ස රහො”ති එත්තකමෙව වුත්තන්ති ආහ <b>“කිඤ්චාපී”</b>තිආදි। ඉමිනා පාළියං “සොතස්ස රහො”ති ඉදං අත්ථුද්ධාරවසෙන වුත්තන්ති දස්සෙති। අථ කථමෙතං විඤ්ඤායති “චක්ඛුස්සෙව රහො ඉධ අධිප්පෙතො”ති? “පටිච්ඡන්නෙ ආසනෙ”ති වචනතො “සක්කා හොති මෙථුනං ධම්මං පටිසෙවිතු”න්ති (පාරා॰ 445) ච වුත්තත්තා। තෙනෙවාහ <b>“සචෙපී”</b>තිආදි। <b>“පිහිතකවාටස්සා”</b>ති (සාරත්ථ॰ ටී॰ 2.444-445) ඉමිනා පටිච්ඡන්නභාවතො චක්ඛුස්ස රහොසබ්භාවං දස්සෙති। අපිහිතකවාටස්ස (පාරා॰ අට්ඨ॰ 2.444-445) පන ද්වාරෙ නිසින්නො අනාපත්තිං කරොති, න කෙවලං අපිහිතකවාටස්ස ගබ්භස්ස ද්වාරෙ නිසින්නොව අනාපත්තිං කරොති, අන්තොද්වාදසහත්ථෙ ඔකාසෙ නිසින්නොපීති වෙදිතබ්බො। තෙනාහ <b>“යත්ථ පන සක්කා දට්ඨු”</b>න්තිආදි। යස්මා නිසීදිත්වා නිද්දායන්තො කපිමිද්ධපරෙතො කඤ්චි කාලං චක්ඛූනි උම්මීලෙති, කඤ්චි කාලං නිමීලෙති, න ච මහානිද්දං ඔක්කමති, තස්මා <b>“නිද්දායන්තොපි අනාපත්තිං කරොතී”</b>ති වුත්තං। නිපජ්ජිත්වා නිද්දායන්තො පන තාදිසො න හොතීති ආහ <b>“නිපජ්ජිත්වා නිද්දායන්තොපි න කරොතී”</b>ති, අනාපත්තිං න කරොතීති අත්ථො। මෙථුනස්ස මාතුගාමො දුතියො න හොති। ඉත්ථියො හි අඤ්ඤමඤ්ඤිස්සා වජ්ජං පටිච්ඡාදෙන්ති। තෙනෙව වෙසාලියං (පාරා॰ 76-77) මහාවනෙ ද්වාරං විවරිත්වා නිපන්නෙ භික්ඛුම්හි සම්බහුලා ඉත්ථියො යාවදත්ථං <pb V=.249/> කත්වා පක්කමිංසු। තෙනාහ <b>“ඉත්ථීනං පන සතම්පි න කරොතී”</b>ති। <b>තං කම්ම</b>න්ති අජ්ඣාචාරකම්මං। යස්මා නිසීදිත්වාව නිපජ්ජති, තස්මා <pb M=.270/> නිපජ්ජනම්පි අන්තොකත්වා “නිසජ්ජං කප්පෙය්යා”ති වුත්තන්ති දස්සෙතුං <b>“එත්ථ චා”</b>තිආදිමාහ। <b>තිණ්ණං ධම්මානං අඤ්ඤතරෙන කාරෙතබ්බො</b>ති නිසජ්ජං පටිජානමානස්ස තිණ්ණං ධම්මානං අඤ්ඤතරසමායොගො හොතියෙවාති වුත්තං। පාරාජිකෙන, පන සඞ්ඝාදිසෙසෙන ච පාචිත්තියෙන ච තෙනාකාරෙන නිසජ්ජං පටිජානමානොව කාරෙතබ්බො। <b>න අප්පටිජානමානො</b>ති නිසජ්ජං අප්පටිජානමානො තිණ්ණං ධම්මානං අඤ්ඤතරෙන න කාරෙතබ්බොති। අලජ්ජීපි හි පටිජානමානොව ආපත්තියා කාරෙතබ්බො। යාව න පටිජානාති, තාව “නෙව සුද්ධො”ති වා “න අසුද්ධො”ති වා වත්තබ්බො, වත්තානුසන්ධිනා පන කාරෙතබ්බොති। වුත්තඤ්හෙතං –
gax:“පටිඤ්ඤා ලජ්ජීසු කතා, අලජ්ජීසු එවං න විජ්ජති।
gae:බහුම්පි අලජ්ජී භාසෙය්ය, වත්තානුසන්ධිතෙන කාරයෙ”ති॥ (පරි॰ 359)।
bod:න කෙවලං තිණ්ණං ධම්මානං අඤ්ඤතරෙන චොදනායමෙව එවං පටිඤ්ඤාය කාරෙතබ්බො, අථ ඛො නිසජ්ජාදිනා ආකාරෙන සද්ධිං චොදනායපීති දස්සෙතුං <b>“යෙන වා සා සද්ධෙය්යවචසා උපාසිකා වදෙය්ය, තෙන සො භික්ඛු කාරෙතබ්බො”</b>ති වුත්තං। තෙනෙවාහ <b>“නිසජ්ජාදීසු ආකාරෙසූ”</b>තිආදි। එත්ථ ච “පටිජානමානො”ති අවුත්තෙපි අධිකාරත්තා <b>“පටිජානමානොව තෙන සො භික්ඛු කාරෙතබ්බො”</b>ති වුත්තං। තථාරූපාය (සාරත්ථ॰ ටී॰ 2.444-445) උපාසිකාය වචනෙ අඤ්ඤථත්තාභාවතො <b>දිට්ඨං නාම තථාපි හොති, අඤ්ඤථාපි හොතී</b>ති දස්සනෙ අඤ්ඤථත්තසම්භවං දස්සෙති। අනෙකංසිකතාය න නියතොති <b>අනියතො</b>। තෙනාහ <b>“තිණ්ණං ආපත්තීන”</b>න්තිආදි।
bod:රහොනිසජ්ජස්සාදෙන මාතුගාමස්ස සන්තිකං ගන්තුකාමො අක්ඛිං අඤ්ජෙති, දුක්කටං। නිවාසනං නිවාසෙති, කායබන්ධනං බන්ධති, චීවරං පාරුපති, සබ්බත්ථ පයොගෙ පයොගෙ දුක්කටං। ගච්ඡති, පදවාරෙ පදවාරෙ දුක්කටං। ගන්ත්වාන නිසීදති, දුක්කටමෙව। තෙනාහ <b>“මෙථුනධම්මසන්නිස්සිතකිලෙසසඞ්ඛාතෙනා”</b>තිආදි। එත්ථ ච රහොනිසජ්ජස්සාදස්ස අසතිපි මෙථුනරාගභාවෙ තප්පටිබද්ධකිලෙසත්තා වුත්තං <b>“මෙථුනධම්මසන්නිස්සිතකිලෙසසඞ්ඛාතෙනා”</b>ති। තෙනෙව <b>සන්නිස්සිත</b>ග්ගහණං කතං। <b>රහස්සාදෙනා</b>ති “ඉත්ථන්නාමාය සද්ධිං රහො නිසීදිත්වා හසිතලපිතාදිකං කරෙය්ය”න්ති උප්පන්නඅස්සාදහෙතු <pb M=.271/>। <b>නිසජ්ජාය පාචිත්තියං</b> අසති උපචාරගතෙ නිපජ්ජිත්වා අනිද්දායන්තෙ අනන්ධෙ විඤ්ඤුපුරිසෙති අධිප්පායො। සචෙ සා ඉත්ථී කෙනචි කරණීයෙන උට්ඨායුට්ඨාය පුනප්පුනං <pb V=.250/> නිසීදති, නිසජ්ජාය නිසජ්ජාය පාචිත්තියං। යං සන්ධාය ගතො, සා න දිට්ඨා, අඤ්ඤා ආගන්ත්වා නිසීදති, අස්සාදෙ උප්පන්නෙ පාචිත්තියං। සචෙ සම්බහුලා ආගච්ඡන්ති, මාතුගාමගණනාය පාචිත්තියං। සචෙ උට්ඨායුට්ඨාය පුනප්පුනං නිසීදන්ති, නිසජ්ජාගණනායපි පාචිත්තියානි। අනියමෙත්වා “දිට්ඨදිට්ඨාය සද්ධිං රහස්සාදං කප්පිස්සාමී”ති ගන්ත්වා නිසින්නස්සාපි ආගතාගතානං වසෙන, පුනප්පුනං නිසජ්ජාය වසෙන ච වුත්තනයෙනෙව ආපත්තියො වෙදිතබ්බා। <b>වුත්තප්පකාරෙ පුරිසෙ</b>ති අනන්ධෙ විඤ්ඤුපුරිසෙ। <b>උපචාරගතෙ සතී</b>ති ද්වාදසහත්ථබ්භන්තරගතෙ සති। සචෙ සුද්ධචිත්තෙන ගන්ත්වා නිසින්නස්ස සන්තිකං ආගන්ත්වා නිසින්නාය ඉත්ථියා රහස්සාදො උප්පජ්ජති, එවම්පි අනාපත්ති।
cen:පඨමඅනියතසික්ඛාපදවණ්ණනා නිට්ඨිතා।
sub:2:දුතියඅනියතසික්ඛාපදවණ්ණනා
bod:<b>නහෙව ඛො පන පටිච්ඡන්න</b>න්ති එත්ථ පන යම්පි බහි පරික්ඛිත්තං අන්තො විවටං පරිවෙණඞ්ගණාදි, තම්පි අන්තොගධන්ති වෙදිතබ්බං। “එවරූපඤ්හි ඨානං අප්පටිච්ඡන්නෙයෙව ගහිත”න්ති <b>මහාපච්චරියං</b> (පාරා॰ අට්ඨ॰ 2.453) වුත්තං। <b>සඞ්ඝාදිසෙසෙන වා</b>ති කායසංසග්ගදුට්ඨුල්ලොභාසනසඞ්ඛාතෙන සඞ්ඝාදිසෙසෙන වා। තෙනෙව හි පදභාජනෙ “සා චෙ එවං වදෙය්ය ‘අය්යො, මයා දිට්ඨො නිසින්නො මාතුගාමෙන සද්ධිං කායසංසග්ගං සමාපජ්ජන්තො’”තිආදි (පාරා॰ 455) වුත්තං। ඉදං සික්ඛාපදං දුට්ඨුල්ලවාචාවසෙන ආගතං। දුට්ඨුල්ලවාචඤ්ච සුත්වා තං මාතුගාමොපි න පටිච්ඡාදෙති। තථා හි දුට්ඨුල්ලවාචාසික්ඛාපදෙ (පාරා॰ 283 ආදයො) යා පන තා ඉත්ථියො හිරිමනා, තා නික්ඛමිත්වා භික්ඛූ උජ්ඣාපෙසුං, තස්මා ඉධ ඉත්ථීපි අනාපත්තිං කරොතීති ආහ <b>“ඉත්ථීපී”</b>ති। අථ වා ඉධ අප්පටිච්ඡන්නත්තා ඉත්ථීපි අනාපත්තිං කරොති, පඨමෙ පන පටිච්ඡන්නත්තා ඉත්ථිසතම්පි අනාපත්තිං න කරොතීති එවමෙත්ථ අත්ථො දට්ඨබ්බො। <b>අනන්ධො අබධිරො</b>ති එත්ථ කායසංසග්ගවසෙන අනන්ධො වුත්තො, දුට්ඨුල්ලවාචාවසෙන අබධිරො।
bod:සමුට්ඨානාදීසු <pb M=.272/> ඉදං සික්ඛාපදං තිසමුට්ඨානං – කායචිත්තතො වාචාචිත්තතො කායවාචාචිත්තතො සමුට්ඨාති, කිරියං, සඤ්ඤාවිමොක්ඛං, සචිත්තකං, ලොකවජ්ජං, කායකම්මං, වචීකම්මං, අකුසලචිත්තං, සුඛමජ්ඣත්තවෙදනාහි ද්විවෙදනං। තෙනාහ <b>“සමුට්ඨානාදීනි පනෙත්ථ අදින්නාදානසදිසානෙවා”</b>ති। එත්ථ ච කායසංසග්ගං සමාපජ්ජන්තො දුට්ඨුල්ලම්පි භණති, දුට්ඨුල්ලං භණන්තො <pb V=.251/> නිසීදති චාති <b>“කායවාචාචිත්තතො ච සමුට්ඨාතී”</b>ති වුත්තං, දුට්ඨුල්ලමෙව වා සන්ධාය වුත්තන්ති ගහෙතබ්බං।
cen:දුතියඅනියතසික්ඛාපදවණ්ණනා නිට්ඨිතා।
bod:“අනියතුද්දෙසො චායං දිට්ඨාදිසමූලකචොදනාය වත්ථුං පටිජානමානොව ආපත්තියා කාරෙතබ්බො, න ඉතරොති ආපත්තිරොපනාරොපනලක්ඛණදස්සනත්ථං වුත්තො”ති වදන්ති।
cen:ඉති කඞ්ඛාවිතරණියා පාතිමොක්ඛවණ්ණනාය
cen:විනයත්ථමඤ්ජූසායං ලීනත්ථප්පකාසනියං
cen:අනියතවණ්ණනා නිට්ඨිතා।
