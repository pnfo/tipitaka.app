cha:2:සික්ඛාපදපෙය්යාලං
sub:1:භික්ඛුසුත්තං
bod:286:“පඤ්චහි <pb V=2.260/> <pb M=2.243/>, භික්ඛවෙ, ධම්මෙහි සමන්නාගතො භික්ඛු යථාභතං නික්ඛිත්තො එවං නිරයෙ। කතමෙහි පඤ්චහි? පාණාතිපාතී හොති, අදින්නාදායී හොති, අබ්රහ්මචාරී හොති, මුසාවාදී හොති, සුරාමෙරයමජ්ජපමාදට්ඨායී හොති। ඉමෙහි <pb P=3.276/> ඛො, භික්ඛවෙ, පඤ්චහි ධම්මෙහි සමන්නාගතො භික්ඛු යථාභතං නික්ඛිත්තො එවං නිරයෙ।
bod:“පඤ්චහි, භික්ඛවෙ, ධම්මෙහි සමන්නාගතො භික්ඛු යථාභතං නික්ඛිත්තො එවං සග්ගෙ। කතමෙහි පඤ්චහි <pb T=3.307/>? පාණාතිපාතා පටිවිරතො හොති, අදින්නාදානා පටිවිරතො හොති, අබ්රහ්මචරියා පටිවිරතො හොති, මුසාවාදා පටිවිරතො හොති, සුරාමෙරයමජ්ජපමාදට්ඨානා පටිවිරතො හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතො භික්ඛු යථාභතං නික්ඛිත්තො එවං සග්ගෙ”ති। පඨමං।
sub:2-7:භික්ඛුනීසුත්තාදිඡක්කං
bod:287-292:“පඤ්චහි, භික්ඛවෙ, ධම්මෙහි සමන්නාගතා භික්ඛුනී…පෙ॰… සික්ඛමානා… සාමණෙරො… සාමණෙරී… උපාසකො… උපාසිකා යථාභතං නික්ඛිත්තා එවං නිරයෙ। කතමෙහි පඤ්චහි? පාණාතිපාතිනී හොති, අදින්නාදායිනී හොති, කාමෙසුමිච්ඡාචාරිනී හොති, මුසාවාදිනී හොති, සුරාමෙරයමජ්ජපමාදට්ඨායිනී හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතා උපාසිකා යථාභතං නික්ඛිත්තා එවං නිරයෙ।
bod:“පඤ්චහි, භික්ඛවෙ, ධම්මෙහි සමන්නාගතා උපාසිකා යථාභතං නික්ඛිත්තා එවං සග්ගෙ। කතමෙහි පඤ්චහි? පාණාතිපාතා පටිවිරතා හොති, අදින්නාදානා පටිවිරතා හොති, කාමෙසුමිච්ඡාචාරා පටිවිරතා හොති, මුසාවාදා පටිවිරතා <pb V=2.261/> හොති, සුරාමෙරයමජ්ජපමාදට්ඨානා පටිවිරතා හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතා උපාසිකා යථාභතං නික්ඛිත්තා එවං සග්ගෙ”ති। සත්තමං।
sub:8:ආජීවකසුත්තං
bod:293:“පඤ්චහි <pb M=2.244/>, භික්ඛවෙ, ධම්මෙහි සමන්නාගතො ආජීවකො යථාභතං නික්ඛිත්තො එවං නිරයෙ। කතමෙහි පඤ්චහි? පාණාතිපාතී හොති, අදින්නාදායී හොති, අබ්රහ්මචාරී හොති, මුසාවාදී හොති, සුරාමෙරයමජ්ජපමාදට්ඨායී හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතො <pb T=3.308/> ආජීවකො යථාභතං නික්ඛිත්තො එවං නිරයෙ”ති। අට්ඨමං।
sub:9-17:නිගණ්ඨසුත්තාදිනවකං
bod:294-302:“පඤ්චහි, භික්ඛවෙ, ධම්මෙහි සමන්නාගතො නිගණ්ඨො…පෙ॰… මුණ්ඩසාවකො… ජටිලකො… පරිබ්බාජකො… මාගණ්ඩිකො… තෙදණ්ඩිකො… ආරුද්ධකො… ගොතමකො… දෙවධම්මිකො <pb P=3.277/> යථාභතං නික්ඛිත්තො එවං නිරයෙ। කතමෙහි පඤ්චහි? පාණාතිපාතී හොති, අදින්නාදායී හොති…පෙ॰… සුරාමෙරයමජ්ජපමාදට්ඨායී හොති। ඉමෙහි ඛො, භික්ඛවෙ, පඤ්චහි ධම්මෙහි සමන්නාගතො දෙවධම්මිකො යථාභතං නික්ඛිත්තො එවං නිරයෙ”ති। සත්තරසමං।
cen:සික්ඛාපදපෙය්යාලං නිට්ඨිතං।
