cha:3:සමවුත්තිනිද්දෙස-තතියපරිච්ඡෙද
bod:46:ත්යා’ චෙ <b>තනුමජ්ඣා।</b>
cen:ගායත්තී।
bod:47:<b>කුමාර ලලිතා</b> ජ්ස්ගා।
cen:උණ්හිකා।
bod:48:<b>චිත්රපදා</b> යදි භා ගා।
bod:49:මො මො ගො ගො <b>විජ්ජුම්මාලා।</b>
bod:50:භා ත, ල, ගා <b>මාණවකං।</b>
bod:51:ග්ලා <b>සමානිකා</b> ර,ජා ච।
bod:52:<b>පමාණිකා</b> ජ, රා ල, ගා।
cen:අනුට්ඨුභා।
bod:53:රා න,සා යදි <b>හලමුඛී।</b>
bod:54:<b>භුජග සුසු සටා</b> නා මො।
cen:බ්රහතී।
bod:55:ම්සාජ්ගා <b>සුද්ධවිරාජිතං</b> මතං।
bod:56:ම්නා යො ගො යදි <b>පණවො</b> ඛ්යාතො।
bod:57:ම්භා ස,ගයුත්තා <b>රුම්මවතී</b> සා।
bod:58:ඤෙය්යා <b>මත්තා</b> ම, භ, ස, ගයුත්තා।
bod:59:<b>චම්පකමාලා</b> චෙ භ, ම, සා ගො <n>ඉදං නාමන්තරඤාපනත්ථමෙව පුන වුත්තං (ටී॰)</n>।
bod:60:න, ර, ජ, ගෙහි සා <b>මනොරමා।</b>
bod:61:<b>උබ්භාසකං</b> තං චෙ තො ම, රා ල්ච।
bod:62:තො ජා ගරුනා’ය’<b>මුපට්ඨිතා।</b>
cen:පන්ති।
bod:63:<b>ඉන්දා</b>දිකා <pb M=.196/> තා <b>වජිරා</b> ජ, ගා ගො।
bod:64:<b>උපාදි</b>කා සා’ව ජ,තා ජ,ගා ගො।
gax:65:අනන්තරො’දීරිත ලක්ඛණා චෙ, (උපෙන්දවජිර)
gax:පාදා විමිස්සා <b>උපජාතියො</b> තා। (ඉන්දවජිර)
gax:එවං කිල’ඤ්ඤාසුපි මිස්සිතාසු, (ඉන්දවජිර)
gae:වදන්ති ජාතිස්විද’ මෙව නාමං॥ (උපෙන්දවජිර)
bod:66:න, ජ, ජ, ල, ගා ගදිතා <b>සුමුඛී।</b>
bod:67:<b>දොධක</b> මිච්ඡති චෙ භ,භ,භා ගා।
bod:68:වෙද,ස්සෙහි,ධ්තා ත්ගගා,<b>සාලිනී</b> සා।
bod:69:<b>වාතොම්මී</b> සා, යති සා ම්භා ත, ගා ගො।
bod:70:භා ත, න, ගා ගො’සු, රස <b>සිරී</b> සා।
bod:71:රො න, රා ඉහ <b>රථොද්ධතා</b> ල, ගා।
bod:72:<b>ස්වාගතෙ’</b>ති ර, න, භා ගරුකා ද්වෙ।
bod:73:න,න,ර,ලහු,ගරූහි <b>භද්දිකා।</b>
cen:තිට්ඨුභා।
bod:74:වදන්ති <b>වංසට්ඨමි’</b>දං ජ, තා ජ, රා।
bod:75:සා <b>ඉන්දවංසා</b> ඛලු යත්ථ තා ජ,රා।
bod:76:ඉධ <b>තොටක</b> මම්බුධි,සෙහි මිතං।
bod:77:<b>දුතවිලම්බිත</b> මාහ න, භා භ,රා।
bod:78:වසු යුග විරතී නා,ම්යා’ <b>පුටො’</b>යං।
bod:79:න, ය, සහිතා න්යා’ <b>කුසුමවිචිත්තා।</b>
bod:80:<b>භුජඞ්ග’ප්පයාතං</b> භවෙ වෙද, යෙහි।
bod:81:න, භ, ජ, රෙහි භවති’<b>ප්පියංවදා।</b>
bod:82:වුත්තා සුධීහි <b>ලලිතා</b> ත, භා ජ, රා।
bod:83:<b>පමිතක්ඛරා</b> ස, ජ, ස,සෙහු’දිතා।
bod:84:න,න,භ,ර,සහිතා’භිහිතු’<b>ජ්ජලා।</b>
bod:85:පඤ්ච’ස්ස’ච්ඡින්නා, <b>වෙස්සදෙවී</b> ම,මා යා।
bod:86:භවති <pb M=.197/> හි <b>තාමරසං</b> න, ජ, ජා යො।
bod:87:<b>‘කමලා’</b>ති ඤෙය්යා ස,ය,සෙහි යො චෙ।
cen:ජගතී।
bod:88:ම්නා ජ්රා ගො, තිදසයති’<b>ප්පහස්සිණී</b> සා।
bod:89:චතු,ග්ගහෙ,හි’හ <b>රුචිරා,</b> ජ,භා ස්ජ,ගා।
cen:අතිජගතී।
bod:90:න,න,ර,ස,ලහු,ගා,සරෙහි’<b>පරාජිතා।</b>
bod:91:න,න,භ,න,ල,ගි’ති,<b>ප්පහරණකලිකා।</b>
bod:92:වුත්තා <b>වසන්තතිලකා</b> ත,භ,ජා ජ,ගා ගො।
cen:සක්කරී।
bod:93:ද්විහත හය ලහු ර’ථ ගි’ති <b>සසිකලා।</b>
bod:94:වසු,හය,යති රි’හ,<b>මණිගුණනිකරො।</b>
bod:95:න,න,ම,ය,ය,යුතා’යං,<b>මාලිනී</b> භොගි’සීහි।
bod:96:භවති න,ජා,භ,ජා රසහිතා <b>පභද්දකං।</b>
cen:අතිසක්කරී।
bod:97:න,ජ,භ,ජ,රා සදා භවති <b>වාණිනී</b> ග, යුත්තා।
cen:අට්ඨි।
bod:98:ය, මා නො සො භල්ගා, රස, හරවිරාමා <b>සිඛරණී।</b>
bod:99:රස, යුගි, සිතො, නො සො ම්රා ස්ලා, ග්ය’දා <b>හරිණී</b> තදා।
bod:100:<b>මන්දක්කන්තා,</b> ම,භ,න,ත,ත,ගා, ගො යුගු,ත්ව,ස්සකෙහි।
cen:අච්චට්ඨි।
bod:101:මො තො නො යො යා, <b>කුසුමිතලතා, වෙල්ලිතා’</b> ක්ඛු,ත්වි,සීහි।
cen:ධුති।
bod:102:රසු,ත්ව,ස්සෙහි ය්මා, න,ස,ර,ර,ගරූ, <b>මෙඝවිප්ඵුජ්ජිතා</b> සා।
bod:103:අක්කස්සෙහි යති ම්ස,ජාස,ත,ත,ගා, <b>සද්දූලවික්කීළිතං।</b>
cen:අතිධුති।
bod:104:<b>වුත්ත</b> <pb M=.198/> මීදිසං තු නාමතො ර,ජා ර,ජා ර,ජා ගරූ,ලහූ ච।
cen:කති।
bod:105:ම්රා භ්නා යො යො’ත්ර යෙන,ත්ති,මුනි, යතියුතා, <b>සන්ධරා</b> කිත්තිතා’යං।
cen:පකති।
bod:106:ඔ න,ර,නා ර,නා ච ථ ගරූ දස,ක්ක,විරමඤ්හි <b>භද්දක’</b>මිදං।
cen:ආකති।
cen:ඉති වුත්තොදයෙ ඡන්දසි සමවුත්තිනිද්දෙසො නාම
cen:තතියො පරිච්ඡෙදො।
