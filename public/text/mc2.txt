cha:3:දිට්ඨිසංයුත්තං
tit:1:සොතාපත්තිවග්ගො
sub:1:වාතසුත්තවණ්ණනා
bod:206:<b>න</b> <pb V=2.237/> <pb M=2.264/> <b>එතෙ වාතා</b>ති යෙ ඉමෙ රුක්ඛසාඛාදිභඤ්ජනකරා, එතෙ සත්තකායත්තා වාතා නාම න හොන්ති। තෙ හි නිච්චා ධුවා සස්සතා। තෙනාහ <b>“වාතො පනා”</b>තිආදි। තෙන සත්තසු කායෙසු චතුත්ථං කායමාහ। රුක්ඛසාඛාදිභඤ්ජනකො <b>එසො වාතලෙසො නාම,</b> වාතසදිසොති අත්ථො। <b>එසිකත්ථම්භො වියා</b>ති ඉමිනා නිච්චලභාවමෙව දස්සෙති, <b>පබ්බතකූටං වියා</b>ති ඉමිනා පන සස්සතිසමංවාපි। අයඤ්හි වායු කායස්ස නිච්චතං අභිනිවිස්ස ඨිතො “මා ච අනිච්චතා පරො හොතූ”ති න වාතා වායන්තීති බාධති। එස නයො <b>නදියො සන්දන්තී</b>තිආදීසු। <b>උදකං පනා</b>ති දුතියං කායං සන්ධායාහ। <b>ගබ්භො පන න නික්ඛමති</b> කූටට්ඨාදිභාවෙනෙව තස්ස ලබ්භනතො। <b>නෙව තෙ උදෙන්ති</b> යථා වාතා, එවං තිට්ඨනතො ලොකස්ස පන තථා මතිමත්තන්ති අධිප්පායො।
cen:වාතසුත්තවණ්ණනා නිට්ඨිතා।
sub:2-4:එතංමමසුත්තාදිවණ්ණනා
bod:207-209:<b>දිට්ඨං රූපායතනං</b> චක්ඛුනා දට්ඨබ්බතො। <b>සුතං සද්දායතනං</b> සොතෙන සොතබ්බතො। <b>මුතං ගන්ධායතනාදි</b> තිවිධං සම්පත්තගාහීහි ඝානාදීහි පත්වා ගහෙතබ්බතො। <b>අවසෙසානි</b> චක්ඛාදීනි <b>සත්තායතනානි විඤ්ඤාතං නාම</b> කෙවලං මනොවිඤ්ඤාණෙන විජානිතබ්බතො। <b>පත්ත</b>න්ති අනුප්පත්තං, යං කිඤ්චි පාපුණිතබ්බං පරියෙසිත්වා ගවෙසිත්වා සම්පත්තන්ති අනුප්පත්තං। <b>පරියෙසිත</b>න්ති පරියිට්ඨං। <b>චිත්තෙන අනුසඤ්චරිත</b>න්ති මනසා චින්තිතං। “පත්තං පරියෙසිත”න්ති එතස්මිං පදද්වයෙ චතුක්කං සම්භවතීති තං දස්සෙත්වා තස්ස වසෙන පත්තපරියෙසිතපදානි, තතො මනසා අනුවිචරිතඤ්ච නීහරිත්වා දස්සෙතුං <pb M=2.265/> <b>“ලොකස්මිං හී”</b>තිආදි වුත්තං। තත්ථ <b>පරියෙසිත්වා පත්තං නාම</b> පරියෙසනාය <pb V=2.238/> පරිග්ගාහභාවතො। <b>පරියෙසිතං නාම</b> කෙවලං පරියෙසිතමෙවාති කත්වා පරියෙසිත්වා පත්තස්ස මනුස්සානුවිචරිතස්ස වුත්තත්තා। පඨමවිකප්පෙ සඞ්කරො අත්ථීති අසඞ්කරතො ච දස්සෙතුං <b>“අථ වා”</b>තිආදි වුත්තං। <b>සබ්බ</b>න්ති විඤ්ඤාතාදි। තඤ්හි මනොවිඤ්ඤාණෙන ගහිතත්තා මනසා අනුවිචරිතං නාම න දිට්ඨං සුතං මුතං।
cen:එතංමමසුත්තාදිවණ්ණනා නිට්ඨිතා।
sub:5:නත්ථිදින්නසුත්තවණ්ණනා
bod:210:<b>දින්න</b>න්ති දෙය්යධම්මසීසෙන දානං වුත්තන්ති ආහ <b>“දින්නස්ස ඵලාභාවං සන්ධායා”</b>ති, දින්නං පන අන්නාදිවත්ථුං කථං පටික්ඛිපන්ති। එස නයො <b>“යිට්ඨං හුත”</b>න්ති එත්ථාපි। <b>මහායාගො</b>ති සබ්බසාධාරණං මහාදානං। <b>පහෙණකසක්කාරො</b>ති පාහුනකානං කාතබ්බසක්කාරො। <b>ඵල</b>න්ති ආනිසංසඵලං නිස්සන්දඵලඤ්ච। <b>විපාකො</b>ති සදිසඵලං। <b>පරලොකෙ ඨිතස්ස අයං ලොකො නත්ථී</b>ති පරලොකෙ ඨිතස්ස කම්මුනා ලද්ධබ්බො අයං ලොකො න හොති। <b>ඉධලොකෙ ඨිතස්සපි පරලොකො නත්ථී</b>ති ඉධලොකෙ ඨිතස්ස කම්මුනා ලද්ධබ්බො පරලොකො න හොති। තත්ථ කාරණමාහ – <b>“සබ්බෙ තත්ථ තත්ථෙව උච්ඡිජ්ජන්තී”</b>ති। ඉමෙ සත්තා යත්ථ යත්ථ භවෙ යොනිආදීසු ච ඨිතා, තත්ථ තත්ථෙව උච්ඡිජ්ජන්ති නිරුදයවිනාසවසෙන නස්සන්ති। <b>ඵලාභාවවසෙනා</b>ති මාතාපිතූසු සම්මාපටිපත්තිමිච්ඡාපටිපත්තීනං ඵලස්ස අභාවවසෙන “නත්ථි මාතා, නත්ථි පිතා”ති වදන්ති, න මාතාපිතූනං, නාපි තෙසු ඉදානි කරියමානසක්කාරාසක්කාරානං අභාවවසෙන තෙසං ලොකපච්චක්ඛත්තා। පුබ්බුළකස්ස විය ඉමෙසං සත්තානං උප්පාදො නාම කෙවලො, න භවතො චවිත්වා ආගමනපුබ්බකොති දස්සනත්ථං “නත්ථි සත්තා ඔපපාතිකා”ති වුත්තන්ති ආහ – <b>“චවිත්වා උප්පජ්ජනකසත්තා නාම නත්ථී”</b>ති। සමණෙන නාම යාථාවතො ජානන්තෙන කස්සචි අකථෙත්වා සඤ්ඤතෙන භවිතබ්බං, අඤ්ඤථා ආහොපුරිසිකා නාම සියා। කිඤ්හි පරො පරස්ස කරිස්සති, තථා ච අත්තනො සම්පාදනස්ස කස්සචි අවස්සයො එව න සියා තත්ථ තත්ථෙව උච්ඡිජ්ජනතොති ආහ <b>“යෙ ඉමඤ්ච…පෙ॰… පවෙදෙන්තී”</b>ති।
bod:චතූසු <pb M=2.266/> මහාභූතෙසු නියුත්තොති <b>චාතුමහාභූතිකො</b>। යථා පන මත්තිකාය නිබ්බත්තං භාජනං මත්තිකාමයං, එවමයං චතූහි මහාභූතෙහි නිබ්බත්තොති ආහ <b>“චතුමහාභූතමයො”</b>ති। <b>අජ්ඣත්තිකා පථවීධාතූ</b>ති සත්තසන්තානගතා පථවීධාතු। <b>බාහිරං පථවීධාතු</b>න්ති බහිද්ධා මහාපථවිං। <b>අනුයාතී</b>ති තස්ස අනුරූපභාවෙන යාති උපෙති। <b>උපගච්ඡතී</b>ති පුබ්බෙ බාහිරපථවීකායතො තදෙකදෙසභූතා පථවී ආගන්ත්වා අජ්ඣත්තිකභාවප්පත්තියා සත්තභාවෙන සණ්ඨිතා ඉදානි ඝටාදිපථවී <pb V=2.239/> විය තමෙව බාහිරපථවීකායං උපෙති උපගච්ඡති, සබ්බසො තෙන නිබ්බිසෙසතං එකීභාවමෙව ගච්ඡතීති අත්ථො। <b>ආපාදීසුපි එසෙව නයො</b>ති එත්ථ පජ්ජුන්නෙන මහාසමුද්දතො ගහිතආපො විය වස්සොදකභාවෙන පුනපි මහාසමුද්දං, සූරියරංසිතො ගහිතඉන්දග්ගිසඞ්ඛාතතෙජො විය පුනපි සූරියරංසිං, මහාවායුඛන්ධතො නිග්ගතමහාවායො විය තමෙව වායුඛන්ධං උපෙති උපගච්ඡතීති දිට්ඨිගතිකො සයමෙව අත්තනො වාදං භින්දති। උම්මත්තකපච්ඡිසදිසඤ්හි දිට්ඨිගතිකදස්සනං। <b>මනච්ඡට්ඨානි ඉන්ද්රියානි ආකාසං පක්ඛන්දන්ති</b> තෙසං විසයභාවා විසයාපීති වදති। විසයිග්ගහණෙන හි විසයා ගහිතා එව හොන්තීති। <b>ගුණාගුණපදානී</b>ති ගුණදොසකොට්ඨාසා। <b>සරීරමෙව පදානීති අධිප්පෙතං</b> සරීරෙන තංතංකිරියාය පජ්ජිතබ්බතො। දබ්බන්ති මුය්හන්තීති දත්තූ, මූළ්හපුග්ගලා। තෙහි <b>දත්තූහි බාලමනුස්සෙහි පඤ්ඤත්තං</b>।
cen:නත්ථිදින්නසුත්තවණ්ණනා නිට්ඨිතා।
sub:6:කරොතොසුත්තවණ්ණනා
bod:211:<b>සහත්ථා කරොන්තස්සා</b>ති සහත්ථෙන කරොන්තස්ස। නිස්සග්ගියථාවරාදයොපි ඉධ සහත්ථකරණෙනෙව සඞ්ගහිතා। <b>හත්ථාදීනී</b>ති හත්ථපාදකණ්ණනාසාදීනි। පචනං දහනං විබාධනන්ති ආහ <b>“දණ්ඩෙන පීළෙන්තස්සා”</b>ති। <b>පපඤ්චසූදනියං</b> “තජ්ජෙන්තස්ස චා”ති අත්ථො වුත්තො, ඉධ පන <b>සුමඞ්ගලවිලාසිනියං</b> විය තජ්ජනං පරිභාසනං දණ්ඩෙනෙව සඞ්ගහෙත්වා “දණ්ඩෙන පීළෙන්තස්ස”ඉච්චෙව වුත්තං। <b>සොකං සයං කරොන්තස්සා</b>ති පරස්ස සොකකාරණං සයං කරොන්තස්ස, සොකං වා උප්පාදෙන්තස්ස। <b>පරෙහි</b> අත්තනො වචනකරෙහි। <b>සයම්පි ඵන්දතො</b>ති පරස්ස විබාධනප්පයොගෙන <pb M=2.267/> සයම්පි ඵන්දතො। <b>අතිපාතයතො</b>ති පදං සුද්ධකත්තුඅත්ථෙ හෙතුකත්තුඅත්ථෙ ච වත්තතීති ආහ – <b>“හනන්තස්සපි හනාපෙන්තස්සපී”</b>ති। <b>කාරණවසෙනා</b>ති කාරාපනවසෙන।
bod:ඝරස්ස භිත්ති අන්තො ච බහි ච සන්ධිතා හුත්වා ඨිතාව <b>ඝරසන්ධි</b>। කිඤ්චිපි අසෙසෙත්වා නිරවසෙසො ලොපො <b>නිල්ලොපො</b>। එකාගාරෙ නියුත්තො විලොපො <b>එකාගාරිකො</b>। පරිතො සබ්බසො පන්ථෙ හනනං <b>පරිපන්ථො। පාපං න කරීයති</b> පුබ්බෙ අසතො උප්පාදෙතුං අසක්කුණෙය්යත්තා, තස්මා <b>නත්ථි පාපං</b>। යදි එවං කථං සත්තා පාපෙ පවත්තන්තීති ආහ <b>“සත්තා පන කරොමාති එවංසඤ්ඤිනො හොන්තී”</b>ති එවං කිරස්ස හොති ඉමෙසඤ්හි සත්තානං හිංසාදිකිරියා න අත්තානං ඵුසති තස්ස නිච්චතාය නිබ්බිකාරත්තා, සරීරං පන අචෙතනං කට්ඨකලිඞ්ගරූපමං, තස්මිං විකොපිතෙපි න කිඤ්චි පාපන්ති। <b>ඛුරනෙමිනා</b>ති නිසිතඛුරමයනෙමිනා, ඛුරසදිසනෙමිනාති අත්ථො।
bod:ගඞ්ගාය <pb V=2.240/> දක්ඛිණා දිසා අප්පතිරූපදෙසො, උත්තරදිසා පතිරූපදෙසොති අධිප්පායෙන “දක්ඛිණඤ්චෙපී”තිආදි වුත්තන්ති ආහ <b>“දක්ඛිණතීරෙ මනුස්සා කක්ඛළා”</b>තිආදි। <b>මහායාග</b>න්ති මහාවිජිතයඤ්ඤසදිසං මහායාගං। <b>උපොසථකම්මෙනා</b>ති උපොසථකම්මෙන ච। ච-සද්දො හෙත්ථ ලුත්තනිද්දිට්ඨො। දමසද්දො හි ඉන්ද්රියසංවරස්ස උපොසථසීලස්ස ච වාචකො ඉධාධිප්පෙතො। කෙචි පන “උපොසථකම්මෙනා”ති ඉදං ඉන්ද්රියදමනස්ස විසෙසනං, තස්මා “උපොසථකම්මභූතෙන ඉන්ද්රියදමෙනා”ති අත්ථං වදන්ති। <b>සීලසංයමෙනා</b>ති සීලසංවරෙන। <b>සච්චවචනෙනා</b>ති සච්චවාචාය। තස්සා විසුං වචනං ලොකෙ ගරුතරපුඤ්ඤසම්මතභාවතො। යථා හි පාපධම්මෙසු මුසාවාදො ගරු, එවං පුඤ්ඤධම්මෙසු සච්චවාචා। තෙනාහ භගවා – “එකං ධම්මං අතීතස්සා”තිආදි (ඉතිවු॰ 25)। <b>පවත්තී</b>ති යො කරොතීති වුච්චති, තස්ස සන්තානෙ ඵලස්ස නිබ්බත්තියා පච්චයභාවෙන පවත්ති। <b>සබ්බථා</b>ති “කරොතො”තිආදිනා වුත්තෙන සබ්බප්පකාරෙන <b>කිරියමෙව පටික්ඛිපන්ති</b>।
cen:කරොතොසුත්තවණ්ණනා නිට්ඨිතා।
sub:7:හෙතුසුත්තවණ්ණනා
bod:212:<b>උභයෙනා</b>ති <pb M=2.268/> හෙතුපච්චයපටිසෙධවචනෙන। <b>සංකිලෙසපච්චය</b>න්ති සංකිලිසනස්ස මලීනභාවස්ස කාරණං। <b>විසුද්ධිපච්චය</b>න්ති සංකිලෙසතො විසුද්ධියා වොදානස්ස කාරණං। <b>නත්ථි බල</b>න්ති සත්තානං දිට්ඨධම්මිකසම්පරායිකනිබ්බානසම්පත්තිආවහං බලං නාම කිඤ්චි නත්ථි। තෙනාහ <b>“යම්හී”</b>තිආදි। නිදස්සනමත්තඤ්චෙතං, සංකිලෙසිකම්පි චායං පටික්ඛිපතෙව। <b>අඤ්ඤමඤ්ඤවෙවචනානී</b>ති තස්සා තස්සා කිරියාය උස්සන්නට්ඨෙන <b>බලං,</b> සූරවීරභාවාවහට්ඨෙන <b>වීරියං,</b> තමෙව දළ්හග්ගාහභාවතො පොරිසං ධුරං වහන්තෙන පවත්තෙතබ්බතො <b>පුරිසථාමො,</b> පරං පරං ඨානං අක්කමනප්පවත්තියා <b>පුරිසපරක්කමො</b>ති වුත්තොති වෙදිතබ්බං।
bod:සත්වයොගතො, රූපාදීසු වා සත්තතාය <b>සත්තා,</b> පාණනතො අස්සාසනපස්සාසනවසෙන පවත්තියා <b>පාණා,</b> තෙ පන සො එකින්ද්රියාදිවසෙන විභජිත්වා වදතීති ආහ <b>“එකින්ද්රියො”</b>තිආදි। අණ්ඩකොසාදීසු භවනතො <b>භූතා</b>ති වුච්චන්තීති ආහ <b>“අණ්ඩ…පෙ॰… වදන්තී”</b>ති। ජීවනතො පාණං ධාරෙන්තා විය වඩ්ඪනතො <b>ජීවා</b>ති සාලියවාදිකෙ වදන්ති। නත්ථි එතෙසං සංකිලෙසවිසුද්ධීසු වසොති <b>අවසා</b>। නත්ථි තෙසං බලං වීරියන්ති <b>අබලා අවීරියා। නියතතා</b>ති අච්ඡෙජ්ජසුත්තාවුතාභෙජ්ජමණිනො විය නියතප්පවත්තිතාය ගතිජාතිබන්ධාපවග්ගවසෙන නියමො। <b>තත්ථ තත්ථ ගමන</b>න්ති ඡන්නං අභිජාතීනං වසෙන තාසු තාසු ගතීසු උපගමනං। සමවායෙන සමාගමො <b>සඞ්ගති। සභාවොයෙවා</b>ති යථා කණ්ටකස්ස තික්ඛතා, කපිත්ථඵලානං පරිමණ්ඩලතා <pb V=2.241/>, මිගපක්ඛීනං විචිත්තාකාරතා, එවං සබ්බස්සපි ලොකස්ස හෙතුපච්චයෙහි විනා තථා තථා පරිණාමො, අයං සභාවො එව අකිත්තිමො එව। තෙනාහ <b>“යෙන හී”</b>තිආදි। ඡළභිජාතියො පරතො විත්ථාරීයන්ති। <b>සුඛඤ්ච දුක්ඛඤ්ච පටිසංවෙදෙන්තී</b>ති වදන්තා අදුක්ඛමසුඛභූභිං සබ්බෙන සබ්බං න ජානන්තීති උල්ලිඞ්ගෙන්තො <b>“අඤ්ඤා සුඛදුක්ඛභූමි නත්ථීති දස්සෙන්තී”</b>ති ආහ।
cen:හෙතුසුත්තවණ්ණනා නිට්ඨිතා।
sub:8-10:මහාදිට්ඨිසුත්තාදිවණ්ණනා
bod:213-215:<b>අකතා</b>ති <pb M=2.269/> සමෙන වා විසමෙන වා කෙනචි හෙතුනා න කතා එව। කෙනචි කතං කරණං විධානං නත්ථි එතෙසන්ති <b>අකතවිධානා</b>। පදද්වයෙනපි ලොකෙ කෙනචි හෙතුපච්චයෙන නෙසං අභිනිබ්බත්තිතාභාවං දස්සෙති। <b>ඉද්ධියාපි න නිම්මිතා</b>ති කස්සචි ඉද්ධිමතො දෙවස්ස බ්රහ්මුනො වා ඉද්ධියාපි න නිම්මිතා। <b>අනිම්මිතා</b>ති වා කස්සචි අනිම්මාපකා। <b>අජනකා</b>ති එතෙන පථවීකායාදීනං රූපාදිජනකභාවං පටික්ඛිපති। රූපසද්දාදයො හි පථවීකායාදීහි අප්පටිබද්ධවුත්තිකාති තස්ස ලද්ධි। යථා පබ්බතකූටං කෙනචි අනිබ්බත්තිතං කස්සචි ච අනිබ්බත්තකං, එවමෙතෙපීති ආහ <b>“කූටට්ඨා”</b>ති। යමිදං “බීජාදිතො අඞ්කුරාදි ජායතී”ති වුච්චති, තඤ්ච විජ්ජමානමෙව තතො නික්ඛමති, නාවිජ්ජමානං, අඤ්ඤථා යතො කුතොචි යස්ස කස්සචි උප්පත්ති සියාති අධිප්පායො। <b>ඨිතා</b>ති නිබ්බිකාරභාවෙන ඨිතා। <b>න චලන්තී</b>ති න විකාරං ආපජ්ජන්ති। විකාරාභාවෙන හි තෙසං සත්තන්නං කායානං එසිකට්ඨායිට්ඨිතතා। අනිඤ්ජනඤ්ච අත්තනො පකතියා අවට්ඨානමෙව। තෙනාහ <b>“න විපරිණමන්තී”</b>ති। අවිපරිණාමධම්මත්තා එව ච නෙ <b>අඤ්ඤමඤ්ඤං න බ්යාබාධෙන්ති</b>। සති හි විකාරං ආපාදෙතබ්බතාය බ්යාබාධකතාපි සියා, තථා අනුග්ගහෙතබ්බතාය අනුග්ගාහකතාති තදභාවං දස්සෙතුං පාළියං <b>“නාල”</b>න්තිආදි වුත්තං। පථවී එව කායෙකදෙසත්තා <b>පථවිකායො</b>। ජීවසත්තමානං කායානං නිච්චතාය නිබ්බිකාරාභාවතො න හන්තබ්බතා, න ඝාටෙතබ්බතා චාති නෙව කොචි හන්තා ඝාතෙතා වා। තෙනාහ <b>“සත්තන්නන්ත්වෙවා”</b>තිආදි। යදි කොචි හන්තා නත්ථි, කථං සත්ථප්පහාරොති ආහ <b>“යථා මුග්ගරාසිආදීසූ”</b>තිආදි। <b>කෙවලං සඤ්ඤාමත්තමෙව හොති,</b> න ඝාතනාදි, පරමත්ථතො සත්තන්නන්ත්වෙව කායානං අවිකොපනීයභාවතොති අධිප්පායො।
bod:<b>පමුඛයොනීන</b>න්ති මනුස්සතිරච්ඡානාදීසු ඛත්තියබ්රාහ්මණාදිසීහබ්යග්ඝාදිවසෙන පධානයොනීනං। <b>සට්ඨිසතානි</b> ඡසහස්සානි। “පඤ්ච ච කම්මුනො සතානී”ති පදස්ස අත්ථදස්සනං <b>“පඤ්ච කම්මසතානි චා”</b>ති <pb V=2.242/>। <b>එසෙව නයො</b>ති ඉමිනා “කෙවලං තක්කමත්තෙන නිරත්ථකදිට්ඨිං දීපෙතී”ති ඉමමෙව අත්ථං අතිදිසති। එත්ථ ච <b>තක්කමත්තකෙනා</b>ති ඉමිනා යස්මා තක්කිකා නිරඞ්කුසතාය පරිකප්පනස්ස යං කිඤ්චි අත්තනො පරිකප්පිතං සාරතො <pb M=2.270/> මඤ්ඤමානා තථෙව අභිනිවිස්ස තක්කදිට්ඨිගාහං ගණ්හන්ති, තස්මා න තෙසං දිට්ඨිවත්ථූසු විඤ්ඤූහි විචාරණා කාතබ්බාති දස්සෙති। <b>කෙචී</b>ති උත්තරවිහාරවාසිනො। තෙ හි “පඤ්ච කම්මානීති චක්ඛුසොතඝානජිව්හාකායා, ඉමානි පඤ්චින්ද්රියානි ‘පඤ්ච කම්මානීති පඤ්ඤාපෙන්තී”ති වදන්ති। <b>කම්මන්ති ලද්ධී</b>ති ඔළාරිකභාවතො පරිපුණ්ණකම්මන්ති ලද්ධි। මනොකම්මං අනොළාරිකත්තා උපඩ්ඪකම්මන්ති ලද්ධීති යොජනා। “ද්වාසට්ඨිපටිපදා”ති වත්තබ්බෙ සභාවනිරුත්තිං අජානන්තා <b>“ද්වට්ඨිපටිපදා”</b>ති වදන්ති। <b>එකස්මිං කප්පෙ</b>ති එකස්මිං මහාකප්පෙ। තත්ථාපි ච විවට්ටට්ඨායිසඤ්ඤිතෙ <b>එකස්මිං</b> අසඞ්ඛ්යෙය්ය<b>කප්පෙ</b>।
bod:උරබ්භෙ හනන්තීති <b>ඔරබ්භිකා</b>। එවං <b>සූකරිකා</b>දයො වෙදිතබ්බා। <b>ලුද්දාති</b> අඤ්ඤෙපි යෙ කෙචි මාගවිකනෙසාදාදයො, තෙ පාපකම්මපසුතතාය <b>කණ්හාභිජාතීති වදන්ති। භික්ඛූ</b>ති බුද්ධසාසනෙ භික්ඛූ। <b>තෙ කිර</b> “සච්ඡන්දරාගා පරිභුඤ්ජන්තී”ති අධිප්පායෙන <b>චතූසු පච්චයෙසු කණ්ටකෙ පක්ඛිපිත්වා ඛාදන්තී</b>ති වදන්ති। කස්මාති චෙ? යස්මා තෙ පණීතපණීතෙ පච්චයෙ පටිසෙවන්තීති තස්ස මිච්ඡාගාහො। ඤායලද්ධෙපි පච්චයෙ පරිභුඤ්ජමානා ආජීවකසමයස්ස විලොමගාහිතාය පච්චයෙසු කණ්ටකෙ පක්ඛිපිත්වා ඛාදන්ති නාමාති වදන්තීති අපරෙ। <b>එකෙ පබ්බජිතා,</b> යෙ විසෙසතො අත්තකිලමථානුයොගමනුයුත්තා। තථා හි තෙ කණ්ටකෙ වත්තන්තා විය හොන්තීති <b>කණ්ටකවුත්තිකා</b>ති වුත්තා। ඨත්වා භුඤ්ජනනහානපටික්ඛෙපාදිවතසමායොගෙන <b>පණ්ඩරතරා। අචෙලකසාවකා</b>ති ආජීවකසාවකෙ වදති। තෙ කිර ආජීවකසමයෙ ආජීවකලද්ධියා දළ්හගාහිතාය නිගණ්ඨෙහිපි පණ්ඩරතරා। නන්දාදයො කිර තථාරූපං ආජීවකපටිපත්තිං උක්කංසං පාපෙත්වා ඨිතා, තස්මා නිගණ්ඨෙහි ආජීවකසාවකෙහි ච පණ්ඩරතරා වුත්තා। <b>පරමසුක්කාභිජාතී</b>ති අයං තෙසං ලද්ධි।
bod:<b>පුරිසභූමියො</b>ති පධානපුග්ගලෙන නිද්දෙසො। ඉත්ථීනම්පෙතා භූමියො ඉච්ඡන්තෙව। <b>භික්ඛු ච පන්නකො</b>තිආදි තෙසං පාළි එව। තත්ථ <b>පන්නකො</b>ති භික්ඛාය විචරණකො, තෙසං වා පටිපත්තියා පටිපන්නකො। <b>ජිනො</b>ති ජිණ්ණො ජරාවසෙන හීනධාතුකො, අත්තනො වා පටිපත්තියා පටිපක්ඛෙ ජිනිත්වා ඨිතො। සො කිර තථාභූතො ධම්මම්පි කස්සචි න කථෙති। තෙනාහ <b>“න කිඤ්චි ආහා”</b>ති। නිට්ඨුහනාදිවිප්පකාරෙ කෙනචි කතෙපි ඛමනවසෙන <pb M=2.271/> න කිඤ්චි වදතීති වදන්ති। <b>අලාභි</b>න්ති “සො න කුම්භිමුඛා පටිග්ගණ්හාතී”තිආදිනා (දී॰ නි॰ 1.394) නයෙන වුත්තඅලාභහෙතුසමායොගෙන අලාභිං। තතො එව ජිඝච්ඡාදුබ්බල්යපරෙතතාය සයනපරායණං <b>සමණං පන්නභූමීති වදන්ති</b>।
bod:<b>ආජීවවුත්තිසතානී</b>ති <pb V=2.243/> සත්තානං ආජීවභූතානි ජීවිකාවුත්තිසතානි। <b>පසු</b>ග්ගහණෙන එළකජාති ගහිතා, <b>මිග</b>ග්ගහණෙන රුරුගවයාදිසබ්බමිගජාති। <b>බහූ දෙවා</b>ති චාතුමහාරාජිකාදිබ්රහ්මකායිකාදිවසෙන තෙසං අන්තරභෙදවසෙන බහූ දෙවා। තත්ථ චාතුමහාරාජිකානං එකච්චෙ අන්තරභෙදා <b>මහාසමයසුත්තවසෙන</b> (දී॰ නි॰ 2.331 ආදයො) දීපෙතබ්බා। <b>මනුස්සාපි අනන්තා</b>ති දීපදෙසකුලවංසාජීවාදිවිභාගෙන මනුස්සාපි අනන්තභෙදා। පිසාචා එව <b>පෙසාචා,</b> තෙ මහන්තමහන්තා අජගරපෙතාදයො। ඡද්දන්තදහමන්දාකිනියො කුළීරමුචලින්දනාමෙන වදන්ති।
bod:<b>පවුටා</b>ති සබ්බගණ්ඨිකා। <b>පණ්ඩිතොපි…පෙ॰… උද්ධං න ගච්ඡති</b>। කස්මා? සත්තානං සංසරණකාලස්ස නියතභාවතො।
bod:<b>අපරිපක්කං</b> සංසරණනිමිත්තං සීලාදිනා <b>පරිපාචෙති නාම</b> සීඝංයෙව විසුද්ධිප්පත්තියා। <b>පරිපක්කං</b> කම්මං <b>ඵුස්ස ඵුස්ස</b> පත්වා පත්වා කාලෙ පරිපක්කභාවාපාදනෙන <b>බ්යන්තී කරොති නාම। සුත්තගුළෙ</b>ති සුත්තවට්ටියං। <b>නිබ්බෙඨියමානමෙව පලෙතී</b>ති උපමාය සත්තානං සංසාරො අනුක්කමෙන ඛීයතෙව, න තස්ස වඩ්ඪීති දස්සෙති පරිච්ඡින්නරූපත්තා। <b>නිබ්බෙඨියමානමෙව</b> සුත්තගුළං <b>ගච්ඡතී</b>ති වුච්චති। තඤ්ච ඛො සුත්තපමාණෙන, සුත්තෙ පන අසති කුතො ගච්ඡති සුත්තගුළං। තෙනාහ – <b>“සුත්තෙ ඛීණෙ න ගච්ඡතී”</b>ති। <b>තත්ථෙව තිට්ඨති</b> සුත්තපරියන්තන්ති අධිප්පායො। <b>කාලවසෙනා</b>ති අත්තනි වෙඨෙත්වා ඨිතං සුඛදුක්ඛං යථාවුත්තස්ස කාලස්ස වසෙන නිබ්බෙඨියමානො බාලො ච පණ්ඩිතො ච පලෙති ගච්ඡති, නාතික්කමති සංසාරං।
cen:මහාදිට්ඨිසුත්තාදිවණ්ණනා නිට්ඨිතා।
sub:11-18:අන්තවාසුත්තාදිවණ්ණනා
bod:216-223:<b>එකතො</b> <pb M=2.272/> <b>වඩ්ඪිතනිමිත්ත</b>න්ති එකපස්සෙන වඩ්ඪිතං කසිණනිමිත්තං। <b>ගාහෙනා</b>ති ලාභී ඣානචක්ඛුනා පස්සිත්වා ගහණෙන। <b>තක්කෙනා</b>ති න ලාභී තක්කමත්තෙන। <b>උප්පන්නදිට්ඨී</b>ති “ලොකො”ති උප්පන්නදිට්ඨි। <b>සබ්බතො වඩ්ඪිත</b>න්ති සමන්තතො අප්පමාණකසිණනිමිත්තං। <b>එකමෙවා</b>ති “එකමෙව වත්ථූ”ති උප්පන්නදිට්ඨි। <b>අට්ඨාරස වෙය්යාකරණානී</b>ති වෙය්යාකරණලක්ඛණප්පත්තානි අට්ඨාරස සුත්තානි। <b>එකං ගමන</b>න්ති එකං වෙය්යාකරණගමනං।
cen:අන්තවාසුත්තාදිවණ්ණනා නිට්ඨිතා।
tit:2:දුතියගමනාදිවග්ගවණ්ණනා
bod:224-301:<b>දුක්ඛවසෙන</b> <pb V=2.244/> <b>වුත්ත</b>න්ති “ඉති ඛො, භික්ඛවෙ, දුක්ඛෙ සති දුක්ඛං උපාදායා”තිආදිදුක්ඛවසෙන වුත්තං। තාදිසමෙව දුතියං වෙය්යාකරණගමනං। තෙනාහ <b>“තත්රාපි අට්ඨාරසෙව වෙය්යාකරණානී”</b>ති। <b>තෙහී</b>ති “රූපී අත්තා හොතී”තිආදිනයපවත්තෙහි වෙය්යාකරණෙහි සද්ධිං। <b>ත</b>න්ති දුතියං ගමනං।
bod:<b>ආරම්මණමෙවා</b>ති කසිණසඞ්ඛාතං ආරම්මණමෙව। <b>තක්කි</b>සද්දෙන සුද්ධතක්කිකානං ගහණං දට්ඨබ්බං।
bod:<b>අනිච්චදුක්ඛවසෙනා</b>ති “යදනිච්චං, තං දුක්ඛං, තස්මිං සති තදුපාදාය එවං දිට්ඨි උප්පජ්ජතී”ති වුත්තඅනිච්චදුක්ඛවසෙනාති। <b>තෙහියෙවා</b>ති දුතියෙ පෙය්යාලෙ වුත්තප්පකාරෙහියෙව। <b>තිපරිවට්ටවසෙනා</b>ති තෙහියෙව ඡබ්බීසතියා සුත්තෙහි චතුත්ථපෙය්යාලෙ තිපරිවට්ටවසෙන වුත්තොති යොජනා।
cen:දුතියගමනාදිවග්ගවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:දිට්ඨිසංයුත්තවණ්ණනාය ලීනත්ථප්පකාසනා සමත්තා।
