cha:එකවීසතිම පරිච්ඡෙද
sub:වඤ්ච රාජකො
gax:1:උත්තියස්ස <pb M=.120/> කනිට්ඨො තු, මහාසිවො තදච්චයෙ।
gae:දස වස්සානි කාරෙසි, රජ්ජං සුජන සෙවකො॥
gax:2:භද්දසාලම්හි සො ථෙරෙ, පසීදිත්වා මනොරමං।
gae:කාරෙසි පුරිමායන්තු, විහාරං නගරඞ්ගණං॥
gax:3:මහාසිවකනිට්ඨො තු, සුරතිස්සො තදච්චයෙ।
gae:දසවස්සානි කාරෙසි, රජ්ජං පුඤ්ඤෙසු සාදරො॥
gax:4:දක්ඛිණාය දිසායං සො, විහාරං නගරං ගණං।
gae:පුරිමාය හත්ථික්ඛන්ධඤ්ච, ගොකණ්ණගිරිමෙව ච॥
gax:5:වඞ්ගුත්තරෙ පබ්බතම්හි, පාචින පබ්බතව්හයං।
gae:රහෙණකසමීපම්හි, තථා කොළම්බකාළකං॥
gax:6:අරිට්ඨපාදෙ මං ගුලකං, පුරිමාය’ච්ඡ ගල්ලකං।
gae:ගිරිනෙලපනායකණ්ඩං, නගරස්සුත්ථරාය තු॥
gax:7:පඤ්චසතා <pb M=.121/> නෙව මාදි-විහාරෙ පුථවී පති।
gae:ගඞ්ගාය ඔරපාරඤ්හි, ලංකාදීපෙ තහිං තහිං॥
gax:8:පුරෙ රජ්ජා ච රජ්ජෙ ච, සට්ඨීවස්සානි සාධුකං।
gae:කාරෙසි රම්මෙ ධම්මෙන, රතනත්තය ගාරවො॥
gax:9:සුවණ්ණපිණ්ඩතිස්සොති, නාමං රජ්ජා තස්සා අහු।
gae:සුරතිස්සොති නාමන්තු, තස්සා’පුරජ්ජපත්තියා॥
gax:10:අස්සනාවිකපුත්තා ද්වෙ, දමිළා සෙනගුත්තිකා।
gae:සුරතිස්සමහීපාලං, තං ගහෙත්වා මහබ්බලා॥
gax:11:දුවෙ වීසතිවස්සානි, රජ්ජං ධම්මෙන කාරයුං।
gae:තෙ ගහෙත්වා අසෙලො තු, මුටසිවස්ස අත්රජො॥
gax:12:සොදරියානං භාතූනං, නවමො භතුකො තතො।
gae:අනුරාධපුරෙ රජ්ජං, දසවස්සානි කාරයි॥
gax:13:චොළරට්ඨා ඉධ ගම්ම, රජ්ජත්ථං උජුජාතිකො।
gae:එළාරො නාම දමිළො, ගහෙත්වා’සෙලභූපතිං॥
gax:14:වස්සානි චත්තාරීසඤ්ච, චත්තාරි ච අකාරයි।
gae:රජ්ජං වොහාරසමයෙ, මජ්ඣත්තො මිත්තසත්තුසු॥
gax:15:සයනස්ස සිරොපස්සෙ, ඝණ්ටං සුදීඝයොත්තකං।
gae:ලම්බාපෙසි වීරාවෙතුං, ඉච්ඡන්තෙහි විනිච්ඡයං॥
gax:16:එකො පුත්තො ච ධීතා ච, අහෙසුං තස්ස රාජිනො।
gae:රථෙන තිස්සවාපිං සො, ගච්ඡන්තො භූමිපාලජො॥
gax:17:තරුණං වච්ඡකං මග්ගෙ, නිපන්නං සහධෙනුකං।
gae:ගීවං අක්කම්මචක්කෙන, අසඤ්චිච්ච අඝාතයි॥
gax:18:ගන්ත්වාන ධෙනුඝණ්ටං තං, ඝට්ටෙසි ඝට්ටිතාසයා।
gae:රාජා තෙනෙව චක්කෙන, සීසං පුත්තස්ස ඡෙදයි॥
gax:19:දිජපොතං තාලරුක්ඛෙ, එකො සප්පො අභක්ඛයි।
gae:තම්පොතමාතා සකුණී, ගන්ත්වා ඝණ්ටමඝට්ටයි॥
gax:20:ආණාපෙත්වාන තං රාජා, කුච්ඡිං තස්ස විදාළිය।
gae:පොතං තං නීහරාපෙත්වා, තාලෙ සප්පමසප්පයි॥
gax:21:රතනග්ගස්ස <pb M=.122/> රතන-ත්තයස්ස ගුණසාරතං।
gae:අජානන්තොපි සො රාජා, චාරිත්තමනුපාලයං॥
gax:22:චෙතියදබ්බතං ගන්ත්වා, භික්ඛුසඞ්ඝං පවාරිය।
gae:ආගච්ඡන්තො රථගතො, රථස්ස යුගකොටියා॥
gax:23:අකාසි ජිනථූපස්ස,
gax:එකදෙසස්ස භඤ්ජනං।
gax:අමච්චා “දෙව ථූපොනො,
gae:තයා භින්නො’ති ආහු තං॥
gax:24:අසඤ්චිච්ච කතෙ‘පෙ’ස, රාජා ඔරුය්හ සන්දනා।
gae:“චක්කෙන මම සීසම්පි, ඡින්දථා’ති පථෙසයි॥
gax:25:“පරහිංසං මහාරාජ, සත්ථා නො නෙව ඉච්ඡති।
gae:ථූපං පාකතිකං කත්වා, ඛමාපෙහී”ති ආහු තං॥
gax:26:තෙ ඨපෙතුං පඤ්චදස, පාසාණෙ පතිතෙ තහිං।
gae:කහාපණ සහස්සානි, අදා පඤ්චදසෙ වසො॥
gax:27:අකා මහල්ලිකා වීහිං, සො සෙතුං ආතපෙ ඛිපි।
gae:දෙවො අකාලෙ වස්සිත්වා, තස්සා විහිං අතෙමයි॥
gax:28:වීහිං ගහෙත්වා ගන්ත්වා සා, ඝණ්ටං තං සමඝට්ටයි।
gae:අකාලවස්සං සුත්වා තං, විස්සජ්ජෙත්වා තමත්තිකං॥
gax:29:රාජා ධම්මම්හි වත්තන්තො, “කාලෙ වස්සං ලභෙ”ඉති।
gae:තස්සා විනිච්ඡයත්ථාය, උපවාසං නිපජ්ජි සො॥
gax:30:බලිග්ගාහී දෙවපුත්තො, රඤ්ඤො තෙජෙන ඔත්ථටො।
gae:ගන්ත්වා චාතුමහාරාජ-සන්තිකං තං නිවෙදයි॥
gax:31:තෙ තමාදාය ගන්ත්වාන, සක්කස්ස පටිවෙදයුං।
gae:සක්කො පජ්ජුන්නමාහුය, කාලෙ වස්සං උපාදියි॥
gax:32:බලිග්ගාහී දෙවපුත්තො, රාජිනො තං නිවෙදයි।
gae:තතොප්පභුති තං රජ්ජෙ, දිවා දෙවො න වස්සථ॥
gax:33:රත්තිං දෙවො’නු සත්තාහං, වස්සියාමම්හි මජ්ඣිමෙ।
gae:පුණ්ණාන’හෙසුං සබ්බත්ථ, ඛුද්දකා වාටකානිපි॥
gax:34:අගතිගමනදොසො <pb M=.123/> මුත්තමත්තෙන එසො,
gax:අනුපහත කුදිට්ඨිපීදිසිං පාපුණී’ද්ධිං।
gax:අගතිගමනදොසං සුද්ධදිට්ඨිසමානො,
gae:කථමිධහි මනුස්සො බුද්ධිමා නො ජහෙය්යාති॥
cen:සුජනප්පසාදසංවෙගත්ථාය කතෙ මහාවංසෙ
cen:පඤ්චරාජකො නාම
cen:එකවීසතිමො පරිච්ඡෙදො।
