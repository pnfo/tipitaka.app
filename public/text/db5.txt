cha:(6) 1:පුග්ගලවග්ගො
bod:53:“ද්වෙමෙ <pb V=1.92/> <pb M=1.76/>, භික්ඛවෙ, පුග්ගලා ලොකෙ උප්පජ්ජමානා උප්පජ්ජන්ති බහුජනහිතාය බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සානං। කතමෙ ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී। ඉමෙ ඛො, භික්ඛවෙ, ද්වෙ පුග්ගලා ලොකෙ උප්පජ්ජමානා උප්පජ්ජන්ති බහුජනහිතාය බහුජනසුඛාය, බහුනො ජනස්ස අත්ථාය හිතාය සුඛාය දෙවමනුස්සාන”න්ති।
bod:54:“ද්වෙමෙ, භික්ඛවෙ, පුග්ගලා ලොකෙ උප්පජ්ජමානා උප්පජ්ජන්ති අච්ඡරියමනුස්සා। කතමෙ <pb P=1.77/> ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී। ඉමෙ ඛො, භික්ඛවෙ, ද්වෙ පුග්ගලා ලොකෙ උප්පජ්ජමානා <pb T=1.97/> උප්පජ්ජන්ති අච්ඡරියමනුස්සා”ති।
bod:55:“ද්වින්නං, භික්ඛවෙ, පුග්ගලානං කාලකිරියා බහුනො ජනස්ස අනුතප්පා හොති। කතමෙසං ද්වින්නං? තථාගතස්ස ච අරහතො සම්මාසම්බුද්ධස්ස, රඤ්ඤො ච චක්කවත්තිස්ස। ඉමෙසං ඛො, භික්ඛවෙ, ද්වින්නං පුග්ගලානං කාලකිරියා බහුනො ජනස්ස අනුතප්පා හොතී”ති।
bod:56:“ද්වෙමෙ, භික්ඛවෙ, ථූපාරහා। කතමෙ ද්වෙ? තථාගතො ච අරහං සම්මාසම්බුද්ධො, රාජා ච චක්කවත්තී। ඉමෙ ඛො, භික්ඛවෙ, ද්වෙ ථූපාරහා”ති।
bod:57:“ද්වෙමෙ, භික්ඛවෙ, බුද්ධා। කතමෙ ද්වෙ? තථාගතො ච අරහං සම්මාසම්බුද්ධො, පච්චෙකබුද්ධො ච। ඉමෙ ඛො, භික්ඛවෙ, ද්වෙ බුද්ධා”ති।
bod:58:“ද්වෙමෙ <pb V=1.93/>, භික්ඛවෙ, අසනියා ඵලන්තියා න සන්තසන්ති। කතමෙ ද්වෙ? භික්ඛු ච ඛීණාසවො, හත්ථාජානීයො ච। ඉමෙ ඛො, භික්ඛවෙ, ද්වෙ අසනියා ඵලන්තියා න සන්තසන්තී”ති।
bod:59:“ද්වෙමෙ, භික්ඛවෙ, අසනියා ඵලන්තියා න සන්තසන්ති। කතමෙ ද්වෙ? භික්ඛු ච ඛීණාසවො, අස්සාජානීයො ච। ඉමෙ ඛො, භික්ඛවෙ, ද්වෙ අසනියා ඵලන්තියා න සන්තසන්තී”ති।
bod:60:“ද්වෙමෙ <pb M=1.77/>, භික්ඛවෙ, අසනියා ඵලන්තියා න සන්තසන්ති। කතමෙ ද්වෙ? භික්ඛු ච ඛීණාසවො, සීහො ච මිගරාජා। ඉමෙ ඛො, භික්ඛවෙ, ද්වෙ <pb T=1.98/> අසනියා ඵලන්තියා න සන්තසන්තී”ති।
bod:61:“ද්වෙමෙ, භික්ඛවෙ, අත්ථවසෙ සම්පස්සමානා කිංපුරිසා මානුසිං වාචං න භාසන්ති। කතමෙ ද්වෙ? මා ච මුසා භණිම්හා, මා ච පරං අභූතෙන අබ්භාචික්ඛිම්හාති। ඉමෙ ඛො, භික්ඛවෙ, ද්වෙ අත්ථවසෙ සම්පස්සමානා කිංපුරිසා මානුසිං වාචං න භාසන්තී”ති।
bod:62:“ද්වින්නං <pb P=1.78/> ධම්මානං, භික්ඛවෙ, අතිත්තො අප්පටිවානො මාතුගාමො කාලං කරොති। කතමෙසං ද්වින්නං? මෙථුනසමාපත්තියා ච විජායනස්ස ච। ඉමෙසං ඛො, භික්ඛවෙ, ද්වින්නං ධම්මානං අතිත්තො අප්පටිවානො මාතුගාමො කාලං කරොතී”ති।
bod:63:“අසන්තසන්නිවාසඤ්ච වො, භික්ඛවෙ, දෙසෙස්සාමි සන්තසන්නිවාසඤ්ච। තං සුණාථ, සාධුකං මනසි කරොථ; භාසිස්සාමී”ති। “එවං, භන්තෙ”ති ඛො තෙ භික්ඛූ භගවතො පච්චස්සොසුං। භගවා එතදවොච –
bod:“කථඤ්ච, භික්ඛවෙ, අසන්තසන්නිවාසො හොති, කථඤ්ච අසන්තො සන්නිවසන්ති? ඉධ, භික්ඛවෙ, ථෙරස්ස භික්ඛුනො එවං හොති – ‘ථෙරොපි මං න වදෙය්ය, මජ්ඣිමොපි මං න වදෙය්ය, නවොපි මං න වදෙය්ය; ථෙරම්පාහං න වදෙය්යං, මජ්ඣිමම්පාහං න වදෙය්යං, නවම්පාහං න වදෙය්යං। ථෙරො චෙපි මං වදෙය්ය අහිතානුකම්පී මං වදෙය්ය නො හිතානුකම්පී, නොති නං වදෙය්යං විහෙඨෙය්යං <n>විහෙසෙය්යං (සී॰ ස්යා॰ කං॰ පී॰)</n> පස්සම්පිස්ස නප්පටිකරෙය්යං। මජ්ඣිමො චෙපි මං වදෙය්ය…පෙ॰… නවො චෙපි මං වදෙය්ය අහිතානුකම්පී <pb V=1.94/> මං වදෙය්ය නො හිතානුකම්පී, නොති නං වදෙය්යං විහෙඨෙය්යං පස්සම්පිස්ස නප්පටිකරෙය්යං’ <pb T=1.99/>। මජ්ඣිමස්සපි භික්ඛුනො එවං හොති…පෙ॰… නවස්සපි භික්ඛුනො එවං හොති – ‘ථෙරොපි මං න වදෙය්ය, මජ්ඣිමොපි මං න වදෙය්ය, නවොපි මං න වදෙය්ය; ථෙරම්පාහං න වදෙය්යං, මජ්ඣිමම්පාහං න වදෙය්යං, නවම්පාහං න වදෙය්යං। ථෙරො චෙපි මං වදෙය්ය අහිතානුකම්පී මං වදෙය්ය නො හිතානුකම්පී නොති නං වදෙය්යං විහෙඨෙය්යං පස්සම්පිස්ස <pb P=1.79/> නප්පටිකරෙය්යං। මජ්ඣිමො චෙපි මං වදෙය්ය…පෙ॰… නවො චෙපි මං <pb M=1.78/> වදෙය්ය අහිතානුකම්පී මං වදෙය්ය නො හිතානුකම්පී, නොති නං වදෙය්යං විහෙඨෙය්යං පස්සම්පිස්ස නප්පටිකරෙය්යං’। එවං ඛො, භික්ඛවෙ, අසන්තසන්නිවාසො හොති, එවඤ්ච අසන්තො සන්නිවසන්ති।
bod:“කථඤ්ච, භික්ඛවෙ, සන්තසන්නිවාසො හොති, කථඤ්ච සන්තො සන්නිවසන්ති? ඉධ, භික්ඛවෙ, ථෙරස්ස භික්ඛුනො එවං හොති – ‘ථෙරොපි මං වදෙය්ය, මජ්ඣිමොපි මං වදෙය්ය, නවොපි මං වදෙය්ය; ථෙරම්පාහං වදෙය්යං, මජ්ඣිමම්පාහං වදෙය්යං, නවම්පාහං වදෙය්යං। ථෙරො චෙපි මං වදෙය්ය හිතානුකම්පී මං වදෙය්ය නො අහිතානුකම්පී, සාධූති නං වදෙය්යං න විහෙඨෙය්යං පස්සම්පිස්ස පටිකරෙය්යං। මජ්ඣිමො චෙපි මං වදෙය්ය…පෙ॰… නවො චෙපි මං වදෙය්ය හිතානුකම්පී මං වදෙය්ය නො අහිතානුකම්පී, සාධූති නං වදෙය්යං න නං විහෙඨෙය්යං පස්සම්පිස්ස පටිකරෙය්යං’। මජ්ඣිමස්සපි භික්ඛුනො එවං හොති…පෙ॰… නවස්සපි භික්ඛුනො එවං හොති – ‘ථෙරොපි මං වදෙය්ය, මජ්ඣිමොපි මං වදෙය්ය, නවොපි මං වදෙය්ය; ථෙරම්පාහං වදෙය්යං, මජ්ඣිමම්පාහං වදෙය්යං, නවම්පාහං වදෙය්යං। ථෙරො චෙපි මං වදෙය්ය <pb T=1.100/> හිතානුකම්පී මං වදෙය්ය නො අහිතානුකම්පී, සාධූති නං වදෙය්යං න නං විහෙඨෙය්යං පස්සම්පිස්ස පටිකරෙය්යං। මජ්ඣිමො චෙපි මං වදෙය්ය…පෙ॰… නවො චෙපි මං වදෙය්ය හිතානුකම්පී මං වදෙය්ය නො අහිතානුකම්පී, සාධූති නං වදෙය්යං න නං විහෙඨෙය්යං පස්සම්පිස්ස පටිකරෙය්යං’। එවං ඛො, භික්ඛවෙ, සන්තසන්නිවාසො හොති, එවඤ්ච සන්තො සන්නිවසන්තී”ති।
bod:64:“යස්මිං, භික්ඛවෙ, අධිකරණෙ උභතො වචීසංසාරො දිට්ඨිපළාසො චෙතසො ආඝාතො අප්පච්චයො අනභිරද්ධි අජ්ඣත්තං <pb P=1.80/> අවූපසන්තං හොති, තස්මෙතං, භික්ඛවෙ, අධිකරණෙ පාටිකඞ්ඛං – ‘දීඝත්තාය ඛරත්තාය වාළත්තාය සංවත්තිස්සති, භික්ඛූ ච න ඵාසුං <n>ඵාසු (ක॰)</n> විහරිස්සන්ති’। යස්මිඤ්ච ඛො, භික්ඛවෙ, අධිකරණෙ උභතො වචීසංසාරො දිට්ඨිපළාසො චෙතසො ආඝාතො අප්පච්චයො අනභිරද්ධි අජ්ඣත්තං සුවූපසන්තං හොති, තස්මෙතං, භික්ඛවෙ, අධිකරණෙ <pb V=1.95/> පාටිකඞ්ඛං – ‘න දීඝත්තාය ඛරත්තාය වාළත්තාය සංවත්තිස්සති, භික්ඛූ ච ඵාසුං විහරිස්සන්තී’”ති।
cen:පුග්ගලවග්ගො පඨමො।
