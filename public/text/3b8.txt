cha:5:පාටිදෙසනීයකණ්ඩං (භික්ඛුනීවිභඞ්ගවණ්ණනා)
sub:පාටිදෙසනීයසික්ඛාපදවණ්ණනා
gax:පාටිදෙසනීයා <pb V=.222/> නාම, ඛුද්දකානං අනන්තරා।
gax:යෙ ධම්මා අට්ඨ ආරුළ්හා, සඞ්ඛෙපෙනෙව සඞ්ගහං।
gae:තෙසං පවත්තතෙ එසා, සඞ්ඛෙපෙනෙව වණ්ණනා॥
bod:1228:යානි හි එත්ථ පාළියං සප්පිතෙලාදීනි නිද්දිට්ඨානි, තානියෙව විඤ්ඤාපෙත්වා භුඤ්ජන්තියා පාටිදෙසනීයා। පාළිවිනිමුත්තකෙසු පන සබ්බෙසු දුක්කටං। සෙසමෙත්ථ උත්තානමෙව। අට්ඨවිධම්පි පනෙතං පාටිදෙසනීයං චතුසමුට්ඨානං – කායතො කායවාචතො කායචිත්තතො කායවාචාචිත්තතො ච සමුට්ඨාති, කිරියං නොසඤ්ඤාවිමොක්ඛං, අචිත්තකං, පණ්ණත්තිවජ්ජං, කායකම්මං, වචීකම්මං, තිචිත්තං, තිවෙදනන්ති।
cen:පාටිදෙසනීයවණ්ණනා නිට්ඨිතා।
cen:පාටිදෙසනීයකණ්ඩං නිට්ඨිතං।
gax:සෙඛියා පන උද්දිට්ඨා, යෙ ධම්මා පඤ්චසත්තති।
gae:තෙසං අනන්තරායෙව, සත්තාධිකරණව්හයා॥
gax:මහාවිභඞ්ගෙ <pb P=4.949/> යො වුත්තො, තෙසං අත්ථවිනිච්ඡයො।
gae:භික්ඛුනීනං විභඞ්ගෙපි, තාදිසංයෙව තං විදූ॥
gax:යස්මා <pb M=.231/> <pb V=.223/> තස්මා විසුං තෙසං, ධම්මානං අත්ථවණ්ණනා।
gae:න වුත්තා තත්ථ යා වුත්තා, වුත්තායෙව හි සා ඉධාති॥
cen:සමන්තපාසාදිකාය විනයසංවණ්ණනාය
cen:භික්ඛුනීවිභඞ්ගවණ්ණනා නිට්ඨිතා।
gax:සබ්බාසවපහං එසා, නිට්ඨිතා වණ්ණනා යථා।
gae:සබ්බාසවපහං මග්ගං, පත්වා පස්සන්තු නිබ්බුතින්ති॥
cen:උභතොවිභඞ්ගට්ඨකථා නිට්ඨිතා।
