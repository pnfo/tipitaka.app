cha:2:චරවග්ගො
sub:1:චරසුත්තවණ්ණනා
bod:11:දුතියස්ස <pb V=2.251/> <pb P=3.16/> පඨමෙ <b>අධිවාසෙතී</b>ති චිත්තං අධිරොපෙත්වා වාසෙති। <b>නප්පජහතී</b>ති න පරිච්චජති। <b>න විනොදෙතී</b>ති න නීහරති। <b>න බ්යන්තීකරොතී</b>ති න විගතන්තං පරිච්ඡින්නපරිවටුමං කරොති। <b>න අනභාවං ගමෙතී</b>ති න අනුඅභාවං අවඩ්ඪිං විනාසං ගමෙති। <b>චරම්පී</b>ති චරන්තොපි। <b>අනාතාපී</b>ති නිබ්බීරියො। <b>අනොත්තාපී</b>ති උපවාදභයරහිතො। <b>සතත</b>න්ති නිච්චං। <b>සමිත</b>න්ති නිරන්තරං। එවං සබ්බත්ථ අත්ථං ඤත්වා සුක්කපක්ඛෙ වුත්තවිපරියායෙන අත්ථො වෙදිතබ්බො।
bod:ගාථාසු <b>ගෙහනිස්සිත</b>න්ති කිලෙසනිස්සිතං। <b>මොහනෙය්යෙසූ</b>ති මොහජනකෙසු ආරම්මණෙසු। <b>අභබ්බො</b>ති අභාජනභූතො। <b>ඵුට්ඨුං සම්බොධිමුත්තම</b>න්ති අරහත්තමග්ගසඞ්ඛාතං උත්තමඤාණං ඵුසිතුං।
sub:2:සීලසුත්තවණ්ණනා
bod:12:දුතියෙ <pb M=2.259/> <b>සම්පන්නසීලා</b>ති පරිපුණ්ණසීලා। <b>සම්පන්නපාතිමොක්ඛා</b>ති පරිපුණ්ණපාතිමොක්ඛා। <b>පාතිමොක්ඛසංවරසංවුතා</b>ති <pb P=3.17/> පාතිමොක්ඛසංවරසීලෙන සංවුතා පිහිතා උපෙතා හුත්වා විහරථ। <b>ආචාරගොචරසම්පන්නා</b>ති ආචාරෙන ච ගොචරෙන ච සම්පන්නා සමුපාගතා භවථ। <b>අණුමත්තෙසු වජ්ජෙසූ</b>ති අණුප්පමාණෙසු දොසෙසු। <b>භයදස්සාවිනො</b>ති තානි අණුමත්තානි වජ්ජානි භයතො දස්සනසීලා। <b>සමාදාය සික්ඛථ සික්ඛාපදෙසූ</b>ති සබ්බසික්ඛාකොට්ඨාසෙසු සමාදාතබ්බං සමාදාය ගහෙත්වා සික්ඛථ। “සම්පන්නසීලානං…පෙ॰… සික්ඛාපදෙසූ”ති එත්තකෙන ධම්මක්ඛානෙන සික්ඛත්තයෙ සමාදාපෙත්වා චෙව පටිලද්ධගුණෙසු ච වණ්ණං කථෙත්වා ඉදානි උත්තරි කාතබ්බං දස්සෙන්තො <b>කිමස්සා</b>තිආදිමාහ। තත්ථ <b>කිමස්සා</b>ති කිං භවෙය්ය।
bod:<b>යතං චරෙ</b>ති යථා චරන්තො යතො හොති සංයතො, එවං චරෙය්ය। එස නයො සබ්බත්ථ। <b>අච්ඡෙ</b>ති <pb V=2.252/> නිසීදෙය්ය। <b>යතමෙනං පසාරයෙ</b>ති යං අඞ්ගපච්චඞ්ගං පසාරෙය්ය, තං යතං සංයතමෙව කත්වා පසාරෙය්ය। <b>උද්ධ</b>න්ති උපරි। <b>තිරිය</b>න්ති මජ්ඣං। <b>අපාචීන</b>න්ති අධො। එත්තාවතා අතීතා පච්චුප්පන්නා අනාගතා ච පඤ්චක්ඛන්ධා කථිතා। <b>යාවතා</b>ති පරිච්ඡෙදවචනං। <b>ජගතො</b> <pb P=3.18/> <b>ගතී</b>ති ලොකස්ස නිප්ඵත්ති। <b>සමවෙක්ඛිතා ච ධම්මානං, ඛන්ධානං උදයබ්බය</b>න්ති එතෙසං සබ්බලොකෙ අතීතාදිභෙදානං පඤ්චක්ඛන්ධධම්මානං උදයඤ්ච වයඤ්ච සමවෙක්ඛිතා। “පඤ්චක්ඛන්ධානං උදයං පස්සන්තො පඤ්චවීසති ලක්ඛණානි පස්සති, වයං පස්සන්තො පඤ්චවීසති ලක්ඛණානි පස්සතී”ති වුත්තෙහි සමපඤ්ඤාසාය ලක්ඛණෙහි සම්මා අවෙක්ඛිතා හොති। <b>චෙතොසමථසාමීචි</b>න්ති චිත්තසමථස්ස අනුච්ඡවිකං පටිපදං। <b>සික්ඛමාන</b>න්ති පටිපජ්ජමානං, පූරයමානන්ති අත්ථො। <b>පහිතත්තො</b>ති පෙසිතත්තො। <b>ආහූ</b>ති කථයන්ති। සෙසමෙත්ථ උත්තානමෙව। ඉමස්මිං පන සුත්තෙ සීලං මිස්සකං කථෙත්වා ගාථාසු ඛීණාසවො කථිතො।
sub:3:පධානසුත්තවණ්ණනා
bod:13:තතියෙ <pb M=2.260/> <b>සම්මප්පධානානී</b>ති සුන්දරපධානානි උත්තමවීරියානි। <b>සම්මප්පධානා</b>ති පරිපුණ්ණවීරියා। <b>මාරධෙය්යාභිභූතා</b>ති තෙභූමකවට්ටසඞ්ඛාතං මාරධෙය්යං අභිභවිත්වා සමතික්කමිත්වා ඨිතා। <b>තෙ අසිතා</b>ති තෙ ඛීණාසවා අනිස්සිතා නාම। <b>ජාතිමරණභයස්සා</b>ති ජාතිඤ්ච මරණඤ්ච පටිච්ච උප්පජ්ජනකභයස්ස, ජාතිමරණසඞ්ඛාතස්සෙව වා භයස්ස। <b>පාරගූ</b>ති පාරඞ්ගතා। <b>තෙ තුසිතා</b>ති තෙ ඛීණාසවා තුට්ඨා නාම। <b>ජෙත්වා මාරං සවාහිනි</b>න්ති සසෙනකං මාරං ජිනිත්වා ඨිතා। <b>තෙ</b> <pb P=3.19/> <b>අනෙජා</b>ති තෙ ඛීණාසවා තණ්හාසඞ්ඛාතාය එජාය අනෙජා නිච්චලා නාම। <b>නමුචිබල</b>න්ති මාරබලං। <b>උපාතිවත්තා</b>ති අතික්කන්තා। <b>තෙ සුඛිතා</b>ති තෙ ඛීණාසවා ලොකුත්තරසුඛෙන සුඛිතා නාම। තෙනෙවාහ –
gax:“සුඛිතා වත අරහන්තො, තණ්හා නෙසං න විජ්ජති।
gae:අස්මිමානො සමුච්ඡින්නො, මොහජාලං පදාලිත”න්ති॥ (සං॰ නි॰ 3.76)।
sub:4:සංවරසුත්තවණ්ණනා
bod:14:චතුත්ථෙ <b>පධානානී</b>ති වීරියානි। <b>සංවරප්පධාන</b>න්ති චක්ඛාදීනි සංවරන්තස්ස උප්පන්නවීරියං <pb V=2.253/>। <b>පහානප්පධාන</b>න්ති කාමවිතක්කාදයො පජහන්තස්ස උප්පන්නවීරියං। <b>භාවනාප්පධාන</b>න්ති සම්බොජ්ඣඞ්ගෙ භාවෙන්තස්ස උප්පන්නවීරියං। <b>අනුරක්ඛණාප්පධාන</b>න්ති සමාධිනිමිත්තං අනුරක්ඛන්තස්ස උප්පන්නවීරියං।
bod:<b>විවෙකනිස්සිත</b>න්තිආදීසු විවෙකො, විරාගො, නිරොධොති තීණිපි නිබ්බානස්ස නාමානි। නිබ්බානං හි උපධිවිවෙකත්තා <b>විවෙකො,</b> තං ආගම්ම රාගාදයො විරජ්ජන්තීති <b>විරාගො,</b> නිරුජ්ඣන්තීති <b>නිරොධො</b>। තස්මා විවෙකනිස්සිතන්තිආදීසු ආරම්මණවසෙන වා අධිගන්තබ්බවසෙන වා නිබ්බානනිස්සිතන්ති අත්ථො।
bod:<b>වොස්සග්ගපරිණාමි</b>න්ති එත්ථ ද්වෙ වොස්සග්ගා – පරිච්චාගවොස්සග්ගො ච පක්ඛන්දනවොස්සග්ගො ච। තත්ථ විපස්සනා තදඞ්ගවසෙන කිලෙසෙ ච ඛන්ධෙ ච රාගං පරිච්චජතීති <b>පරිච්චාගවොස්සග්ගො</b>। මග්ගො ආරම්මණවසෙන නිබ්බානං පක්ඛන්දතීති <b>පක්ඛන්දනවොස්සග්ගො</b>। තස්මා වොස්සග්ගපරිණාමින්ති යථා භාවියමානො <pb M=2.261/> සතිසම්බොජ්ඣඞ්ගො වොස්සග්ගත්ථාය පරිණමති, විපස්සනාභාවඤ්ච මග්ගභාවඤ්ච පාපුණාති, එවං තං භාවෙතීති අයමෙත්ථ අත්ථො। සෙසපදෙසුපි එසෙව නයො। <b>භද්දක</b>න්ති <pb P=3.20/> ලද්ධකං। <b>සමාධිනිමිත්තං</b> වුච්චති අට්ඨිකසඤ්ඤාදිවසෙන අධිගතො සමාධියෙව। <b>අනුරක්ඛතී</b>ති සමාධිපාරිපන්ථිකධම්මෙ රාගදොසමොහෙ සොධෙන්තො රක්ඛති। එත්ථ ච අට්ඨිකසඤ්ඤාදිකා පඤ්චෙව සඤ්ඤා වුත්තා, ඉමස්මිං පන ඨානෙ දසපි අසුභානි විත්ථාරෙත්වා කථෙතබ්බානි। තෙසං විත්ථාරො විසුද්ධිමග්ගෙ (විසුද්ධි॰ 1.102 ආදයො) වුත්තොයෙව। ගාථාය සංවරාදිනිප්ඵාදකං වීරියමෙව වුත්තං। <b>ඛයං දුක්ඛස්ස පාපුණෙ</b>ති දුක්ඛක්ඛයසඞ්ඛාතං අරහත්තං පාපුණෙය්යාති।
sub:5:පඤ්ඤත්තිසුත්තවණ්ණනා
bod:15:පඤ්චමෙ <b>අග්ගපඤ්ඤත්තියො</b>ති උත්තමපඤ්ඤත්තියො। <b>අත්තභාවීන</b>න්ති අත්තභාවවන්තානං। <b>යදිදං රාහු අසුරින්දො</b>ති යො එස රාහු අසුරින්දො අයං අග්ගොති। එත්ථ රාහු කිර අසුරින්දො චත්තාරි යොජනසහස්සානි අට්ඨ ච යොජනසතානි උච්චො, බාහන්තරමස්ස ද්වාදසයොජනසතානි, හත්ථතලපාදතලානං පුථුලතා තීණි යොජනසතානි। අඞ්ගුලිපබ්බානි පණ්ණාස යොජනානි, භමුකන්තරං පණ්ණාසයොජනං, නලාටං තියොජනසතං, සීසං නවයොජනසතං। <b>කාමභොගීනං යදිදං රාජා මන්ධාතා</b>ති යො එස රාජා මන්ධාතා නාම, අයං දිබ්බෙපි මානුසකෙපි කාමෙ පරිභුඤ්ජනකානං <pb V=2.254/> සත්තානං අග්ගො නාම। එස හි අසඞ්ඛෙය්යායුකෙසු මනුස්සෙසු නිබ්බත්තිත්වා ඉච්ඡිතිච්ඡිතක්ඛණෙ හිරඤ්ඤවස්සං වස්සාපෙන්තො මානුසකෙ කාමෙ දීඝරත්තං පරිභුඤ්ජි। දෙවලොකෙ <pb P=3.21/> පන යාව ඡත්තිංසාය ඉන්දානං ආයුප්පමාණං, තාව පණීතෙ කාමෙ පරිභුඤ්ජීති කාමභොගීනං අග්ගො නාම ජාතො। <b>ආධිපතෙය්යාන</b>න්ති අධිපතිට්ඨානං ජෙට්ඨකට්ඨානං කරොන්තානං। <b>තථාගතො අග්ගමක්ඛායතී</b>ති ලොකියලොකුත්තරෙහි ගුණෙහි තථාගතො අග්ගො සෙට්ඨො උත්තමො අක්ඛායති।
bod:<b>ඉද්ධියා යසසා ජල</b>න්ති දිබ්බසම්පත්තිසමිද්ධියා ච පරිවාරසඞ්ඛාතෙන යසසා ච ජලන්තානං। <b>උද්ධං තිරියං අපාචීන</b>න්ති උපරි ච මජ්ඣෙ ච හෙට්ඨා ච। <b>යාවතා ජගතො ගතී</b>ති යත්තකා ලොකනිප්ඵත්ති।
sub:6:සොඛුම්මසුත්තවණ්ණනා
bod:16:ඡට්ඨෙ <pb M=2.262/> <b>සොඛුම්මානී</b>ති සුඛුමලක්ඛණපටිවිජ්ඣනකානි ඤාණානි। <b>රූපසොඛුම්මෙන සමන්නාගතො හොතී</b>ති රූපෙ සණ්හසුඛුමලක්ඛණපරිග්ගාහකෙන ඤාණෙන සමන්නාගතො හොති। <b>පරමෙනා</b>ති උත්තමෙන। <b>තෙන ච රූපසොඛුම්මෙනා</b>ති තෙන යාව අනුලොමභාවං පත්තෙන සුඛුමලක්ඛණපරිග්ගාහකඤාණෙන। <b>න සමනුපස්සතී</b>ති නත්ථිභාවෙනෙව න පස්සති। <b>න පත්ථෙතී</b>ති නත්ථිභාවෙනෙව න පත්ථෙති। <b>වෙදනාසොඛුම්මා</b>දීසුපි එසෙව නයො।
bod:<b>රූපසොඛුම්මතං ඤත්වා</b>ති රූපක්ඛන්ධස්ස සණ්හසුඛුමලක්ඛණපරිග්ගාහකෙන ඤාණෙන සුඛුමතං ජානිත්වා। <b>වෙදනානඤ්ච සම්භව</b>න්ති වෙදනාක්ඛන්ධස්ස ච පභවං ජානිත්වා। <b>සඤ්ඤා යතො සමුදෙතී</b>ති යස්මා කාරණා සඤ්ඤාක්ඛන්ධො සමුදෙති නිබ්බත්තති, තඤ්ච ජානිත්වා। <b>අත්ථං</b> <pb P=3.22/> <b>ගච්ඡති යත්ථ චා</b>ති යස්මිං ඨානෙ නිරුජ්ඣති, තඤ්ච ජානිත්වා। <b>සඞ්ඛාරෙ පරතො ඤත්වා</b>ති සඞ්ඛාරක්ඛන්ධං අනිච්චතාය ලුජ්ජනභාවෙන පරතො ජානිත්වා। ඉමිනා හි පදෙන අනිච්චානුපස්සනා කථිතා। <b>දුක්ඛතො නො ච අත්තතො</b>ති ඉමිනා දුක්ඛානත්තානුපස්සනා। <b>සන්තො</b>ති කිලෙසසන්තතාය සන්තො। <b>සන්තිපදෙ රතො</b>ති නිබ්බානෙ රතො। ඉති සුත්තන්තෙ චතූසු ඨානෙසු විපස්සනාව කථිතා, ගාථාසු ලොකුත්තරධම්මොපීති।
sub:7:පඨමඅගතිසුත්තවණ්ණනා
bod:17-19:සත්තමෙ <pb V=2.255/> <b>අගතිගමනානී</b>ති නගතිගමනානි। <b>ඡන්දාගතිං ගච්ඡතී</b>ති ඡන්දෙන අගතිං ගච්ඡති, අකත්තබ්බං කරොති। සෙසෙසුපි එසෙව නයො। <b>ඡන්දා දොසා භයා මොහා</b>ති ඡන්දෙන, දොසෙන, භයෙන, මොහෙන। <b>අතිවත්තතී</b>ති අතික්කමති। අට්ඨමං උත්තානමෙව। නවමෙ තථාබුජ්ඣනකානං වසෙන ද්වීහිපි නයෙහි කථිතං।
sub:10:භත්තුද්දෙසකසුත්තවණ්ණනා
bod:20:දසමෙ <b>භත්තුද්දෙසකො</b>ති සලාකභත්තාදීනං උද්දෙසකො। <b>කාමෙසු අසංයතා</b>ති වත්ථුකාමෙසු කිලෙසකාමෙහි අසංයතා। <b>පරිසාකසටො</b> <pb M=2.263/> <b>ච පනෙස වුච්චතී</b>ති අයඤ්ච පන සො එවරූපා පරිසාකචවරො නාම වුච්චතීති අත්ථො। <b>සමණෙනා</b>ති බුද්ධසමණෙන। <b>පරිසාය මණ්ඩො ච පනෙස වුච්චතී</b>ති අයං එවරූපා පරිසා විප්පසන්නෙන පරිසාමණ්ඩොති වුච්චතීති।
cen:චරවග්ගො දුතියො।
