cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ථෙරාපදානපාළි
tit:(පඨමො භාගො)
cha:1:බුද්ධවග්ගො
sub:1:බුද්ධඅපදානං
gax:1:තථාගතං <pb T=1.1/> <pb M=1.1/> <pb V=1.1/> ජෙතවනෙ වසන්තං, අපුච්ඡි වෙදෙහමුනී නතඞ්ගො।
gae:“සබ්බඤ්ඤුබුද්ධා කිර නාම හොන්ති, භවන්ති තෙ හෙතුභි කෙහි වීර”॥
gax:2:තදාහ සබ්බඤ්ඤුවරො මහෙසී, ආනන්දභද්දං මධුරස්සරෙන।
gae:“යෙ පුබ්බබුද්ධෙසු <n>සබ්බබුද්ධෙසු (ස්යා॰)</n> කතාධිකාරා, අලද්ධමොක්ඛා ජිනසාසනෙසු॥
gax:3:“තෙනෙව සම්බොධිමුඛෙන ධීරා, අජ්ඣාසයෙනාපි මහාබලෙන।
gae:පඤ්ඤාය තෙජෙන සුතික්ඛපඤ්ඤා, සබ්බඤ්ඤුභාවං අනුපාපුණන්ති॥
gax:4:“අහම්පි <pb T=1.2/> <pb V=1.2/> පුබ්බබුද්ධෙසු, බුද්ධත්තමභිපත්ථයිං,
gae:මනසායෙව හුත්වාන, ධම්මරාජා අසඞ්ඛියා॥
gax:5:“අථ <pb M=1.2/> <pb P=1.1/> බුද්ධාපදානානි, සුණාථ සුද්ධමානසා।
gae:තිංසපාරමිසම්පුණ්ණා, ධම්මරාජා අසඞ්ඛියා॥
gax:6:“සම්බොධිං බුද්ධසෙට්ඨානං, සසඞ්ඝෙ ලොකනායකෙ।
gae:දසඞ්ගුලී නමස්සිත්වා, සිරසා අභිවාදයිං <n>අභිවාදයෙ (ස්යා॰)</n>॥
gax:7:“යාවතා බුද්ධඛෙත්තෙසු, රතනා විජ්ජන්තිසඞ්ඛියා।
gae:ආකාසට්ඨා ච භූමට්ඨා <n>භුම්මට්ඨා (සී॰ ස්යා॰)</n>, මනසා සබ්බමාහරිං॥
gax:8:“තත්ථ රූපියභූමියං, පාසාදං මාපයිං අහං।
gae:නෙකභුම්මං රතනමයං, උබ්බිද්ධං නභමුග්ගතං॥
gax:9:“විචිත්තථම්භං සුකතං, සුවිභත්තං මහාරහං।
gae:කනකමයසඞ්ඝාටං, කොන්තච්ඡත්තෙහි මණ්ඩිතං॥
gax:10:“පඨමා වෙළුරියා භූමි, විමලබ්භසමා සුභා।
gae:නළිනජලජාකිණ්ණා, වරකඤ්චනභූමියා॥
gax:11:“පවාළංසා පවාළවණ්ණා, කාචි ලොහිතකා සුභා।
gae:ඉන්දගොපකවණ්ණාභා, භූමි ඔභාසතී දිසා॥
gax:12:“සුවිභත්තා ඝරමුඛා, නිය්යූහා සීහපඤ්ජරා।
gae:චතුරො වෙදිකා ජාලා, ගන්ධාවෙළා මනොරමා॥
gax:13:“නීලා පීතා ලොහිතකා, ඔදාතා සුද්ධකාළකා।
gae:කූටාගාරවරූපෙතා, සත්තරතනභූසිතා॥
gax:14:“ඔලොකමයා <pb P=1.2/> පදුමා, වාළවිහඞ්ගසොභිතා।
gae:නක්ඛත්තතාරකාකිණ්ණා, චන්දසූරෙහි <n>චන්දසුරියෙහි (සී॰ ස්යා॰)</n> මණ්ඩිතා॥
gax:15:“හෙමජාලෙන <pb T=1.3/> සඤ්ඡන්නා, සොණ්ණකිඞ්කිණිකායුතා।
gae:වාතවෙගෙන කූජන්ති, සොණ්ණමාලා මනොරමා॥
gax:16:“මඤ්ජෙට්ඨකං ලොහිතකං, පීතකං හරිපිඤ්ජරං।
gae:නානාරඞ්ගෙහි සම්පීතං <n>සංචිත්තං (ස්යා॰)</n>, උස්සිතද්ධජමාලිනී <n>මාලිනිං (සී॰)</n>॥
gax:17:“න නං <n>නානා (සී॰ ස්යා॰)</n> බහූනෙකසතා, ඵලිකා රජතාමයා।
gax:මණිමයා ලොහිතඞ්ගා, මසාරගල්ලමයා තථා।
gae:නානාසයනවිචිත්තා, සණ්හකාසිකසන්ථතා॥
gax:18:“කම්පලා <pb M=1.3/> <pb V=1.3/> දුකූලා චීනා, පට්ටුණ්ණා පණ්ඩුපාවුරා।
gae:විවිධත්ථරණං සබ්බං, මනසා පඤ්ඤපෙසහං॥
gax:19:“තාසු තාස්වෙව භූමීසු, රතනකූටලඞ්කතං।
gae:මණිවෙරොචනා උක්කා, ධාරයන්තා සුතිට්ඨරෙ॥
gax:20:“සොභන්ති එසිකා ථම්භා, සුභා කඤ්චනතොරණා।
gae:ජම්බොනදා සාරමයා, අථො රජතමයාපි ච॥
gax:21:“නෙකා සන්ධී සුවිභත්තා, කවාටග්ගළචිත්තිතා।
gae:උභතො පුණ්ණඝටානෙකා, පදුමුප්පලසංයුතා॥
gax:22:“අතීතෙ සබ්බබුද්ධෙ ච, සසඞ්ඝෙ ලොකනායකෙ।
gae:පකතිවණ්ණරූපෙන, නිම්මිනිත්වා සසාවකෙ॥
gax:23:“තෙන ද්වාරෙන පවිසිත්වා, සබ්බෙ බුද්ධා සසාවකා।
gae:සබ්බසොණ්ණමයෙ පීඨෙ, නිසින්නා අරියමණ්ඩලා॥
gax:24:“යෙ ච එතරහි අත්ථි, බුද්ධා ලොකෙ අනුත්තරා।
gae:අතීතෙ <pb T=1.4/> වත්තමානා ච, භවනං සබ්බෙ සමාහරිං॥
gax:25:“පච්චෙකබුද්ධෙනෙකසතෙ, සයම්භූ අපරාජිතෙ।
gae:අතීතෙ වත්තමානෙ ච, භවනං සබ්බෙ සමාහරිං॥
gax:26:“කප්පරුක්ඛා බහූ අත්ථි, යෙ දිබ්බා යෙ ච මානුසා।
gae:සබ්බං දුස්සං සමාහන්තා, අච්ඡාදෙමි තිචීවරං॥
gax:27:“ඛජ්ජං භොජ්ජං සායනීයං, සම්පන්නං පානභොජනං।
gae:මණිමයෙ සුභෙ පත්තෙ, සංපූරෙත්වා අදාසහං॥
gax:28:“දිබ්බවත්ථසමා හුත්වා, මට්ඨා <n>මට්ටා (සී॰)</n> චීවරසංයුතා।
gae:මධුරා සක්ඛරා චෙව, තෙලා ච මධුඵාණිතා॥
gax:29:“තප්පිතා පරමන්නෙන, සබ්බෙ තෙ අරියමණ්ඩලා।
gae:රතනගබ්භං <pb P=1.3/> පවිසිත්වා, කෙසරීව ගුහාසයා॥
gax:30:“මහාරහම්හි සයනෙ, සීහසෙය්යමකප්පයුං।
gae:සම්පජානා සමුට්ඨාය, සයනෙ <n>සෙය්යෙ (ස්යා॰)</n> පල්ලඞ්කමාභුජුං॥
gax:31:“ගොචරං <pb M=1.4/> සබ්බබුද්ධානං, ඣානරතිසමප්පිතා।
gae:අඤ්ඤෙ ධම්මානි දෙසෙන්ති, අඤ්ඤෙ කීළන්ති ඉද්ධියා॥
gax:32:“අඤ්ඤෙ <pb V=1.4/> අභිඤ්ඤා අප්පෙන්ති, අභිඤ්ඤා වසිභාවිතා।
gae:විකුබ්බනා විකුබ්බන්ති, අඤ්ඤෙනෙකසහස්සියො॥
gax:33:“බුද්ධාපි බුද්ධෙ පුච්ඡන්ති, විසයං සබ්බඤ්ඤුමාලයං।
gae:ගම්භීරං නිපුණං ඨානං, පඤ්ඤාය විනිබුජ්ඣරෙ॥
gax:34:“සාවකා බුද්ධෙ පුච්ඡන්ති, බුද්ධා පුච්ඡන්ති සාවකෙ।
gae:අඤ්ඤමඤ්ඤඤ්ච <pb T=1.5/> පුච්ඡිත්වා <n>පුච්ඡන්ති (සී॰ ස්යා॰)</n>, අඤ්ඤොඤ්ඤං බ්යාකරොන්ති තෙ॥
gax:35:“බුද්ධා පච්චෙකබුද්ධා ච, සාවකා පරිචාරකා।
gae:එවං සකාය රතියා, පාසාදෙභිරමන්ති තෙ॥
gax:36:“ඡත්තා තිට්ඨන්තු රතනා, කඤ්චනාවෙළපන්තිකා।
gae:මුත්තාජාලපරික්ඛිත්තා, සබ්බෙ ධාරෙන්තු <n>ධාරෙන්ති (ක॰)</n> මත්ථකෙ॥
gax:37:“භවන්තු චෙළවිතානා, සොණ්ණතාරකචිත්තිතා।
gae:විචිත්තමල්යවිතතා, සබ්බෙ ධාරෙන්තු මත්ථකෙ॥
gax:38:“විතතා මල්යදාමෙහි, ගන්ධදාමෙහි සොභිතා।
gae:දුස්සදාමපරිකිණ්ණා, රතනදාමභූසිතා॥
gax:39:“පුප්ඵාභිකිණ්ණා සුචිත්තා, සුරභිගන්ධභූසිතා।
gae:ගන්ධපඤ්චඞ්ගුලිකතා <n>ගන්ධපඤ්චඞ්ගුලං කතා (අට්ඨ॰)</n>, හෙමච්ඡදනඡාදිතා॥
gax:40:“චතුද්දිසා පොක්ඛරඤ්ඤො, පදුමුප්පලසන්ථතා।
gae:සොවණ්ණරූපා ඛායන්තු, පද්මංරෙණුරජුග්ගතා॥
gax:41:“පුප්ඵන්තු පාදපා සබ්බෙ, පාසාදස්ස සමන්තතො।
gae:සයඤ්ච පුප්ඵා මුඤ්චිත්වා, ගන්ත්වා භවනමොකිරුං॥
gax:42:“සිඛිනො තත්ථ නච්චන්තු, දිබ්බහංසා පකූජරෙ।
gae:කරවීකා ච ගායන්තු, දිජසඞ්ඝා සමන්තතො॥
gax:43:“භෙරියො සබ්බා වජ්ජන්තු, වීණා සබ්බා රසන්තු <n>රවන්තු (සී॰ ස්යා॰)</n> තා।
gae:සබ්බා සඞ්ගීති වත්තන්තු, පාසාදස්ස සමන්තතො॥
gax:44:“යාවතා <pb T=1.6/> <pb M=1.5/> <pb P=1.4/> බුද්ධඛෙත්තම්හි, චක්කවාළෙ තතො පරෙ।
gae:මහන්තා ජොතිසම්පන්නා, අච්ඡින්නා රතනාමයා॥
gax:45:“තිට්ඨන්තු සොණ්ණපල්ලඞ්කා, දීපරුක්ඛා ජලන්තු තෙ।
gae:භවන්තු එකපජ්ජොතා, දසසහස්සිපරම්පරා॥
gax:46:“ගණිකා ලාසිකා චෙව, නච්චන්තු අච්ඡරාගණා।
gae:නානාරඞ්ගා පදිස්සන්තු, පාසාදස්ස සමන්තතො॥
gax:47:“දුමග්ගෙ <pb V=1.5/> පබ්බතග්ගෙ වා, සිනෙරුගිරිමුද්ධනි।
gae:උස්සාපෙමි ධජං සබ්බං, විචිත්තං පඤ්චවණ්ණිකං॥
gax:48:“නරා නාගා ච ගන්ධබ්බා, සබ්බෙ දෙවා උපෙන්තු තෙ।
gae:නමස්සන්තා පඤ්ජලිකා, පාසාදං පරිවාරයුං॥
gax:49:“යං කිඤ්චි කුසලං කම්මං, කත්තබ්බං කිරියං මම।
gae:කායෙන වාචා මනසා, තිදසෙ සුකතං කතං॥
gax:50:“යෙ සත්තා සඤ්ඤිනො අත්ථි, යෙ ච සත්තා අසඤ්ඤිනො।
gae:කතං පුඤ්ඤඵලං මය්හං, සබ්බෙ භාගී භවන්තු තෙ॥
gax:51:“යෙසං කතං සුවිදිතං, දින්නං පුඤ්ඤඵලං මයා।
gae:යෙ ච තත්ථ <n>තස්මිං (සී॰ ක॰)</n> න ජානන්ති, දෙවා ගන්ත්වා නිවෙදයුං॥
gax:52:“සබ්බලොකම්හි <n>සබ්බෙ ලොකම්හි (ස්යා॰ ක॰)</n> යෙ සත්තා, ජීවන්තාහාරහෙතුකා।
gae:මනුඤ්ඤං භොජනං සබ්බං <n>සබ්බෙ (ස්යා॰)</n>, ලභන්තු මම චෙතසා॥
gax:53:“මනසා දානං මයා දින්නං, මනසා පසාදමාවහිං।
gae:පූජිතා සබ්බසම්බුද්ධා, පච්චෙකා ජිනසාවකා॥
gax:54:“තෙන <pb T=1.7/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:55:“දුවෙ භවෙ පජානාමි, දෙවත්තෙ අථ මානුසෙ।
gae:අඤ්ඤං ගතිං න ජානාමි, මනසා පත්ථනාඵලං॥
gax:56:“දෙවානං අධිකො හොමි, භවාමි මනුජාධිපො।
gae:රූපලක්ඛණසම්පන්නො, පඤ්ඤාය අසමො භවෙ॥
gax:57:“භොජනං විවිධං සෙට්ඨං, රතනඤ්ච අනප්පකං।
gae:විවිධානි ච වත්ථානි, නභා <n>නභසා (ස්යා॰)</n> ඛිප්පං උපෙන්ති මං॥
gax:58:“පථබ්යා <pb M=1.6/> පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, දිබ්බා භක්ඛා උපෙන්ති මං॥
gax:59:“පථබ්යා <pb P=1.5/> පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, රතනා සබ්බෙ උපෙන්ති මං॥
gax:60:“පථබ්යා <pb V=1.6/> පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, සබ්බෙ ගන්ධා උපෙන්ති මං॥
gax:61:“පථබ්යා පබ්බතෙ චෙව, ආකාසෙ උදකෙ වනෙ।
gae:යං යං <n>යත්ථ (ස්යා॰), යඤ්ඤං (ක॰)</n> හත්ථං පසාරෙමි, සබ්බෙ යානා උපෙන්ති මං॥
gax:62:“පථබ්යා පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, සබ්බෙ මාලා උපෙන්ති මං॥
gax:63:“පථබ්යා පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, අලඞ්කාරා උපෙන්ති මං॥
gax:64:“පථබ්යා <pb T=1.8/> පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, සබ්බා කඤ්ඤා උපෙන්ති මං॥
gax:65:“පථබ්යා පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, මධුසක්ඛරා උපෙන්ති මං॥
gax:66:“පථබ්යා පබ්බතෙ චෙව, ආකාසෙ උදකෙ වනෙ।
gae:යං යං හත්ථං පසාරෙමි, සබ්බෙ ඛජ්ජා උපෙන්ති මං॥
gax:67:“අධනෙ අද්ධික <n>අද්ධිකෙ (ස්යා॰)</n> ජනෙ, යාචකෙ ච පථාවිනො।
gae:දදාමිහං <n>දදාමිහ (සී॰) දදාමි තං (ස්යා॰)</n> දානවරං, සම්බොධිවරපත්තියා॥
gax:68:“නාදෙන්තො පබ්බතං සෙලං, ගජ්ජෙන්තො බහලං ගිරිං।
gae:සදෙවකං හාසයන්තො, බුද්ධො ලොකෙ භවාමහං॥
gax:69:“දිසා දසවිධා ලොකෙ, යායතො නත්ථි අන්තකං।
gae:තස්මිඤ්ච දිසාභාගම්හි, බුද්ධඛෙත්තා අසඞ්ඛියා॥
gax:70:“පභා පකිත්තිතා මය්හං, යමකා රංසිවාහනා।
gae:එත්ථන්තරෙ රංසිජාලං, ආලොකො විපුලො භවෙ॥
gax:71:“එත්තකෙ <pb M=1.7/> ලොකධාතුම්හි, සබ්බෙ පස්සන්තු මං ජනා।
gae:සබ්බෙ මං අනුවත්තන්තු, යාව බ්රහ්මනිවෙසනං <n>සබ්බෙව සුමනා හොන්තු, සබ්බෙ මං අනුවත්තරෙ (සී॰ ස්යා॰)</n>॥
gax:72:“විසිට්ඨමධුනාදෙන, අමතභෙරිමාහනිං।
gae:එත්ථන්තරෙ ජනා සබ්බෙ, සුණන්තු මධුරං ගිරං॥
gax:73:“ධම්මමෙඝෙන වස්සන්තෙ, සබ්බෙ හොන්තු අනාසවා।
gae:යෙත්ථ පච්ඡිමකා සත්තා, සොතාපන්නා භවන්තු තෙ॥
gax:74:“දත්වා <pb T=1.9/> <pb V=1.7/> දාතබ්බකං දානං, සීලං පූරෙත්වා අසෙසතො।
gae:නෙක්ඛම්මපාරමිං ගන්ත්වා, පත්තො සම්බොධිමුත්තමං॥
gax:75:“පණ්ඩිතෙ <pb P=1.6/> පරිපුච්ඡිත්වා, කත්වා වීරියමුත්තමං।
gae:ඛන්තියා පාරමිං ගන්ත්වා, පත්තො සම්බොධිමුත්තමං॥
gax:76:“කත්වා දළ්හමධිට්ඨානං, සච්චපාරමි පූරිය।
gae:මෙත්තාය පාරමිං ගන්ත්වා, පත්තො සම්බොධිමුත්තමං॥
gax:77:“ලාභාලාභෙ සුඛෙ දුක්ඛෙ, සම්මානෙ චාවමානනෙ <n>සම්මානෙ ච විමානනෙ (ක॰) සම්මානනෙ විමානනෙ (ස්යා॰)</n>।
gae:සබ්බත්ථ සමකො හුත්වා, පත්තො සම්බොධිමුත්තමං॥
gax:78:“කොසජ්ජං භයතො දිස්වා, වීරියං චාපි ඛෙමතො।
gae:ආරද්ධවීරියා හොථ, එසා බුද්ධානුසාසනී॥
gax:79:“විවාදං භයතො දිස්වා, අවිවාදඤ්ච ඛෙමතො।
gae:සමග්ගා සඛිලා හොථ, එසා බුද්ධානුසාසනී॥
gax:80:“පමාදං භයතො දිස්වා, අප්පමාදඤ්ච ඛෙමතො।
gae:භාවෙථට්ඨඞ්ගිකං මග්ගං, එසා බුද්ධානුසාසනී॥
gax:81:“සමාගතා බහූ බුද්ධා, අරහන්තා <n>අරහන්තො (ස්යා॰)</n> ච සබ්බසො।
gae:සම්බුද්ධෙ අරහන්තෙ ච, වන්දමානා නමස්සථ॥
gax:82:“එවං අචින්තියා බුද්ධා, බුද්ධධම්මා අචින්තියා।
gae:අචින්තියෙ පසන්නානං, විපාකො හොති අචින්තියො’”॥
bod:ඉත්ථං සුදං භගවා අත්තනො බුද්ධචරියං සම්භාවයමානො බුද්ධාපදානියං <n>බුද්ධචරියං (සී॰) බුද්ධචරිතං (ස්යා॰)</n> නාම ධම්මපරියායං අභාසිත්ථාති।
cen:බුද්ධාපදානං සමත්තං।
sub:2:පච්චෙකබුද්ධඅපදානං
bod:අථ <pb T=1.10/> <pb M=1.8/> පච්චෙකබුද්ධාපදානං සුණාථ –
gax:83:“තථාගතං <pb P=1.7/> ජෙතවනෙ වසන්තං, අපුච්ඡි වෙදෙහමුනී නතඞ්ගො।
gae:‘පච්චෙකබුද්ධා කිර නාම හොන්ති, භවන්ති තෙ හෙතුභි කෙහි වීර’ <n>ධීර (සී॰) ධීරා (ස්යා॰)</n>॥
gax:84:“තදාහ <pb V=1.8/> සබ්බඤ්ඤුවරො මහෙසී, ආනන්දභද්දං මධුරස්සරෙන।
gae:‘යෙ පුබ්බබුද්ධෙසු <n>සබ්බබුද්ධෙසු (ස්යා॰ ක॰)</n> කතාධිකාරා, අලද්ධමොක්ඛා ජිනසාසනෙසු॥
gax:85:“‘තෙනෙව සංවෙගමුඛෙන ධීරා, විනාපි බුද්ධෙහි සුතික්ඛපඤ්ඤා।
gae:ආරම්මණෙනාපි පරිත්තකෙන, පච්චෙකබොධිං අනුපාපුණන්ති॥
gax:86:“‘සබ්බම්හි ලොකම්හි මමං ඨපෙත්වා, පච්චෙකබුද්ධෙහි සමොව නත්ථි।
gae:තෙසං ඉමං වණ්ණපදෙසමත්තං, වක්ඛාමහං සාධු මහාමුනීනං॥
gax:87:“‘සයමෙව <pb T=1.11/> බුද්ධානං මහාඉසීනං, සාධූනි වාක්යානි මධූව <n>මධුංව (සී॰)</n> ඛුද්දං।
gae:අනුත්තරං භෙසජං පත්ථයන්තා, සුණාථ සබ්බෙසු පසන්නචිත්තා॥
gax:88:“‘පච්චෙකබුද්ධානං සමාගතානං, පරම්පරං බ්යාකරණානි යානි।
gae:ආදීනවො යඤ්ච විරාගවත්ථුං, යථා ච බොධිං අනුපාපුණිංසු॥
gax:89:“‘සරාගවත්ථූසු <pb M=1.9/> <pb P=1.8/> විරාගසඤ්ඤී, රත්තම්හි ලොකම්හි විරත්තචිත්තා।
gae:හිත්වා පපඤ්චෙ ජිතඵන්දිතානි <n>විදිය ඵන්දිතානි (සී॰) ජිතබන්ධිතානි (ක॰)</n>, තථෙව බොධිං අනුපාපුණිංසු॥
gax:90:“‘සබ්බෙසු භූතෙසු නිධාය දණ්ඩං, අවිහෙඨයං අඤ්ඤතරම්පි තෙසං।
gae:මෙත්තෙන චිත්තෙන හිතානුකම්පී, එකො චරෙ ඛග්ගවිසාණකප්පො॥
gax:91:“‘සබ්බෙසු භූතෙසු නිධාය දණ්ඩං, අවිහෙඨයං අඤ්ඤතරම්පි තෙසං।
gae:න පුත්තමිච්ඡෙය්ය කුතො සහායං, එකො චරෙ ඛග්ගවිසාණකප්පො॥
gax:92:“‘සංසග්ගජාතස්ස <pb T=1.12/> භවන්ති ස්නෙහා, ස්නෙහන්වයං දුක්ඛමිදං පහොති।
gae:ආදීනවං ස්නෙහජං පෙක්ඛමානො, එකො චරෙ ඛග්ගවිසාණකප්පො॥
gax:93:“‘මිත්තෙ සුහජ්ජෙ අනුකම්පමානො, හාපෙති අත්ථං පටිබද්ධචිත්තො।
gae:එතං භයං සන්ථවෙ පෙක්ඛමානො, එකො චරෙ ඛග්ගවිසාණකප්පො॥
gax:94:“‘වංසො විසාලොව යථා විසත්තො, පුත්තෙසු දාරෙසු ච යා අපෙක්ඛා।
gae:වංසෙ කළීරොව අසජ්ජමානො, එකො චරෙ ඛග්ගවිසාණකප්පො॥
gax:95:“‘මිගො අරඤ්ඤම්හි යථා අබද්ධො, යෙනිච්ඡකං ගච්ඡති ගොචරාය।
gae:විඤ්ඤූ නරො සෙරිතං පෙක්ඛමානො, එකො චරෙ ඛග්ගවිසාණකප්පො॥
gax:96:“‘ආමන්තනා <pb M=1.10/> හොති සහායමජ්ඣෙ, වාසෙ ච <n>වාසෙ (සී॰ ස්යා॰) සුත්තනිපාතෙපි “ච“කාරො නත්ථි</n> ඨානෙ ගමනෙ චාරිකාය।
gae:අනභිජ්ඣිතං සෙරිතං පෙක්ඛමානො, එකො චරෙ ඛග්ගවිසාණකප්පො॥
gax:97:“‘ඛිඩ්ඩා <pb T=1.13/> රතී හොති සහායමජ්ඣෙ, පුත්තෙසු පෙමං විපුලඤ්ච හොති।
gae:පියවිප්පයොගං <pb P=1.9/> විජිගුච්ඡමානො, එකො චරෙ ඛග්ගවිසාණකප්පො॥
gax:98:“‘චාතුද්දිසො <pb V=1.9/> අප්පටිඝො ච හොති, සන්තුස්සමානො ඉතරීතරෙන।
gae:පරිස්සයානං සහිතා අඡම්භී, එකො චරෙ ඛග්ගවිසාණකප්පො॥
gax:99:“‘දුස්සඞ්ගහා පබ්බජිතාපි එකෙ, අථො ගහට්ඨා ඝරමාවසන්තා।
gae:අප්පොස්සුක්කො පරපුත්තෙසු හුත්වා, එකො චරෙ ඛග්ගවිසාණකප්පො॥
gax:100:“‘ඔරොපයිත්වා ගිහිබ්යඤ්ජනානි, සඤ්ඡින්නපත්තො යථා කොවිළාරො।
gae:ඡෙත්වාන වීරො ගිහිබන්ධනානි, එකො චරෙ ඛග්ගවිසාණකප්පො॥
gax:101:“‘සචෙ ලභෙථ නිපකං සහායං, සද්ධිං චරං සාධුවිහාරිධීරං।
gae:අභිභුය්ය සබ්බානි පරිස්සයානි, චරෙය්ය තෙනත්තමනො සතීමා॥
gax:102:“‘නො <pb T=1.14/> චෙ ලභෙථ නිපකං සහායං, සද්ධිං චරං සාධුවිහාරිධීරං।
gae:රාජාව රට්ඨං විජිතං පහාය, එකො චරෙ මාතඞ්ගරඤ්ඤෙව නාගො॥
gax:103:“‘අද්ධා <pb M=1.11/> පසංසාම සහායසම්පදං, සෙට්ඨා සමා සෙවිතබ්බා සහායා।
gae:එතෙ අලද්ධා අනවජ්ජභොජී, එකො චරෙ ඛග්ගවිසාණකප්පො॥
gax:104:“‘දිස්වා සුවණ්ණස්ස පභස්සරානි, කම්මාරපුත්තෙන සුනිට්ඨිතානි।
gae:සඞ්ඝට්ටමානානි දුවෙ භුජස්මිං, එකො චරෙ ඛග්ගවිසාණකප්පො॥
gax:105:“‘එවං දුතීයෙන සහා මමස්ස, වාචාභිලාපො අභිසජ්ජනා වා।
gae:එතං භයං ආයතිං පෙක්ඛමානො, එකො චරෙ ඛග්ගවිසාණකප්පො॥
gax:106:“‘කාමා <pb P=1.10/> හි චිත්රා මධුරා මනොරමා, විරූපරූපෙන මථෙන්ති චිත්තං।
gae:ආදීනවං කාමගුණෙසු දිස්වා, එකො චරෙ ඛග්ගවිසාණකප්පො॥
gax:107:“‘ඊතී <pb T=1.15/> ච ගණ්ඩො ච උපද්දවො ච, රොගො ච සල්ලඤ්ච භයඤ්ච මෙතං।
gae:එතං භයං කාමගුණෙසු දිස්වා, එකො චරෙ ඛග්ගවිසාණකප්පො॥
gax:108:“‘සීතඤ්ච උණ්හඤ්ච ඛුදං පිපාසං, වාතාතපෙ ඩංසසරීසපෙ <n>ඩංසසිරිංසපෙ (සී॰ ස්යා॰)</n> ච।
gae:සබ්බානිපෙතානි අභිබ්භවිත්වා <n>අභිසංභවිත්වා (සුත්තනිපාතෙ)</n>, එකො චරෙ ඛග්ගවිසාණකප්පො॥
gax:109:“‘නාගොව යූථානි විවජ්ජයිත්වා, සඤ්ජාතඛන්ධො පදුමී උළාරො।
gae:යථාභිරන්තං විහරං අරඤ්ඤෙ, එකො චරෙ ඛග්ගවිසාණකප්පො॥
gax:110:“‘අට්ඨානතං <pb M=1.12/> සඞ්ගණිකාරතස්ස, යං ඵස්සයෙ <n>ඵුස්සයෙ (ස්යා॰)</n> සාමයිකං විමුත්තිං।
gae:ආදිච්චබන්ධුස්ස වචො නිසම්ම, එකො චරෙ ඛග්ගවිසාණකප්පො॥
gax:111:“‘දිට්ඨීවිසූකානි උපාතිවත්තො, පත්තො නියාමං පටිලද්ධමග්ගො।
gae:උප්පන්නඤාණොම්හි අනඤ්ඤනෙය්යො, එකො චරෙ ඛග්ගවිසාණකප්පො॥
gax:112:“‘නිල්ලොලුපො <pb T=1.16/> <pb V=1.10/> නික්කුහො නිප්පිපාසො, නිම්මක්ඛ <n>නිම්මක්ඛො (ස්යා॰)</n> නිද්ධන්තකසාවමොහො।
gae:නිරාසයො <n>නිරාසාසො (ක॰)</n> සබ්බලොකෙ භවිත්වා, එකො චරෙ ඛග්ගවිසාණකප්පො॥
gax:113:“‘පාපං සහායං පරිවජ්ජයෙථ, අනත්ථදස්සිං විසමෙ නිවිට්ඨං।
gae:සයං න සෙවෙ පසුතං පමත්තං, එකො චරෙ ඛග්ගවිසාණකප්පො॥
gax:114:“‘බහුස්සුතං ධම්මධරං භජෙථ, මිත්තං උළාරං පටිභානවන්තං।
gae:අඤ්ඤාය <pb P=1.11/> අත්ථානි විනෙය්ය කඞ්ඛං, එකො චරෙ ඛග්ගවිසාණකප්පො॥
gax:115:“‘ඛිඩ්ඩං රතිං කාමසුඛඤ්ච ලොකෙ, අනලඞ්කරිත්වා අනපෙක්ඛමානො।
gae:විභූසට්ඨානා විරතො සච්චවාදී, එකො චරෙ ඛග්ගවිසාණකප්පො॥
gax:116:“‘පුත්තඤ්ච දාරං පිතරඤ්ච මාතරං, ධනානි ධඤ්ඤානි ච බන්ධවානි।
gae:හිත්වාන කාමානි යථොධිකානි, එකො චරෙ ඛග්ගවිසාණකප්පො॥
gax:117:“‘සඞ්ගො <pb T=1.17/> <pb M=1.13/> එසො පරිත්තමෙත්ථ සොඛ්යං, අප්පස්සාදො දුක්ඛමෙවෙත්ථ භිය්යො।
gae:ගළො <n>ගාහො (සී॰) කණ්ඩො (ස්යා॰) ගාළ්හො (ක॰)</n> එසො ඉති ඤත්වා මතිමා, එකො චරෙ ඛග්ගවිසාණකප්පො॥
gax:118:“‘සන්දාලයිත්වාන සංයොජනානි, ජාලංව භෙත්වා සලිලම්බුචාරී।
gae:අග්ගීව දඩ්ඪං අනිවත්තමානො, එකො චරෙ ඛග්ගවිසාණකප්පො॥
gax:119:“‘ඔක්ඛිත්තචක්ඛූ න ච පාදලොලො, ගුත්තින්ද්රියො රක්ඛිතමානසානො।
gae:අනවස්සුතො අපරිඩය්හමානො, එකො චරෙ ඛග්ගවිසාණකප්පො॥
gax:120:“‘ඔහාරයිත්වා ගිහිබ්යඤ්ජනානි, සඤ්ඡන්නපත්තො යථා පාරිඡත්තො।
gae:කාසායවත්ථො අභිනික්ඛමිත්වා, එකො චරෙ ඛග්ගවිසාණකප්පො॥
gax:121:“‘රසෙසු ගෙධං අකරං අලොලො, අනඤ්ඤපොසී සපදානචාරී।
gae:කුලෙ කුලෙ අප්පටිබද්ධචිත්තො, එකො චරෙ ඛග්ගවිසාණකප්පො॥
gax:122:“‘පහාය <pb T=1.18/> පඤ්චාවරණානි චෙතසො, උපක්කිලෙසෙ බ්යපනුජ්ජ සබ්බෙ।
gae:අනිස්සිතො ඡෙජ්ජ සිනෙහදොසං, එකො චරෙ ඛග්ගවිසාණකප්පො॥
gax:123:“‘විපිට්ඨිකත්වාන <pb P=1.12/> සුඛඤ්ච දුක්ඛං, පුබ්බෙව සොමනස්සදොමනස්සං।
gae:ලද්ධානුපෙක්ඛං සමථං විසුද්ධං, එකො චරෙ ඛග්ගවිසාණකප්පො॥
gax:124:“‘ආරද්ධවීරියො <pb M=1.14/> පරමත්ථපත්තියා, අලීනචිත්තො අකුසීතවුත්ති।
gae:දළ්හනික්කමො ථාමබලූපපන්නො, එකො චරෙ ඛග්ගවිසාණකප්පො॥
gax:125:“‘පටිසල්ලානං ඣානමරිඤ්චමානො, ධම්මෙසු නිච්චං අනුධම්මචාරී।
gae:ආදීනවං සම්මසිතා භවෙසු, එකො චරෙ ඛග්ගවිසාණකප්පො॥
gax:126:“‘තණ්හක්ඛයං <pb V=1.11/> පත්ථයමප්පමත්තො, අනෙළමූගො සුතවා සතීමා।
gae:සඞ්ඛාතධම්මො නියතො පධානවා, එකො චරෙ ඛග්ගවිසාණකප්පො॥
gax:127:“‘සීහොව <pb T=1.19/> සද්දෙසු අසන්තසන්තො, වාතොව ජාලම්හි අසජ්ජමානො।
gae:පදුමංව තොයෙන අලිම්පමානො, එකො චරෙ ඛග්ගවිසාණකප්පො॥
gax:128:“‘සීහො යථා දාඨබලී පසය්හ, රාජා මිගානං අභිභුය්ය චාරී।
gae:සෙවෙථ පන්තානි සෙනාසනානි, එකො චරෙ ඛග්ගවිසාණකප්පො॥
gax:129:“‘මෙත්තං උපෙක්ඛං කරුණං විමුත්තිං, ආසෙවමානො මුදිතඤ්ච කාලෙ।
gae:සබ්බෙන ලොකෙන අවිරුජ්ඣමානො, එකො චරෙ ඛග්ගවිසාණකප්පො॥
gax:130:“‘රාගඤ්ච දොසඤ්ච පහාය මොහං, සන්දාලයිත්වාන සංයොජනානි।
gae:අසන්තසං ජීවිතසඞ්ඛයම්හි, එකො චරෙ ඛග්ගවිසාණකප්පො॥
gax:131:“‘භජන්ති <pb M=1.15/> <pb P=1.13/> සෙවන්ති ච කාරණත්ථා, නික්කාරණා දුල්ලභා අජ්ජ මිත්තා।
gae:අත්තත්ථපඤ්ඤා අසුචීමනුස්සා, එකො චරෙ ඛග්ගවිසාණකප්පො॥
gax:132:“‘විසුද්ධසීලා <pb T=1.20/> සුවිසුද්ධපඤ්ඤා, සමාහිතා ජාගරියානුයුත්තා।
gae:විපස්සකා ධම්මවිසෙසදස්සී, මග්ගඞ්ගබොජ්ඣඞ්ගගතෙ විජඤ්ඤා॥
gax:133:“‘සුඤ්ඤප්පණිධිඤ්ච තථානිමිත්තං <n>සුඤ්ඤතප්පණීහිතඤ්චානිමිත්තං (සී॰)</n>, ආසෙවයිත්වා ජිනසාසනම්හි।
gae:යෙ සාවකත්තං න වජන්ති ධීරා, භවන්ති පච්චෙකජිනා සයම්භූ॥
gax:134:“‘මහන්තධම්මා බහුධම්මකායා, චිත්තිස්සරා සබ්බදුක්ඛොඝතිණ්ණා।
gae:උදග්ගචිත්තා පරමත්ථදස්සී, සීහොපමා ඛග්ගවිසාණකප්පා॥
gax:135:“‘සන්තින්ද්රියා සන්තමනා සමාධී, පච්චන්තසත්තෙසු පතිප්පචාරා <n>පච්චත්තගම්භීරමතප්පචාරා (සී॰)</n>।
gae:දීපා පරත්ථ ඉධ විජ්ජලන්තා, පච්චෙකබුද්ධා සතතං හිතාමෙ॥
gax:136:“‘පහීනසබ්බාවරණා ජනින්දා, ලොකප්පදීපා ඝනකඤ්චනාභා।
gae:නිස්සංසයං ලොකසුදක්ඛිණෙය්යා, පච්චෙකබුද්ධා සතතප්පිතාමෙ॥
gax:137:“‘පච්චෙකබුද්ධානං <pb T=1.21/> සුභාසිතානි, චරන්ති ලොකම්හි සදෙවකම්හි।
gae:සුත්වා තථා යෙ න කරොන්ති බාලා, චරන්ති දුක්ඛෙසු පුනප්පුනං තෙ॥
gax:138:“‘පච්චෙකබුද්ධානං <pb M=1.16/> සුභාසිතානි, මධුං යථා ඛුද්දමවස්සවන්තං।
gae:සුත්වා තථා යෙ පටිපත්තියුත්තා, භවන්ති තෙ සච්චදසා සපඤ්ඤා’॥
gax:139:“පච්චෙකබුද්ධෙහි <pb P=1.14/> ජිනෙහි භාසිතා, කථා <n>ගාථා (සී॰ ස්යා॰)</n> උළාරා අභිනික්ඛමිත්වා।
gae:තා සක්යසීහෙන නරුත්තමෙන, පකාසිතා ධම්මවිජානනත්ථං॥
gax:140:“ලොකානුකම්පාය <pb V=1.12/> ඉමානි තෙසං, පච්චෙකබුද්ධාන විකුබ්බිතානි।
gae:සංවෙගසඞ්ගමතිවඩ්ඪනත්ථං, සයම්භුසීහෙන පකාසිතානී”ති॥
cen:පච්චෙකබුද්ධාපදානං සමත්තං।
sub:3-1:සාරිපුත්තත්ථෙරඅපදානං
bod:අථ ථෙරාපදානං සුණාථ –
gax:141:“හිමවන්තස්ස <pb T=1.22/> <pb P=1.15/> අවිදූරෙ, ලම්බකො නාම පබ්බතො।
gae:අස්සමො සුකතො මය්හං, පණ්ණසාලා සුමාපිතා॥
gax:142:“උත්තානකූලා නදිකා, සුපතිත්ථා මනොරමා।
gae:සුසුද්ධපුළිනාකිණ්ණා, අවිදූරෙ මමස්සමං॥
gax:143:“අසක්ඛරා අපබ්භාරා, සාදු අප්පටිගන්ධිකා।
gae:සන්දතී නදිකා තත්ථ, සොභයන්තා මමස්සමං॥
gax:144:“කුම්භීලා මකරා චෙත්ථ, සුසුමාරා <n>සුංසුමාරා (සී॰ ස්යා॰ )</n> ච කච්ඡපා।
gae:චරන්ති නදියා තත්ථ, සොභයන්තා මමස්සමං॥
gax:145:“පාඨීනා පාවුසා මච්ඡා, බලජා <n>වජලා (සී॰ ස්යා॰) ජලජා (පී॰)</n> මුඤ්ජරොහිතා।
gae:වග්ගළා <n>වග්ගුලා (සී॰) වග්ගුළා (ස්යා॰) මග්ගුරා (ථෙරගාථා)</n> පපතායන්තා, සොභයන්ති <n>පපතායන්ති, සොභයන්තා (ක॰)</n> මමස්සමං॥
gax:146:“උභො <pb M=1.17/> කූලෙසු නදියා, පුප්ඵිනො ඵලිනො දුමා।
gae:උභතො අභිලම්බන්තා, සොභයන්ති <n>අභිලම්බන්ති සොභයන්තා (ක॰)</n> මමස්සමං॥
gax:147:“අම්බා සාලා ච තිලකා, පාටලී සින්දුවාරකා <n>සින්දුවාරිකා (බහූසු)</n>।
gae:දිබ්බගන්ධා සම්පවන්ති, පුප්ඵිතා මම අස්සමෙ॥
gax:148:“චම්පකා සළලා නීපා <n>නිම්බා (ක॰)</n>, නාගපුන්නාගකෙතකා।
gae:දිබ්බගන්ධා සම්පවන්ති, පුප්ඵිතා මම අස්සමෙ॥
gax:149:“අතිමුත්තා <pb T=1.23/> අසොකා ච, භගිනීමාලා ච පුප්ඵිතා।
gae:අඞ්කොලා බිම්බිජාලා <n>බිම්බජාලා (ක॰)</n> ච, පුප්ඵිතා මම අස්සමෙ॥
gax:150:“කෙතකා <pb P=1.16/> කන්දලි <n>කදලී (ස්යා॰)</n> චෙව, ගොධුකා තිණසූලිකා।
gae:දිබ්බගන්ධං සම්පවන්තා, සොභයන්ති මමස්සමං॥
gax:151:“කණිකාරා <pb V=1.13/> කණ්ණිකා ච, අසනා අජ්ජුනා බහූ।
gae:දිබ්බගන්ධං සම්පවන්තා, සොභයන්ති මමස්සමං॥
gax:152:“පුන්නාගා ගිරිපුන්නාගා, කොවිළාරා ච පුප්ඵිතා।
gae:දිබ්බගන්ධං සම්පවන්තා, සොභයන්ති මමස්සමං॥
gax:153:“උද්ධාලකා ච කුටජා, කදම්බා වකුලා බහූ।
gae:දිබ්බගන්ධං සම්පවන්තා, සොභයන්ති මමස්සමං॥
gax:154:“ආළකා ඉසිමුග්ගා ච, කදලිමාතුලුඞ්ගියො।
gae:ගන්ධොදකෙන සංවඩ්ඪා, ඵලානි ධාරයන්ති තෙ॥
gax:155:“අඤ්ඤෙ පුප්ඵන්ති පදුමා, අඤ්ඤෙ ජායන්ති කෙසරී।
gae:අඤ්ඤෙ ඔපුප්ඵා පදුමා, පුප්ඵිතා තළාකෙ තදා॥
gax:156:“ගබ්භං ගණ්හන්ති පදුමා, නිද්ධාවන්ති මුලාළියො।
gae:සිංඝාටිපත්තමාකිණ්ණා, සොභන්ති තළාකෙ තදා॥
gax:157:“නයිතා අම්බගන්ධී ච, උත්තලී බන්ධුජීවකා।
gae:දිබ්බගන්ධා සම්පවන්ති, පුප්ඵිතා තළාකෙ තදා॥
gax:158:“පාඨීනා පාවුසා මච්ඡා, බලජා මුඤ්ජරොහිතා।
gae:සංගුලා මග්ගුරා <n>මඞ්ගුරා (සී॰ ක॰)</n> චෙව, වසන්ති තළාකෙ තදා॥
gax:159:“කුම්භීලා <pb T=1.24/> <pb M=1.18/> සුසුමාරා ච, තන්තිගාහා ච රක්ඛසා।
gae:ඔගුහා <n>ඔගාහා (ස්යා॰)</n> අජගරා ච, වසන්ති තළාකෙ තදා॥
gax:160:“පාරෙවතා රවිහංසා, චක්කවාකා නදීචරා।
gae:කොකිලා සුකසාළිකා, උපජීවන්ති තං සරං॥
gax:161:“කුක්කුත්ථකා කුළීරකා, වනෙ පොක්ඛරසාතකා।
gae:දින්දිභා සුවපොතා ච, උපජීවන්ති තං සරං॥
gax:162:“හංසා <pb P=1.17/> කොඤ්චා මයූරා ච, කොකිලා තම්බචූළකා <n>තම්බචූළිකා (සී॰)</n>।
gae:පම්පකා ජීවංජීවා ච, උපජීවන්ති තං සරං॥
gax:163:“කොසිකා පොට්ඨසීසා ච, කුරරා සෙනකා බහූ।
gae:මහාකාළා ච සකුණා, උපජීවන්ති තං සරං॥
gax:164:“පසදා ච වරාහා ච, චමරා ගණ්ඩකා බහූ <n>වකා භෙරණ්ඩකා බහූ (සී॰ ස්යා॰)</n>।
gae:රොහිච්චා සුකපොතා <n>සුත්තපොතා (ස්යා॰)</n> ච, උපජීවන්ති තං සරං॥
gax:165:“සීහබ්යග්ඝා <pb V=1.14/> ච දීපී ච, අච්ඡකොකතරච්ඡකා।
gae:තිධා පභින්නමාතඞ්ගා, උපජීවන්ති තං සරං॥
gax:166:“කින්නරා වානරා චෙව, අථොපි වනකම්මිකා।
gae:චෙතා ච ලුද්දකා චෙව, උපජීවන්ති තං සරං॥
gax:167:“තින්දුකානි පියාලානි, මධුකා කාසුමාරයො <n>කාසමාරියො (ස්යා॰)</n>।
gae:ධුවං ඵලානි ධාරෙන්ති, අවිදූරෙ මමස්සමං॥
gax:168:“කොසම්බා <n>කොසුම්භා (සී॰ ස්යා॰)</n> සළලා නිම්බා <n>සළලා නීපා (සී॰ ස්යා॰) පනසා අම්බා (?)</n>, සාදුඵලසමායුතා।
gae:ධුවං ඵලානි ධාරෙන්ති, අවිදූරෙ මමස්සමං॥
gax:169:“හරීතකා <pb T=1.25/> ආමලකා, අම්බජම්බුවිභීතකා।
gae:කොලා භල්ලාතකා බිල්ලා, ඵලානි ධාරයන්ති තෙ॥
gax:170:“ආලුවා ච කළම්බා ච, බිළාලීතක්කළානි ච।
gae:ජීවකා සුතකා චෙව, බහුකා මම අස්සමෙ॥
gax:171:“අස්සමස්සාවිදූරම්හි, තළාකාසුං සුනිම්මිතා।
gae:අච්ඡොදකා සීතජලා, සුපතිත්ථා මනොරමා॥
gax:172:“පදුමුප්පලසඤ්ඡන්නා <pb M=1.19/>, පුණ්ඩරීකසමායුතා।
gae:මන්දාලකෙහි සඤ්ඡන්නා, දිබ්බගන්ධො පවායති॥
gax:173:“එවං සබ්බඞ්ගසම්පන්නෙ, පුප්ඵිතෙ ඵලිතෙ වනෙ।
gae:සුකතෙ අස්සමෙ රම්මෙ, විහරාමි අහං තදා॥
gax:174:“සීලවා වතසම්පන්නො <n>වත්තසම්පන්නො (ස්යා॰)</n>, ඣායී ඣානරතො සදා।
gae:පඤ්චාභිඤ්ඤාබලප්පත්තො, සුරුචි නාම තාපසො॥
gax:175:“චතුවීසසහස්සානි, සිස්සා මය්හං උපට්ඨහු।
gae:සබ්බෙව බ්රාහ්මණා එතෙ, ජාතිමන්තො යසස්සිනො॥
gax:176:“ලක්ඛණෙ ඉතිහාසෙ ච, සනිඝණ්ටුසකෙටුභෙ।
gae:පදකා වෙය්යාකරණා, සධම්මෙ පාරමිං ගතා॥
gax:177:“උප්පාතෙසු <pb P=1.18/> නිමිත්තෙසු, ලක්ඛණෙසු ච කොවිදා।
gae:පථබ්යා භූමන්තලික්ඛෙ, මම සිස්සා සුසික්ඛිතා॥
gax:178:“අප්පිච්ඡා නිපකා එතෙ, අප්පාහාරා අලොලුපා।
gae:ලාභාලාභෙන සන්තුට්ඨා, පරිවාරෙන්ති මං සදා॥
gax:179:“ඣායී <pb T=1.26/> <pb V=1.15/> ඣානරතා ධීරා, සන්තචිත්තා සමාහිතා।
gae:ආකිඤ්චඤ්ඤං පත්ථයන්තා, පරිවාරෙන්ති මං සදා॥
gax:180:“අභිඤ්ඤාපාරමිප්පත්තා, පෙත්තිකෙ ගොචරෙ රතා।
gae:අන්තලික්ඛචරා ධීරා, පරිවාරෙන්ති මං සදා॥
gax:181:“සංවුතා ඡසු ද්වාරෙසු, අනෙජා රක්ඛිතින්ද්රියා।
gae:අසංසට්ඨා ච තෙ ධීරා, මම සිස්සා දුරාසදා॥
gax:182:“පල්ලඞ්කෙන නිසජ්ජාය, ඨානචඞ්කමනෙන ච।
gae:වීතිනාමෙන්ති තෙ රත්තිං, මම සිස්සා දුරාසදා॥
gax:183:“රජනීයෙ න රජ්ජන්ති, දුස්සනීයෙ න දුස්සරෙ।
gae:මොහනීයෙ න මුය්හන්ති, මම සිස්සා දුරාසදා॥
gax:184:“ඉද්ධිං වීමංසමානා තෙ, වත්තන්ති නිච්චකාලිකං।
gae:පථවිං <n>පඨවිං (සී॰ ස්යා॰)</n> තෙ පකම්පෙන්ති, සාරම්භෙන දුරාසදා॥
gax:185:“කීළමානා ච තෙ සිස්සා, කීළන්ති ඣානකීළිතං।
gae:ජම්බුතො ඵලමානෙන්ති, මම සිස්සා දුරාසදා॥
gax:186:“අඤ්ඤෙ <pb M=1.20/> ගච්ඡන්ති ගොයානං, අඤ්ඤෙ පුබ්බවිදෙහකං <n>පුබ්බවිදෙහනං (ස්යා॰ ක॰)</n>।
gae:අඤ්ඤෙ ච උත්තරකුරුං, එසනාය දුරාසදා॥
gax:187:“පුරතො පෙසෙන්ති ඛාරිං, පච්ඡතො ච වජන්ති තෙ।
gae:චතුවීසසහස්සෙහි, ඡාදිතං හොති අම්බරං॥
gax:188:“අග්ගිපාකී අනග්ගී ච, දන්තොදුක්ඛලිකාපි ච।
gae:අස්මෙන කොට්ටිතා කෙචි, පවත්තඵලභොජනා॥
gax:189:“උදකොරොහණා <pb T=1.27/> කෙචි, සායං පාතො සුචීරතා।
gae:තොයාභිසෙචනකරා, මම සිස්සා දුරාසදා॥
gax:190:“පරූළ්හකච්ඡනඛලොමා, පඞ්කදන්තා රජස්සිරා।
gae:ගන්ධිතා සීලගන්ධෙන, මම සිස්සා දුරාසදා॥
gax:191:“පාතොව <pb P=1.19/> සන්නිපතිත්වා, ජටිලා උග්ගතාපනා।
gae:ලාභාලාභං පකිත්තෙත්වා, ගච්ඡන්ති අම්බරෙ තදා॥
gax:192:“එතෙසං පක්කමන්තානං, මහාසද්දො පවත්තති।
gae:අජිනචම්මසද්දෙන, මුදිතා හොන්ති දෙවතා॥
gax:193:“දිසොදිසං <pb V=1.16/> පක්කමන්ති, අන්තලික්ඛචරා ඉසී।
gae:සකෙ බලෙනුපත්ථද්ධා, තෙ ගච්ඡන්ති යදිච්ඡකං॥
gax:194:“පථවීකම්පකා එතෙ, සබ්බෙව නභචාරිනො।
gae:උග්ගතෙජා දුප්පසහා, සාගරොව අඛොභියා॥
gax:195:“ඨානචඞ්කමිනො කෙචි, කෙචි නෙසජ්ජිකා ඉසී।
gae:පවත්තභොජනා කෙචි, මම සිස්සා දුරාසදා॥
gax:196:“මෙත්තාවිහාරිනො එතෙ, හිතෙසී සබ්බපාණිනං।
gae:අනත්තුක්කංසකා සබ්බෙ, න තෙ වම්භෙන්ති කස්සචි॥
gax:197:“සීහරාජාවසම්භීතා, ගජරාජාව ථාමවා।
gae:දුරාසදා බ්යග්ඝාරිව, ආගච්ඡන්ති මමන්තිකෙ॥
gax:198:“විජ්ජාධරා දෙවතා ච, නාගගන්ධබ්බරක්ඛසා।
gae:කුම්භණ්ඩා දානවා ගරුළා, උපජීවන්ති තං සරං॥
gax:199:“තෙ <pb T=1.28/> <pb M=1.21/> ජටාඛාරිභරිතා, අජිනුත්තරවාසනා।
gae:අන්තලික්ඛචරා සබ්බෙ, උපජීවන්ති තං සරං॥
gax:200:“සදානුච්ඡවිකා <n>තදානුච්ඡවිකා (ස්යා॰ ක॰)</n> එතෙ, අඤ්ඤමඤ්ඤං සගාරවා।
gae:චතුබ්බීසසහස්සානං, ඛිපිතසද්දො න විජ්ජති॥
gax:201:“පාදෙ පාදං නික්ඛිපන්තා, අප්පසද්දා සුසංවුතා।
gae:උපසඞ්කම්ම සබ්බෙව <n>සබ්බෙ තෙ (ස්යා॰)</n>, සිරසා වන්දරෙ මමං॥
gax:202:“තෙහි සිස්සෙහි පරිවුතො, සන්තෙහි ච තපස්සිභි।
gae:වසාමි අස්සමෙ තත්ථ, ඣායී ඣානරතො අහං॥
gax:203:“ඉසීනං සීලගන්ධෙන, පුප්ඵගන්ධෙන චූභයං।
gae:ඵලීනං ඵලගන්ධෙන, ගන්ධිතො හොති අස්සමො॥
gax:204:“රත්තින්දිවං න ජානාමි, අරති මෙ න විජ්ජති।
gae:සකෙ සිස්සෙ ඔවදන්තො, භිය්යො හාසං ලභාමහං॥
gax:205:“පුප්ඵානං පුප්ඵමානානං, ඵලානඤ්ච විපච්චතං।
gae:දිබ්බගන්ධා පවායන්ති, සොභයන්තා මමස්සමං॥
gax:206:“සමාධිම්හා <pb P=1.20/> වුට්ඨහිත්වා, ආතාපී නිපකො අහං।
gae:ඛාරිභාරං ගහෙත්වාන, වනං අජ්ඣොගහිං අහං॥
gax:207:“උප්පාතෙ <pb V=1.17/> සුපිනෙ චාපි, ලක්ඛණෙසු සුසික්ඛිතො।
gae:පවත්තමානං <n>වත්තමානං (ක॰)</n> මන්තපදං, ධාරයාමි අහං තදා॥
gax:208:“අනොමදස්සී භගවා, ලොකජෙට්ඨො නරාසභො।
gae:විවෙකකාමො සම්බුද්ධො, හිමවන්තමුපාගමි॥
gax:209:“අජ්ඣොගාහෙත්වා <pb T=1.29/> හිමවන්තං, අග්ගො කාරුණිකො මුනි।
gae:පල්ලඞ්කං ආභුජිත්වාන, නිසීදි පුරිසුත්තමො॥
gax:210:“තමද්දසාහං සම්බුද්ධං, සප්පභාසං මනොරමං।
gae:ඉන්දීවරංව ජලිතං, ආදිත්තංව හුතාසනං॥
gax:211:“ජලන්තං දීපරුක්ඛංව, විජ්ජුතං ගගණෙ යථා।
gae:සුඵුල්ලං සාලරාජංව, අද්දසං ලොකනායකං॥
gax:212:“අයං <pb M=1.22/> නාගො මහාවීරො, දුක්ඛස්සන්තකරො මුනි।
gae:ඉමං දස්සනමාගම්ම, සබ්බදුක්ඛා පමුච්චරෙ॥
gax:213:“දිස්වානාහං දෙවදෙවං, ලක්ඛණං උපධාරයිං।
gae:බුද්ධො නු ඛො න වා බුද්ධො, හන්ද පස්සාමි චක්ඛුමං॥
gax:214:“සහස්සාරානි චක්කානි, දිස්සන්ති චරණුත්තමෙ।
gae:ලක්ඛණානිස්ස දිස්වාන, නිට්ඨං ගච්ඡිං තථාගතෙ॥
gax:215:“සම්මජ්ජනිං ගහෙත්වාන, සම්මජ්ජිත්වානහං තදා।
gae:අථ පුප්ඵෙ සමානෙත්වා, බුද්ධසෙට්ඨං අපූජයිං॥
gax:216:“පූජයිත්වාන තං බුද්ධං, ඔඝතිණ්ණමනාසවං।
gae:එකංසං අජිනං කත්වා, නමස්සිං ලොකනායකං॥
gax:217:“යෙන ඤාණෙන සම්බුද්ධො, විහරති <n>විහරිත්ථ (සී॰), විහරෙති (ක॰)</n> අනාසවො।
gae:තං ඤාණං කිත්තයිස්සාමි, සුණාථ මම භාසතො॥
gax:218:“‘සමුද්ධරසිමං <n>සමුද්ධරයිමං (ස්යා॰)</n> ලොකං, සයම්භූ අමිතොදය।
gae:තව දස්සනමාගම්ම, කඞ්ඛාසොතං තරන්ති තෙ॥
gax:219:“‘තුවං <pb T=1.30/> සත්ථා ච කෙතු ච, ධජො යූපො ච පාණිනං।
gae:පරායණො <n>පරායනො (ස්යා॰ ක॰)</n> පතිට්ඨා ච, දීපො ච ද්විපදුත්තමො॥
gax:220:“‘සක්කා සමුද්දෙ උදකං, පමෙතුං ආළ්හකෙන වා।
gae:න ත්වෙව තව සබ්බඤ්ඤු, ඤාණං සක්කා පමෙතවෙ॥
gax:221:“‘ධාරෙතුං <pb V=1.18/> පථවිං සක්කා, ඨපෙත්වා තුලමණ්ඩලෙ।
gae:න ත්වෙව තව සබ්බඤ්ඤු, ඤාණං සක්කා ධරෙතවෙ॥
gax:222:“‘ආකාසො <pb P=1.21/> මිනිතුං සක්කා, රජ්ජුයා අඞ්ගුලෙන වා।
gae:න ත්වෙව තව සබ්බඤ්ඤු, ඤාණං සක්කා පමෙතවෙ॥
gax:223:“‘මහාසමුද්දෙ උදකං, පථවී චාඛිලා ජටං <n>පථවිං චාඛිලඤ්ජහෙ (ස්යා॰)</n>।
gae:බුද්ධඤාණං උපාදාය, උපමාතො න යුජ්ජරෙ॥
gax:224:“‘සදෙවකස්ස ලොකස්ස, චිත්තං යෙසං පවත්තති।
gae:අන්තොජාලීකතා <n>අන්තොජාලගතා (පී॰)</n> එතෙ, තව ඤාණම්හි චක්ඛුම॥
gax:225:“‘යෙන <pb M=1.23/> ඤාණෙන පත්තොසි, කෙවලං බොධිමුත්තමං।
gae:තෙන ඤාණෙන සබ්බඤ්ඤු, මද්දසී පරතිත්ථියෙ’॥
gax:226:“ඉමා ගාථා ථවිත්වාන, සුරුචි නාම තාපසො।
gae:අජිනං පත්ථරිත්වාන, පථවියං නිසීදි සො॥
gax:227:“චුල්ලාසීතිසහස්සානි, අජ්ඣොගාළ්හො මහණ්ණවෙ।
gae:අච්චුගතො තාවදෙව, ගිරිරාජා පවුච්චති॥
gax:228:“තාව අච්චුග්ගතො නෙරු, ආයතො විත්ථතො ච සො।
gae:චුණ්ණිතො අණුභෙදෙන, කොටිසතසහස්සසො <n>සහස්සියො (ස්යා॰ ක॰)</n>॥
gax:229:“ලක්ඛෙ <pb T=1.31/> ඨපියමානම්හි, පරික්ඛයමගච්ඡථ।
gae:න ත්වෙව තව සබ්බඤ්ඤු, ඤාණං සක්කා පමෙතවෙ॥
gax:230:“සුඛුමච්ඡිකෙන ජාලෙන, උදකං යො පරික්ඛිපෙ।
gae:යෙ කෙචි උදකෙ පාණා, අන්තොජාලීකතා සියුං॥
gax:231:“තථෙව හි මහාවීර, යෙ කෙචි පුථුතිත්ථියා।
gae:දිට්ඨිගහනපක්ඛන්දා <n>පක්ඛන්තා (සී॰ ස්යා॰)</n>, පරාමාසෙන මොහිතා॥
gax:232:“තව සුද්ධෙන ඤාණෙන, අනාවරණදස්සිනා।
gae:අන්තොජාලීකතා එතෙ, ඤාණං තෙ නාතිවත්තරෙ॥
gax:233:“භගවා තම්හි සමයෙ, අනොමදස්සී මහායසො।
gae:වුට්ඨහිත්වා සමාධිම්හා, දිසං ඔලොකයී ජිනො॥
gax:234:“අනොමදස්සිමුනිනො, නිසභො නාම සාවකො।
gae:පරිවුතො සතසහස්සෙහි, සන්තචිත්තෙහි තාදිභි॥
gax:235:“ඛීණාසවෙහි <pb V=1.19/> සුද්ධෙහි, ඡළභිඤ්ඤෙහි ඣායිභි।
gae:චිත්තමඤ්ඤාය බුද්ධස්ස, උපෙසි ලොකනායකං॥
gax:236:“අන්තලික්ඛෙ ඨිතා තත්ථ, පදක්ඛිණමකංසු තෙ।
gae:නමස්සන්තා පඤ්ජලිකා, ඔතරුං <n>ඔරුහුං (ස්යා॰)</n> බුද්ධසන්තිකෙ॥
gax:237:“අනොමදස්සී භගවා, ලොකජෙට්ඨො නරාසභො।
gae:භික්ඛුසඞ්ඝෙ නිසිදිත්වා, සිතං පාතුකරී ජිනො॥
gax:238:“වරුණො <pb M=1.24/> නාමුපට්ඨාකො, අනොමදස්සිස්ස සත්ථුනො।
gae:එකංසං චීවරං කත්වා, අපුච්ඡි ලොකනායකං॥
gax:239:“‘කො <pb T=1.32/> <pb P=1.22/> නු ඛො භගවා හෙතු, සිතකම්මස්ස සත්ථුනො।
gae:න හි බුද්ධා අහෙතූහි, සිතං පාතුකරොන්ති තෙ’॥
gax:240:“අනොමදස්සී භගවා, ලොකජෙට්ඨො නරාසභො।
gae:භික්ඛුමජ්ඣෙ නිසීදිත්වා, ඉමං ගාථං අභාසථ॥
gax:241:“‘යො මං පුප්ඵෙන පූජෙසි, ඤාණඤ්චාපි අනුත්ථවි।
gae:තමහං කිත්තයිස්සාමි, සුණොථ මම භාසතො॥
gax:242:“‘බුද්ධස්ස ගිරමඤ්ඤාය, සබ්බෙ දෙවා සමාගතා।
gae:සද්ධම්මං සොතුකාමා තෙ, සම්බුද්ධමුපසඞ්කමුං॥
gax:243:“‘දසසු ලොකධාතූසු, දෙවකායා මහිද්ධිකා।
gae:සද්ධම්මං සොතුකාමා තෙ, සම්බුද්ධමුපසඞ්කමුං॥
gax:244:“‘හත්ථී අස්සා රථා පත්තී, සෙනා ච චතුරඞ්ගිනී।
gae:පරිවාරෙස්සන්තිමං නිච්චං, බුද්ධපූජායිදං ඵලං॥
gax:245:“‘සට්ඨිතූරියසහස්සානි, භෙරියො සමලඞ්කතා।
gae:උපට්ඨිස්සන්තිමං නිච්චං, බුද්ධපූජායිදං ඵලං॥
gax:246:“‘සොළසිත්ථිසහස්සානි, නාරියො සමලඞ්කතා।
gae:විචිත්තවත්ථාභරණා, ආමුත්තමණිකුණ්ඩලා॥
gax:247:“‘අළාරපම්හා හසුලා, සුසඤ්ඤා තනුමජ්ඣිමා।
gae:පරිවාරෙස්සන්තිමං නිච්චං, බුද්ධපූජායිදං ඵලං॥
gax:248:“‘කප්පසතසහස්සානි, දෙවලොකෙ රමිස්සති।
gae:සහස්සක්ඛත්තුං චක්කවත්තී, රාජා රට්ඨෙ භවිස්සති॥
gax:249:“‘සහස්සක්ඛත්තුං <pb T=1.33/> <pb V=1.20/> දෙවින්දො, දෙවරජ්ජං කරිස්සති।
gae:පදෙසරජ්ජං විපුලං, ගණනාතො අසඞ්ඛියං <n>අසඞ්ඛයං (ස්යා॰ ක॰) එවමුපරිපි</n>॥
gax:250:“‘පච්ඡිමෙ භවසම්පත්තෙ <n>පච්ඡිමභවෙ සම්පත්තෙ (සී॰)</n>, මනුස්සත්තං ගමිස්සති।
gae:බ්රාහ්මණී සාරියා නාම, ධාරයිස්සති කුච්ඡිනා॥
gax:251:“‘මාතුයා <pb M=1.25/> නාමගොත්තෙන, පඤ්ඤායිස්සතියං නරො।
gae:සාරිපුත්තොති නාමෙන, තික්ඛපඤ්ඤො භවිස්සති॥
gax:252:“‘අසීතිකොටී ඡඩ්ඩෙත්වා, පබ්බජිස්සතිකිඤ්චනො।
gae:ගවෙසන්තො සන්තිපදං, චරිස්සති මහිං ඉමං॥
gax:253:“‘අප්පරිමෙය්යෙ ඉතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:254:“‘තස්ස ධම්මෙසු දායාදො, ඔරසො ධම්මනිම්මිතො।
gae:සාරිපුත්තොති නාමෙන, හෙස්සති අග්ගසාවකො॥
gax:255:“‘අයං <pb P=1.23/> භාගීරථී <n>භාගීරසී (ස්යා॰ ක॰)</n> ගඞ්ගා, හිමවන්තා පභාවිතා।
gae:මහාසමුද්දමප්පෙති, තප්පයන්තී මහොදධිං <n>මහොදධී (?) ගඞ්ගාදිමහානදියොති අත්ථො</n>॥
gax:256:“‘තථෙවායං සාරිපුත්තො, සකෙ තීසු විසාරදො।
gae:පඤ්ඤාය පාරමිං ගන්ත්වා, තප්පයිස්සති පාණිනෙ <n>පාණිනො (සී॰ ස්යා॰)</n>॥
gax:257:“‘හිමවන්තමුපාදාය, සාගරඤ්ච මහොදධිං।
gae:එත්ථන්තරෙ යං පුලිනං, ගණනාතො අසඞ්ඛියං॥
gax:258:“‘තම්පි සක්කා අසෙසෙන, සඞ්ඛාතුං ගණනා යථා।
gae:න ත්වෙව සාරිපුත්තස්ස, පඤ්ඤායන්තො භවිස්සති॥
gax:259:“‘ලක්ඛෙ <pb T=1.34/> ඨපියමානම්හි, ඛීයෙ ගඞ්ගාය වාලුකා।
gae:න ත්වෙව සාරිපුත්තස්ස, පඤ්ඤායන්තො භවිස්සති॥
gax:260:“‘මහාසමුද්දෙ ඌමියො, ගණනාතො අසඞ්ඛියා।
gae:තථෙව සාරිපුත්තස්ස, පඤ්ඤායන්තො න හෙස්සති॥
gax:261:“‘ආරාධයිත්වා සම්බුද්ධං, ගොතමං සක්යපුඞ්ගවං।
gae:පඤ්ඤාය පාරමිං ගන්ත්වා, හෙස්සති අග්ගසාවකො॥
gax:262:“‘පවත්තිතං ධම්මචක්කං, සක්යපුත්තෙන තාදිනා।
gae:අනුවත්තෙස්සති සම්මා, වස්සෙන්තො ධම්මවුට්ඨියො॥
gax:263:“‘සබ්බමෙතං <pb V=1.21/> අභිඤ්ඤාය, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, අග්ගට්ඨානෙ ඨපෙස්සති’॥
gax:264:“අහො <pb M=1.26/> මෙ සුකතං කම්මං, අනොමදස්සිස්ස සත්ථුනො।
gae:යස්සාහං කාරං <n>යස්සාධිකාරං (ස්යා॰)</n> කත්වාන, සබ්බත්ථ පාරමිං ගතො॥
gax:265:“අපරිමෙය්යෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව, කිලෙසෙ ඣාපයිං අහං॥
gax:266:“අසඞ්ඛතං ගවෙසන්තො, නිබ්බානං අචලං පදං।
gae:විචිනං තිත්ථියෙ සබ්බෙ, එසාහං සංසරිං භවෙ॥
gax:267:“යථාපි බ්යාධිතො පොසො, පරියෙසෙය්ය ඔසධං।
gae:විචිනෙය්ය වනං <n>ධනං (ස්යා॰ ක॰)</n> සබ්බං, බ්යාධිතො පරිමුත්තියා॥
gax:268:“අසඞ්ඛතං ගවෙසන්තො, නිබ්බානං අමතං පදං।
gae:අබ්බොකිණ්ණං <n>අබ්බොච්ඡින්නං (අට්ඨ॰)</n> පඤ්චසතං, පබ්බජිං ඉසිපබ්බජං॥
gax:269:“ජටාභාරෙන <pb T=1.35/> භරිතො, අජිනුත්තරනිවාසනො।
gae:අභිඤ්ඤාපාරමිං ගන්ත්වා, බ්රහ්මලොකං අගච්ඡිහං॥
gax:270:“නත්ථි <pb P=1.24/> බාහිරකෙ සුද්ධි, ඨපෙත්වා ජිනසාසනං।
gae:යෙ කෙචි බුද්ධිමා සත්තා, සුජ්ඣන්ති ජිනසාසනෙ॥
gax:271:“අත්තකාරමයං <n>අත්ථකාරමයං (ක॰)</n> එතං, නයිදං ඉතිහීතිහං।
gae:අසඞ්ඛතං ගවෙසන්තො, කුතිත්ථෙ <n>කුතිත්ථං (සී॰ ස්යා॰)</n> සඤ්චරිං අහං॥
gax:272:“යථා සාරත්ථිකො පොසො, කදලිං ඡෙත්වාන ඵාලයෙ।
gae:න තත්ථ සාරං වින්දෙය්ය, සාරෙන රිත්තකො හි සො॥
gax:273:“තථෙව තිත්ථියා ලොකෙ, නානාදිට්ඨී බහුජ්ජනා।
gae:අසඞ්ඛතෙන රිත්තාසෙ, සාරෙන කදලී යථා॥
gax:274:“පච්ඡිමෙ භවසම්පත්තෙ, බ්රහ්මබන්ධු අහොසහං।
gae:මහාභොගං ඡඩ්ඩෙත්වාන, පබ්බජිං අනගාරියං॥
cen:පඨමභාණවාරං।
gax:275:“අජ්ඣායකො මන්තධරො, තිණ්ණං වෙදාන පාරගූ।
gae:බ්රාහ්මණො සඤ්චයො <n>සඤ්ජයො (සී॰ ස්යා॰ පී॰)</n> නාම, තස්ස මූලෙ වසාමහං॥
gax:276:“සාවකො <pb M=1.27/> තෙ මහාවීර, අස්සජි නාම බ්රාහ්මණො।
gae:දුරාසදො උග්ගතෙජො, පිණ්ඩාය චරතී තදා॥
gax:277:“තමද්දසාසිං <pb V=1.22/> සප්පඤ්ඤං, මුනිං මොනෙ සමාහිතං।
gae:සන්තචිත්තං මහානාගං, සුඵුල්ලං පදුමං යථා॥
gax:278:“දිස්වා <pb T=1.36/> මෙ චිත්තමුප්පජ්ජි, සුදන්තං සුද්ධමානසං।
gae:උසභං පවරං වීරං, අරහායං භවිස්සති॥
gax:279:“පාසාදිකො ඉරියති, අභිරූපො සුසංවුතො।
gae:උත්තමෙ දමථෙ දන්තො, අමතදස්සී භවිස්සති॥
gax:280:“යංනූනාහං උත්තමත්ථං, පුච්ඡෙය්යං තුට්ඨමානසං।
gae:සො මෙ පුට්ඨො කථෙස්සති, පටිපුච්ඡාමහං තදා॥
gax:281:“පිණ්ඩපාතං <n>පිණ්ඩචාරං (ස්යා॰)</n> චරන්තස්ස, පච්ඡතො අගමාසහං।
gae:ඔකාසං පටිමානෙන්තො, පුච්ඡිතුං අමතං පදං॥
gax:282:“වීථින්තරෙ අනුප්පත්තං, උපගන්ත්වාන පුච්ඡහං।
gae:‘කථං ගොත්තොසි ත්වං වීර, කස්ස සිස්සොසි මාරිස’॥
gax:283:“සො මෙ පුට්ඨො වියාකාසි, අසම්භීතොව කෙසරී।
gae:‘බුද්ධො ලොකෙ සමුප්පන්නො, තස්ස සිස්සොම්හි ආවුසො’॥
gax:284:“‘කීදිසං <pb P=1.25/> තෙ මහාවීර, අනුජාත මහායස।
gae:බුද්ධස්ස සාසනං ධම්මං, සාධු මෙ කථයස්සු භො’॥
gax:285:“සො මෙ පුට්ඨො කථී සබ්බං, ගම්භීරං නිපුණං පදං।
gae:තණ්හාසල්ලස්ස හන්තාරං, සබ්බදුක්ඛාපනූදනං॥
gax:286:“‘යෙ ධම්මා හෙතුප්පභවා, තෙසං හෙතුං තථාගතො ආහ।
gae:තෙසඤ්ච යො නිරොධො, එවං වාදී මහාසමණො’॥
gax:287:“සොහං විස්සජ්ජිතෙ පඤ්හෙ, පඨමං ඵලමජ්ඣගං।
gae:විරජො විමලො ආසිං, සුත්වාන ජිනසාසනං॥
gax:288:“සුත්වාන <pb T=1.37/> මුනිනො වාක්යං, පස්සිත්වා ධම්මමුත්තමං।
gae:පරියොගාළ්හසද්ධම්මො, ඉමං ගාථමභාසහං॥
gax:289:“‘එසෙව <pb M=1.28/> ධම්මො යදි තාවදෙව, පච්චබ්යථපදමසොකං।
gae:අදිට්ඨං අබ්භතීතං, බහුකෙහි කප්පනහුතෙහි’॥
gax:290:“ස්වාහං ධම්මං ගවෙසන්තො, කුතිත්ථෙ සඤ්චරිං අහං।
gae:සො මෙ අත්ථො අනුප්පත්තො, කාලො මෙ නප්පමජ්ජිතුං॥
gax:291:“තොසිතොහං <pb V=1.23/> අස්සජිනා, පත්වාන අචලං පදං।
gae:සහායකං ගවෙසන්තො, අස්සමං අගමාසහං॥
gax:292:“දූරතොව මමං දිස්වා, සහායො මෙ සුසික්ඛිතො।
gae:ඉරියාපථසම්පන්නො <n>ඉරියාපථං මමං දිස්වා (ක॰)</n>, ඉදං වචනමබ්රවි॥
gax:293:“‘පසන්නමුඛනෙත්තොසි, මුනිභාවොව දිස්සති।
gae:අමතාධිගතො කච්චි, නිබ්බානමච්චුතං පදං॥
gax:294:“‘සුභානුරූපො ආයාසි, ආනෙඤ්ජකාරිතො විය।
gae:දන්තොව දන්තදමථො <n>දන්තොවුත්තමදමථො (සී॰) දන්තොව දන්ත දමථෙ (ස්යා॰)</n>, උපසන්තොසි බ්රාහ්මණ॥
gax:295:“‘අමතං මයාධිගතං, සොකසල්ලාපනූදනං।
gae:ත්වම්පි තං අධිගච්ඡෙසි <n>අධිගච්ඡාහි (සී॰), අධිගච්ඡෙහි (ස්යා॰), අධිගතොසි (?)</n>, ගච්ඡාම බුද්ධසන්තිකං’॥
gax:296:“සාධූති සො පටිස්සුත්වා, සහායො මෙ සුසික්ඛිතො।
gae:හත්ථෙන හත්ථං ගණ්හිත්වා, උපගම්ම <n>උපාගමි (සී॰), උපාගම්ම (ස්යා॰)</n> තවන්තිකං॥
gax:297:“උභොපි පබ්බජිස්සාම, සක්යපුත්ත තවන්තිකෙ।
gae:තව සාසනමාගම්ම, විහරාම අනාසවා॥
gax:298:“කොලිතො <pb T=1.38/> ඉද්ධියා සෙට්ඨො, අහං පඤ්ඤාය පාරගො।
gae:උභොව එකතො හුත්වා, සාසනං සොභයාමසෙ॥
gax:299:“අපරියොසිතසඞ්කප්පො <pb P=1.26/>, කුතිත්ථෙ සඤ්චරිං අහං।
gae:තව දස්සනමාගම්ම, සඞ්කප්පො පූරිතො මම॥
gax:300:“පථවියං පතිට්ඨාය, පුප්ඵන්ති සමයෙ දුමා।
gae:දිබ්බගන්ධා සම්පවන්ති, තොසෙන්ති සබ්බපාණිනං॥
gax:301:“තථෙවාහං මහාවීර, සක්යපුත්ත මහායස।
gae:සාසනෙ තෙ පතිට්ඨාය, සමයෙසාමි පුප්ඵිතුං॥
gax:302:“විමුත්තිපුප්ඵං <pb M=1.29/> එසන්තො, භවසංසාරමොචනං।
gae:විමුත්තිපුප්ඵලාභෙන, තොසෙමි සබ්බපාණිනං॥
gax:303:“යාවතා බුද්ධඛෙත්තම්හි, ඨපෙත්වාන මහාමුනිං।
gae:පඤ්ඤාය සදිසො නත්ථි, තව පුත්තස්ස චක්ඛුම॥
gax:304:“සුවිනීතා ච තෙ සිස්සා, පරිසා ච සුසික්ඛිතා।
gae:උත්තමෙ දමථෙ දන්තා, පරිවාරෙන්ති තං සදා॥
gax:305:“ඣායී <pb V=1.24/> ඣානරතා ධීරා, සන්තචිත්තා සමාහිතා।
gae:මුනී මොනෙය්යසම්පන්නා, පරිවාරෙන්ති තං සදා॥
gax:306:“අප්පිච්ඡා නිපකා ධීරා, අප්පාහාරා අලොලුපා।
gae:ලාභාලාභෙන සන්තුට්ඨා, පරිවාරෙන්ති තං සදා॥
gax:307:“ආරඤ්ඤිකා ධුතරතා, ඣායිනො ලූඛචීවරා।
gae:විවෙකාභිරතා ධීරා, පරිවාරෙන්ති තං සදා॥
gax:308:“පටිපන්නා <pb T=1.39/> ඵලට්ඨා ච, සෙඛා ඵලසමඞ්ගිනො।
gae:ආසීසකා <n>ආසිංසකා (සී॰ ස්යා॰)</n> උත්තමත්ථං, පරිවාරෙන්ති තං සදා॥
gax:309:“සොතාපන්නා ච විමලා, සකදාගාමිනො ච යෙ।
gae:අනාගාමී ච අරහා, පරිවාරෙන්ති තං සදා॥
gax:310:“සතිපට්ඨානකුසලා, බොජ්ඣඞ්ගභාවනාරතා।
gae:සාවකා තෙ බහූ සබ්බෙ, පරිවාරෙන්ති තං සදා॥
gax:311:“ඉද්ධිපාදෙසු කුසලා, සමාධිභාවනාරතා।
gae:සම්මප්පධානානුයුත්තා, පරිවාරෙන්ති තං සදා॥
gax:312:“තෙවිජ්ජා ඡළභිඤ්ඤා ච, ඉද්ධියා පාරමිං ගතා।
gae:පඤ්ඤාය පාරමිං පත්තා, පරිවාරෙන්ති තං සදා॥
gax:313:“එදිසා තෙ මහාවීර, තව සිස්සා සුසික්ඛිතා।
gae:දුරාසදා උග්ගතෙජා, පරිවාරෙන්ති තං සදා॥
gax:314:“තෙහි සිස්සෙහි පරිවුතො, සඤ්ඤතෙහි තපස්සිභි।
gae:මිගරාජාවසම්භීතො, උළුරාජාව සොභසි॥
gax:315:“පථවියං පතිට්ඨාය, රුහන්ති ධරණීරුහා।
gae:වෙපුල්ලතං පාපුණන්ති, ඵලඤ්ච දස්සයන්ති තෙ॥
gax:316:“පථවීසදිසො <pb M=1.30/> <pb P=1.27/> ත්වංසි, සක්යපුත්ත මහායස।
gae:සාසනෙ තෙ පතිට්ඨාය, ලභන්ති අමතං ඵලං॥
gax:317:“සින්ධු සරස්සතී චෙව, නදියො චන්දභාගිකා।
gae:ගඞ්ගා ච යමුනා චෙව, සරභූ ච අථො මහී॥
gax:318:“එතාසං <pb T=1.40/> සන්දමානානං, සාගරො සම්පටිච්ඡති।
gae:ජහන්ති පුරිමං නාමං, සාගරොතෙව ඤායති॥
gax:319:“තථෙවිමෙ <pb V=1.25/> චතුබ්බණ්ණා, පබ්බජිත්වා තවන්තිකෙ।
gae:ජහන්ති පුරිමං නාමං, බුද්ධපුත්තාති ඤායරෙ॥
gax:320:“යථාපි චන්දො විමලො, ගච්ඡං ආකාසධාතුයා।
gae:සබ්බෙ තාරගණෙ ලොකෙ, ආභාය අතිරොචති॥
gax:321:“තථෙව ත්වං මහාවීර, පරිවුතො දෙවමානුසෙ।
gae:එතෙ සබ්බෙ අතික්කම්ම, ජලසි සබ්බදා තුවං॥
gax:322:“ගම්භීරෙ උට්ඨිතා ඌමී, න වෙලමතිවත්තරෙ।
gae:සබ්බා වෙලංව ඵුසන්ති <n>සබ්බාව වෙලං ඵුසන්ති (සී॰), සබ්බා වෙලං පඵුස්සන්ති (ස්යා॰)</n>, සඤ්චුණ්ණා විකිරන්ති තා॥
gax:323:“තථෙව තිත්ථියා ලොකෙ, නානාදිට්ඨී බහුජ්ජනා।
gae:ධම්මං වාදිතුකාමා තෙ, නාතිවත්තන්ති තං මුනිං॥
gax:324:“සචෙ ච තං පාපුණන්ති, පටිවාදෙහි චක්ඛුම।
gae:තවන්තිකං උපාගන්ත්වා, සඤ්චුණ්ණාව භවන්ති තෙ॥
gax:325:“යථාපි උදකෙ ජාතා, කුමුදා මන්දාලකා බහූ।
gae:උපලිම්පන්ති <n>උපලිප්පන්ති (?)</n> තොයෙන, කද්දමකලලෙන ච॥
gax:326:“තථෙව බහුකා සත්තා, ලොකෙ ජාතා විරූහරෙ।
gae:අට්ටිතා රාගදොසෙන, කද්දමෙ කුමුදං යථා॥
gax:327:“යථාපි පදුමං ජලජං, ජලමජ්ඣෙ විරූහති।
gae:න සො ලිම්පති තොයෙන, පරිසුද්ධො හි කෙසරී॥
gax:328:“තථෙව <pb T=1.41/> ත්වං මහාවීර, ලොකෙ ජාතො මහාමුනි।
gae:නොපලිම්පසි ලොකෙන, තොයෙන පදුමං යථා॥
gax:329:“යථාපි රම්මකෙ මාසෙ, බහූ පුප්ඵන්ති වාරිජා।
gae:නාතික්කමන්ති තං මාසං, සමයො පුප්ඵනාය සො॥
gax:330:“තථෙව <pb M=1.31/> <pb V=1.26/> <pb P=1.28/> ත්වං මහාවීර, පුප්ඵිතො තෙ විමුත්තියා।
gae:සාසනං නාතිවත්තන්ති, පදුමං වාරිජං යථා॥
gax:331:“සුපුප්ඵිතො සාලරාජා, දිබ්බගන්ධං පවායති।
gae:අඤ්ඤසාලෙහි පරිවුතො, සාලරාජාව සොභති॥
gax:332:“තථෙව ත්වං මහාවීර, බුද්ධඤාණෙන පුප්ඵිතො।
gae:භික්ඛුසඞ්ඝපරිවුතො, සාලරාජාව සොභසි॥
gax:333:“යථාපි සෙලො හිමවා, ඔසධො සබ්බපාණිනං।
gae:නාගානං අසුරානඤ්ච, දෙවතානඤ්ච ආලයො॥
gax:334:“තථෙව ත්වං මහාවීර, ඔසධො විය පාණිනං।
gae:තෙවිජ්ජා ඡළභිඤ්ඤා ච, ඉද්ධියා පාරමිං ගතා॥
gax:335:“අනුසිට්ඨා මහාවීර, තයා කාරුණිකෙන තෙ।
gae:රමන්ති ධම්මරතියා, වසන්ති තව සාසනෙ॥
gax:336:“මිගරාජා යථා සීහො, අභිනික්ඛම්ම ආසයා।
gae:චතුද්දිසානුවිලොකෙත්වා <n>විලොකෙත්වා (සී॰ ස්යා॰), නුලොකෙත්වා (ක॰)</n>,
bod:තික්ඛත්තුං අභිනාදති॥
gax:337:“සබ්බෙ මිගා උත්තසන්ති, මිගරාජස්ස ගජ්ජතො।
gae:තථා හි ජාතිමා එසො, පසූ තාසෙති සබ්බදා॥
gax:338:“ගජ්ජතො <pb T=1.42/> තෙ මහාවීර, වසුධා සම්පකම්පති।
gae:බොධනෙය්යාවබුජ්ඣන්ති, තසන්ති මාරකායිකා॥
gax:339:“තසන්ති තිත්ථියා සබ්බෙ, නදතො තෙ මහාමුනි।
gae:කාකා සෙනාව විබ්භන්තා, මිගරඤ්ඤා යථා මිගා॥
gax:340:“යෙ කෙචි ගණිනො ලොකෙ, සත්ථාරොති පවුච්චරෙ।
gae:පරම්පරාගතං ධම්මං, දෙසෙන්ති පරිසාය තෙ॥
gax:341:“න හෙවං ත්වං මහාවීර, ධම්මං දෙසෙසි පාණිනං।
gae:සාමං සච්චානි බුජ්ඣිත්වා, කෙවලං බොධිපක්ඛියං॥
gax:342:“ආසයානුසයං ඤත්වා, ඉන්ද්රියානං බලාබලං।
gae:භබ්බාභබ්බෙ විදිත්වාන, මහාමෙඝොව ගජ්ජසි॥
gax:343:“චක්කවාළපරියන්තා <pb M=1.32/>, නිසින්නා පරිසා භවෙ।
gae:නානාදිට්ඨී විචිනන්තා <n>විචින්තෙන්ති (ස්යා॰), විචිනන්තං (ක॰)</n>, විමතිච්ඡෙදනාය තං॥
gax:344:“සබ්බෙසං <pb P=1.29/> චිත්තමඤ්ඤාය, ඔපම්මකුසලො මුනි।
gae:එකං පඤ්හං කථෙන්තොව, විමතිං ඡින්දසි <n>ඡින්දි (ස්යා॰ ක॰)</n> පාණිනං॥
gax:345:“උපතිස්සසදිසෙහෙව, වසුධා පූරිතා භවෙ।
gae:සබ්බෙව තෙ පඤ්ජලිකා, කිත්තයුං ලොකනායකං॥
gax:346:“කප්පං වා තෙ කිත්තයන්තා, නානාවණ්ණෙහි කිත්තයුං।
gae:පරිමෙතුං න සක්කෙය්යුං <n>න කප්පෙය්යුං (ස්යා॰), න පප්පෙය්යුං (ක॰)</n>, අප්පමෙය්යො තථාගතො॥
gax:347:“යථාසකෙන <pb V=1.27/> ථාමෙන, කිත්තිතො හි මයා ජිනො।
gae:කප්පකොටීපි කිත්තෙන්තා, එවමෙව පකිත්තයුං॥
gax:348:“සචෙ <pb T=1.43/> හි කොචි දෙවො වා, මනුස්සො වා සුසික්ඛිතො।
gae:පමෙතුං පරිකප්පෙය්ය, විඝාතංව ලභෙය්ය සො॥
gax:349:“සාසනෙ තෙ පතිට්ඨාය, සක්යපුත්ත මහායස।
gae:පඤ්ඤාය පාරමිං ගන්ත්වා, විහරාමි අනාසවො॥
gax:350:“තිත්ථියෙ සම්පමද්දාමි, වත්තෙමි ජිනසාසනං।
gae:ධම්මසෙනාපති අජ්ජ, සක්යපුත්තස්ස සාසනෙ॥
gax:351:“අපරිමෙය්යෙ කතං කම්මං, ඵලං දස්සෙසි මෙ ඉධ।
gae:සුඛිත්තො සරවෙගොව, කිලෙසෙ ඣාපයී මම <n>ඣාපයිං මම (ස්යා॰), ඣාපයිං අහං (ක॰)</n>॥
gax:352:“යො කොචි මනුජො භාරං, ධාරෙය්ය මත්ථකෙ සදා।
gae:භාරෙන දුක්ඛිතො අස්ස, භාරෙහි භරිතො තථා॥
gax:353:“ඩය්හමානො තීහග්ගීහි, භවෙසු සංසරිං අහං।
gae:භරිතො භවභාරෙන, ගිරිං උච්චාරිතො යථා॥
gax:354:“ඔරොපිතො ච මෙ භාරො, භවා උග්ඝාටිතා මයා।
gae:කරණීයං කතං සබ්බං, සක්යපුත්තස්ස සාසනෙ॥
gax:355:“යාවතා බුද්ධඛෙත්තම්හි, ඨපෙත්වා සක්යපුඞ්ගවං।
gae:අහං අග්ගොම්හි පඤ්ඤාය, සදිසො මෙ න විජ්ජති॥
gax:356:“සමාධිම්හි <pb M=1.33/> සුකුසලො, ඉද්ධියා පාරමිං ගතො।
gae:ඉච්ඡමානො චහං අජ්ජ, සහස්සං අභිනිම්මිනෙ॥
gax:357:“අනුපුබ්බවිහාරස්ස <pb P=1.30/>, වසීභූතො මහාමුනි।
gae:කථෙසි සාසනං මය්හං, නිරොධො සයනං මම॥
gax:358:“දිබ්බචක්ඛු <pb T=1.44/> විසුද්ධං මෙ, සමාධිකුසලො අහං।
gae:සම්මප්පධානානුයුත්තො, බොජ්ඣඞ්ගභාවනාරතො॥
gax:359:“සාවකෙන හි පත්තබ්බං, සබ්බමෙව කතං මයා।
gae:ලොකනාථං ඨපෙත්වාන, සදිසො මෙ න විජ්ජති॥
gax:360:“සමාපත්තීනං කුසලො <n>සමාපත්තිනයකුසලො (සී॰)</n>, ඣානවිමොක්ඛාන ඛිප්පපටිලාභී।
gae:බොජ්ඣඞ්ගභාවනාරතො, සාවකගුණපාරමිගතොස්මි॥
gax:361:“සාවකගුණෙනපි <pb V=1.28/> ඵුස්සෙන <n>සාවකගුණඵුස්සෙන (ස්යා॰)</n>, බුද්ධියා පරිසුත්තමභාරවා <n>පුරිසුත්තමගාරවා (ස්යා॰), පුරිසුත්තමභාරවා (ක॰)</n>।
gae:යං සද්ධාසඞ්ගහිතං <n>සද්ධාය සඞ්ගහිතං (සී॰), සද්දාසඞ්ගහිතං (ස්යා॰)</n> චිත්තං, සදා සබ්රහ්මචාරීසු॥
gax:362:“උද්ධතවිසොව සප්පො, ඡින්නවිසාණොව උසභො।
gae:නික්ඛිත්තමානදප්පොව <n>දබ්බොව (ක॰)</n>, උපෙමි ගරුගාරවෙන ගණං॥
gax:363:“යදි රූපිනී භවෙය්ය, පඤ්ඤා මෙ වසුමතීපි <n>වසුමතී (සී॰ ක॰) වසුපතීනං (ස්යා॰)</n> න සමෙය්ය।
gae:අනොමදස්සිස්ස <n>අනොමදස්සි (?)</n> භගවතො, ඵලමෙතං ඤාණථවනාය॥
gax:364:“පවත්තිතං ධම්මචක්කං, සක්යපුත්තෙන තාදිනා।
gae:අනුවත්තෙමහං සම්මා, ඤාණථවනායිදං ඵලං॥
gax:365:“මා මෙ කදාචි පාපිච්ඡො, කුසීතො හීනවීරියො।
gae:අප්පස්සුතො අනාදරො <n>අනාචාරො (සබ්බත්ථ) ථෙරගා॰ 987 පස්සිතබ්බා</n>, සමෙතො අහු කත්ථචි॥
gax:366:“බහුස්සුතො ච මෙධාවී, සීලෙසු සුසමාහිතො।
gae:චෙතොසමථානුයුත්තො, අපි මුද්ධනි තිට්ඨතු॥
gax:367:“තං වො වදාමි භද්දන්තෙ, යාවන්තෙත්ථ සමාගතා।
gae:අප්පිච්ඡා හොථ සන්තුට්ඨා, ඣායී ඣානරතා සදා॥
gax:368:“යමහං <pb T=1.45/> <pb M=1.34/> <pb P=1.31/> පඨමං දිස්වා, විරජො විමලො අහුං।
gae:සො මෙ ආචරියො ධීරො, අස්සජි නාම සාවකො॥
gax:369:“තස්සාහං වාහසා අජ්ජ, ධම්මසෙනාපතී අහුං।
gae:සබ්බත්ථ පාරමිං පත්වා, විහරාමි අනාසවො॥
gax:370:“යො මෙ ආචරියො ආසි, අස්සජි නාම සාවකො।
gae:යස්සං දිසායං වසති, උස්සීසම්හි කරොමහං॥
gax:371:“මම කම්මං සරිත්වාන, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, අග්ගට්ඨානෙ ඨපෙසි මං॥
gax:372:<n>ඉමා ද්වෙ ගාථායො ස්යාමපොත්ථකෙ න සන්ති</n>
bod:කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:373:“ස්වාගතං වත මෙ ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං <n>ඉමා ද්වෙ ගාථාරො ස්යාමපොත්ථකෙ න සන්ති</n>॥
gax:374:“පටිසම්භිදා <pb V=1.29/> චතස්සො <n>චතස්සො ච (සී॰)</n>, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සාරිපුත්තො ථෙරො ඉමා ගාථායො
bod:අභාසිත්ථාති।
cen:සාරිපුත්තත්ථෙරස්සාපදානං පඨමං।
sub:3-2:මහාමොග්ගල්ලානත්ථෙරඅපදානං
gax:375:“අනොමදස්සී භගවා, ලොකජෙට්ඨො නරාසභො।
gae:විහාසි හිමවන්තම්හි, දෙවසඞ්ඝපුරක්ඛතො॥
gax:376:“වරුණො නාම නාමෙන, නාගරාජා අහං තදා।
gae:කාමරූපී විකුබ්බාමි, මහොදධිනිවාසහං॥
gax:377:“සඞ්ගණියං <pb T=1.46/> ගණං හිත්වා, තූරියං පට්ඨපෙසහං।
gae:සම්බුද්ධං පරිවාරෙත්වා, වාදෙසුං අච්ඡරා තදා॥
gax:378:“වජ්ජමානෙසු <pb M=1.35/> තූරෙසු, දෙවා තූරානි <n>තුරියෙසු, දෙවා තුරියානි (සී॰ ස්යා॰)</n> වජ්ජයුං।
gae:උභින්නං සද්දං සුත්වාන, බුද්ධොපි සම්පබුජ්ඣථ॥
gax:379:“නිමන්තෙත්වාන සම්බුද්ධං, සකං භවනුපාගමිං।
gae:ආසනං පඤ්ඤපෙත්වාන, කාලමාරොචයිං අහං॥
gax:380:“ඛීණාසවසහස්සෙහි, පරිවුතො ලොකනායකො।
gae:ඔභාසෙන්තො දිසා සබ්බා, භවනං මෙ උපාගමි॥
gax:381:“උපවිට්ඨං <pb P=1.32/> මහාවීරං, දෙවදෙවං නරාසභං।
gae:සභික්ඛුසඞ්ඝං තප්පෙසිං <n>සන්තප්පෙසිං (ස්යා॰), තප්පෙමි (ක॰)</n>, අන්නපානෙනහං තදා॥
gax:382:“අනුමොදි මහාවීරො, සයම්භූ අග්ගපුග්ගලො।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:383:“‘යො සො <n>යං සො (ක॰)</n> සඞ්ඝං අපූජෙසි, බුද්ධඤ්ච ලොකනායකං।
gae:තෙන චිත්තප්පසාදෙන, දෙවලොකං ගමිස්සති॥
gax:384:“‘සත්තසත්තතික්ඛත්තුඤ්ච, දෙවරජ්ජං කරිස්සති।
gae:පථබ්යා රජ්ජං අට්ඨසතං, වසුධං ආවසිස්සති॥
gax:385:“‘පඤ්චපඤ්ඤාසක්ඛත්තුඤ්ච, චක්කවත්තී භවිස්සති।
gae:භොගා අසඞ්ඛියා තස්ස, උප්පජ්ජිස්සන්ති තාවදෙ॥
gax:386:“‘අපරිමෙය්යෙ <pb V=1.30/> ඉතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන <n>නාමෙන (සී॰)</n>, සත්ථා ලොකෙ භවිස්සති॥
gax:387:“‘නිරයා <pb T=1.47/> සො චවිත්වාන, මනුස්සතං ගමිස්සති।
gae:කොලිතො නාම නාමෙන, බ්රහ්මබන්ධු භවිස්සති॥
gax:388:“‘සො පච්ඡා පබ්බජිත්වාන, කුසලමූලෙන චොදිතො।
gae:ගොතමස්ස භගවතො, දුතියො හෙස්සති සාවකො॥
gax:389:“‘ආරද්ධවීරියො පහිතත්තො, ඉද්ධියා පාරමිං ගතො।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:390:“පාපමිත්තොපනිස්සාය, කාමරාගවසං ගතො।
gae:මාතරං පිතරඤ්චාපි, ඝාතයිං දුට්ඨමානසො॥
gax:391:“යං <pb M=1.36/> යං යොනුපපජ්ජාමි, නිරයං අථ මානුසං।
gae:පාපකම්මසමඞ්ගිතා, භින්නසීසො මරාමහං॥
gax:392:“ඉදං පච්ඡිමකං මය්හං, චරිමො වත්තතෙ භවො।
gae:ඉධාපි එදිසො මය්හං, මරණකාලෙ භවිස්සති॥
gax:393:“පවිවෙකමනුයුත්තො, සමාධිභාවනාරතො।
gae:සබ්බාසවෙ පරිඤ්ඤාය, විහරාමි අනාසවො॥
gax:394:“ධරණිම්පි සුගම්භීරං, බහලං දුප්පධංසියං।
gae:වාමඞ්ගුට්ඨෙන ඛොභෙය්යං, ඉද්ධියා පාරමිං ගතො॥
gax:395:“අස්මිමානං න පස්සාමි, මානො මය්හං න විජ්ජති।
gae:සාමණෙරෙ උපාදාය, ගරුචිත්තං කරොමහං॥
gax:396:“අපරිමෙය්යෙ ඉතො කප්පෙ, යං කම්මමභිනීහරිං।
gae:තාහං භූමිමනුප්පත්තො, පත්තොම්හි ආසවක්ඛයං॥
gax:397:“පටිසම්භිදා <pb T=1.48/> <pb P=1.33/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා මහාමොග්ගල්ලානො ථෙරො ඉමා ගාථායො අභාසිත්ථාති।
cen:මහාමොග්ගල්ලානත්ථෙරස්සාපදානං දුතියං।
sub:3-3:මහාකස්සපත්ථෙරඅපදානං
gax:398:“පදුමුත්තරස්ස <pb V=1.31/> භගවතො, ලොකජෙට්ඨස්ස තාදිනො।
gae:නිබ්බුතෙ ලොකනාථම්හි, පූජං කුබ්බන්ති සත්ථුනො॥
gax:399:“උදග්ගචිත්තා ජනතා, ආමොදිතපමොදිතා।
gae:තෙසු සංවෙගජාතෙසු, පීති මෙ උදපජ්ජථ॥
gax:400:“ඤාතිමිත්තෙ සමානෙත්වා, ඉදං වචනමබ්රවිං।
gae:පරිනිබ්බුතො මහාවීරො, හන්ද පූජං කරොමසෙ॥
gax:401:“සාධූති තෙ පටිස්සුත්වා, භිය්යො හාසං ජනිංසු මෙ।
gae:බුද්ධස්මිං ලොකනාථම්හි, කාහාම පුඤ්ඤසඤ්චයං॥
gax:402:“අග්ඝියං <pb M=1.37/> සුකතං කත්වා, සතහත්ථසමුග්ගතං।
gae:දියඩ්ඪහත්ථපත්ථටං, විමානං නභමුග්ගතං॥
gax:403:“කත්වාන හම්මියං තත්ථ, තාලපන්තීහි චිත්තිතං।
gae:සකං චිත්තං පසාදෙත්වා, චෙතියං පූජයුත්තමං॥
gax:404:“අග්ගික්ඛන්ධොව <pb T=1.49/> ජලිතො, කිංසුකො ඉව <n>සාලරාජාව (සී॰)</n> ඵුල්ලිතො।
gae:ඉන්දලට්ඨීව ආකාසෙ, ඔභාසෙති චතුද්දිසා॥
gax:405:“තත්ථ චිත්තං පසාදෙත්වා, කත්වාන කුසලං බහුං।
gae:පුබ්බකම්මං සරිත්වාන, තිදසං උපපජ්ජහං॥
gax:406:“සහස්සයුත්තං <pb P=1.34/> හයවාහිං, දිබ්බයානමධිට්ඨිතො।
gae:උබ්බිද්ධං භවනං මය්හං, සත්තභූමං සමුග්ගතං॥
gax:407:“කූටාගාරසහස්සානි, සබ්බසොණ්ණමයා අහුං।
gae:ජලන්ති සකතෙජෙන, දිසා සබ්බා පභාසයං॥
gax:408:“සන්ති අඤ්ඤෙපි නිය්යූහා, ලොහිතඞ්ගමයා තදා।
gae:තෙපි ජොතන්ති ආභාය, සමන්තා චතුරො දිසා॥
gax:409:“පුඤ්ඤකම්මාභිනිබ්බත්තා, කූටාගාරා සුනිම්මිතා।
gae:මණිමයාපි ජොතන්ති, දිසා දස <n>දිසොදිසං (ස්යා॰)</n> සමන්තතො॥
gax:410:“තෙසං උජ්ජොතමානානං, ඔභාසො විපුලො අහු।
gae:සබ්බෙ දෙවෙ අභිභොමි, පුඤ්ඤකම්මස්සිදං ඵලං॥
gax:411:“සට්ඨිකප්පසහස්සම්හි <pb V=1.32/>, උබ්බිද්ධො නාම ඛත්තියො।
gae:චාතුරන්තො විජිතාවී, පථවිං ආවසිං අහං॥
gax:412:“තථෙව භද්දකෙ කප්පෙ, තිංසක්ඛත්තුං අහොසහං।
gae:සකකම්මාභිරද්ධොම්හි, චක්කවත්තී මහබ්බලො॥
gax:413:“සත්තරතනසම්පන්නො, චතුදීපම්හි ඉස්සරො।
gae:තත්ථාපි භවනං මය්හං, ඉන්දලට්ඨීව උග්ගතං॥
gax:414:“ආයාමතො <pb T=1.50/> <pb M=1.38/> චතුබ්බීසං, විත්ථාරෙන ච ද්වාදස।
gae:රම්මණං <n>රම්මකං (සී॰ ස්යා॰)</n> නාම නගරං, දළ්හපාකාරතොරණං॥
gax:415:“ආයාමතො පඤ්චසතං, විත්ථාරෙන තදඩ්ඪකං।
gae:ආකිණ්ණං ජනකායෙහි, තිදසානං පුරං විය॥
gax:416:“යථා සූචිඝරෙ සූචී, පක්ඛිත්තා පණ්ණවීසති।
gae:අඤ්ඤමඤ්ඤං පඝට්ටෙන්ති, ආකිණ්ණං හොති ලඞ්කතං <n>තං තදා (සී॰), සතතා (ස්යා॰), සඞ්කරං (?)</n>॥
gax:417:“එවම්පි නගරං මය්හං, හත්ථිස්සරථසංකුලං।
gae:මනුස්සෙහි සදාකිණ්ණං, රම්මණං නගරුත්තමං॥
gax:418:“තත්ථ භුත්වා පිවිත්වා ච, පුන දෙවත්තනං ගතො <n>පුනපි දෙවතඞ්ගතො (ක॰)</n>॥
gae:භවෙ පච්ඡිමකෙ මය්හං, අහොසි කුලසම්පදා॥
gax:419:“බ්රාහ්මඤ්ඤකුලසම්භූතො <pb P=1.35/>, මහාරතනසඤ්චයො।
gae:අසීතිකොටියො හිත්වා, හිරඤ්ඤස්සාපි පබ්බජිං॥
gax:420:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා මහාකස්සපො ථෙරො ඉමා ගාථායො අභාසිත්ථාති।
cen:මහාකස්සපත්ථෙරස්සාපදානං තතියං।
sub:3-4:අනුරුද්ධත්ථෙරඅපදානං
gax:421:“සුමෙධං <pb T=1.51/> භගවන්තාහං, ලොකජෙට්ඨං නරාසභං।
gae:වූපකට්ඨං විහරන්තං, අද්දසං ලොකනායකං॥
gax:422:“උපගන්ත්වාන සම්බුද්ධං, සුමෙධං ලොකනායකං।
gae:අඤ්ජලිං පග්ගහෙත්වාන, බුද්ධසෙට්ඨමයාචහං॥
gax:423:“අනුකම්ප <pb V=1.33/> මහාවීර, ලොකජෙට්ඨ නරාසභ।
gae:පදීපං තෙ පදස්සාමි, රුක්ඛමූලම්හි ඣායතො॥
gax:424:“අධිවාසෙසි සො ධීරො, සයම්භූ වදතං වරො।
gae:දුමෙසු විනිවිජ්ඣිත්වා, යන්තං යොජියහං තදා॥
gax:425:“සහස්සවට්ටිං <pb M=1.39/> පාදාසිං, බුද්ධස්ස ලොකබන්ධුනො।
gae:සත්තාහං පජ්ජලිත්වාන, දීපා වූපසමිංසු මෙ॥
gax:426:“තෙන චිත්තප්පසාදෙන, චෙතනාපණිධීහි ච।
gae:ජහිත්වා මානුසං දෙහං, විමානමුපපජ්ජහං॥
gax:427:“උපපන්නස්ස දෙවත්තං, බ්යම්හං ආසි සුනිම්මිතං।
gae:සමන්තතො පජ්ජලති, දීපදානස්සිදං ඵලං॥
gax:428:“සමන්තා <pb P=1.36/> යොජනසතං, විරොචෙසිමහං තදා।
gae:සබ්බෙ දෙවෙ අභිභොමි, දීපදානස්සිදං ඵලං॥
gax:429:“තිංසකප්පානි <pb T=1.52/> දෙවින්දො, දෙවරජ්ජමකාරයිං।
gae:න මං කෙචීතිමඤ්ඤන්ති, දීපදානස්සිදං ඵලං॥
gax:430:“අට්ඨවීසතික්ඛත්තුඤ්ච, චක්කවත්තී අහොසහං।
gae:දිවා රත්තිඤ්ච පස්සාමි, සමන්තා යොජනං තදා॥
gax:431:“සහස්සලොකං ඤාණෙන, පස්සාමි සත්ථු සාසනෙ।
gae:දිබ්බචක්ඛුමනුප්පත්තො, දීපදානස්සිදං ඵලං॥
gax:432:“සුමෙධො නාම සම්බුද්ධො, තිංසකප්පසහස්සිතො।
gae:තස්ස දීපො මයා දින්නො, විප්පසන්නෙන චෙතසා॥
gax:433:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා අනුරුද්ධො ථෙරො ඉමා ගාථායො අභාසිත්ථාති।
cen:අනුරුද්ධත්ථෙරස්සාපදානං චතුත්ථං।
sub:3-5:පුණ්ණමන්තාණිපුත්තත්ථෙරඅපදානං
gax:434:“අජ්ඣායකො මන්තධරො, තිණ්ණං වෙදාන පාරගූ।
gae:පුරක්ඛතොම්හි සිස්සෙහි, උපගච්ඡිං නරුත්තමං॥
gax:435:“පදුමුත්තරො <pb V=1.34/> ලොකවිදූ, ආහුතීනං පටිග්ගහො।
gae:මම කම්මං පකිත්තෙසි, සඞ්ඛිත්තෙන මහාමුනි॥
gax:436:“තාහං <pb M=1.40/> ධම්මං සුණිත්වාන, අභිවාදෙත්වාන සත්ථුනො।
gae:අඤ්ජලිං පග්ගහෙත්වාන, පක්කමිං <n>පක්කාමිං (සී॰ ස්යා॰)</n> දක්ඛිණාමුඛො॥
gax:437:“සඞ්ඛිත්තෙන <pb T=1.53/> සුණිත්වාන, විත්ථාරෙන අභාසයිං <n>අදෙසයිං (සී॰ ස්යා॰)</n>।
gax:සබ්බෙ සිස්සා අත්තමනා, සුත්වාන මම භාසතො।
gae:සකං දිට්ඨිං විනොදෙත්වා, බුද්ධෙ චිත්තං පසාදයුං॥
gax:438:“සඞ්ඛිත්තෙනපි දෙසෙමි, විත්ථාරෙන තථෙවහං <n>දෙසෙසිං විත්ථාරෙනපි භාසයිං (ක॰)</n>।
gax:අභිධම්මනයඤ්ඤූහං <pb P=1.37/>, කථාවත්ථුවිසුද්ධියා।
gae:සබ්බෙසං විඤ්ඤාපෙත්වාන, විහරාමි අනාසවො॥
gax:439:“ඉතො පඤ්චසතෙ කප්පෙ, චතුරො සුප්පකාසකා।
gae:සත්තරතනසම්පන්නා, චතුදීපම්හි ඉස්සරා॥
gax:440:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා පුණ්ණො මන්තාණිපුත්තො ථෙරො ඉමා ගාථායො අභාසිත්ථාති।
cen:පුණ්ණමන්තාණිපුත්තත්ථෙරස්සාපදානං පඤ්චමං।
sub:3-6:උපාලිත්ථෙරඅපදානං
gax:441:“නගරෙ හංසවතියා, සුජාතො නාම බ්රාහ්මණො।
gae:අසීතිකොටිනිචයො, පහූතධනධඤ්ඤවා॥
gax:442:“අජ්ඣායකො මන්තධරො, තිණ්ණං වෙදාන පාරගූ।
gae:ලක්ඛණෙ ඉතිහාසෙ ච, සධම්මෙ පාරමිං ගතො॥
gax:443:“පරිබ්බාජා <pb T=1.54/> එකසිඛා <n>එකභික්ඛා (ක॰)</n>, ගොතමා
bod:බුද්ධසාවකා <n>සබ්බත්ථපි එවමෙව දිස්සති</n>।
gae:චරකා තාපසා චෙව, චරන්ති මහියා තදා॥
gax:444:“තෙපි මං පරිවාරෙන්ති, බ්රාහ්මණො විස්සුතො ඉති।
gae:බහුජ්ජනො මං පූජෙති, නාහං පූජෙමි කිඤ්චනං॥
gax:445:“පූජාරහං <pb M=1.41/> න පස්සාමි, මානත්ථද්ධො අහං තදා।
gae:බුද්ධොති වචනං නත්ථි, තාව නුප්පජ්ජතෙ ජිනො॥
gax:446:“අච්චයෙන <pb V=1.35/> අහොරත්තං, පදුමුත්තරනාමකො <n>නායකො (සී॰ ස්යා॰)</n>।
gae:සබ්බං තමං විනොදෙත්වා, ලොකෙ උප්පජ්ජි චක්ඛුමා॥
gax:447:“විත්ථාරිකෙ බාහුජඤ්ඤෙ, පුථුභූතෙ ච සාසනෙ।
gae:උපාගමි තදා බුද්ධො, නගරං හංසසව්හයං॥
gax:448:“පිතු අත්ථාය <pb P=1.38/> සො බුද්ධො, ධම්මං දෙසෙසි චක්ඛුමා।
gae:තෙන කාලෙන පරිසා, සමන්තා යොජනං තදා॥
gax:449:“සම්මතො මනුජානං සො, සුනන්දො නාම තාපසො।
gae:යාවතා බුද්ධපරිසා, පුප්ඵෙහච්ඡාදයී තදා॥
gax:450:“චතුසච්චං පකාසෙන්තෙ, සෙට්ඨෙ ච <n>හෙට්ඨා ච (ක॰)</n> පුප්ඵමණ්ඩපෙ।
gae:කොටිසතසහස්සානං, ධම්මාභිසමයො අහු॥
gax:451:“සත්තරත්තින්දිවං බුද්ධො, වස්සෙත්වා ධම්මවුට්ඨියො।
gae:අට්ඨමෙ දිවසෙ පත්තෙ, සුනන්දං කිත්තයී ජිනො॥
gax:452:“දෙවලොකෙ මනුස්සෙ වා, සංසරන්තො අයං භවෙ।
gae:සබ්බෙසං පවරො හුත්වා, භවෙසු සංසරිස්සති॥
gax:453:“කප්පසතසහස්සම්හි <pb T=1.55/>, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:454:“තස්ස ධම්මෙසු දායාදො, ඔරසො ධම්මනිම්මිතො।
gae:මන්තාණිපුත්තො පුණ්ණොති, හෙස්සති සත්ථු සාවකො॥
gax:455:“එවං කිත්තයි සම්බුද්ධො, සුනන්දං තාපසං තදා।
gae:හාසයන්තො ජනං සබ්බං, දස්සයන්තො සකං බලං॥
gax:456:“කතඤ්ජලී නමස්සන්ති, සුනන්දං තාපසං ජනා।
gae:බුද්ධෙ කාරං කරිත්වාන, සොධෙසි ගතිමත්තනො॥
gax:457:“තත්ථ මෙ අහු සඞ්කප්පො, සුත්වාන මුනිනො වචං।
gae:අහම්පි කාරං කස්සාමි, යථා පස්සාමි ගොතමං॥
gax:458:“එවාහං <pb M=1.42/> චින්තයිත්වාන, කිරියං චින්තයිං මම।
gae:ක්යාහං කම්මං ආචරාමි, පුඤ්ඤක්ඛෙත්තෙ අනුත්තරෙ॥
gax:459:“අයඤ්ච පාඨිකො භික්ඛු, සබ්බපාඨිස්ස සාසනෙ।
gae:විනයෙ අග්ගනික්ඛිත්තො, තං ඨානං පත්ථයෙ අහං॥
gax:460:“ඉදං <pb V=1.36/> මෙ අමිතං භොගං, අක්ඛොභං සාගරූපමං।
gae:තෙන භොගෙන බුද්ධස්ස, ආරාමං මාපයෙ අහං॥
gax:461:“සොභනං නාම ආරාමං, නගරස්ස පුරත්ථතො।
gae:කිණිත්වා <n>කීත්වා (සී॰), කිත්වා (ක॰)</n> සතසහස්සෙන, සඞ්ඝාරාමං අමාපයිං॥
gax:462:“කූටාගාරෙ <pb P=1.39/> ච පාසාදෙ, මණ්ඩපෙ හම්මියෙ ගුහා।
gae:චඞ්කමෙ සුකතෙ කත්වා, සඞ්ඝාරාමං අමාපයිං॥
gax:463:“ජන්තාඝරං <pb T=1.56/> අග්ගිසාලං, අථො උදකමාළකං।
gae:න්හානඝරං මාපයිත්වා, භික්ඛුසඞ්ඝස්සදාසහං॥
gax:464:“ආසන්දියො පීඨකෙ ච, පරිභොගෙ ච භාජනෙ।
gae:ආරාමිකඤ්ච භෙසජ්ජං, සබ්බමෙතං අදාසහං॥
gax:465:“ආරක්ඛං පට්ඨපෙත්වාන, පාකාරං කාරයිං දළ්හං।
gae:මා නං කොචි විහෙඨෙසි, සන්තචිත්තාන තාදිනං॥
gax:466:“සතසහස්සෙනාවාසං <n>ආවාසං සතසහස්සෙන (සී॰), ආවාසෙ සතසහස්සෙ (ස්යා॰)</n>, සඞ්ඝාරාමෙ අමාපයිං।
gae:වෙපුල්ලං තං මාපයිත්වා <n>වෙපුල්ලතං පාපයිත්වා (සී॰)</n>, සම්බුද්ධං උපනාමයිං॥
gax:467:“නිට්ඨාපිතො මයාරාමො, සම්පටිච්ඡ තුවං මුනි।
gae:නිය්යාදෙස්සාමි තං වීර <n>තෙ වීර (සී॰), තං ධීර (ස්යා॰)</n>, අධිවාසෙහි චක්ඛුම॥
gax:468:“පදුමුත්තරො ලොකවිදූ, ආහුතීනං පටිග්ගහො।
gae:මම සඞ්කප්පමඤ්ඤාය, අධිවාසෙසි නායකො॥
gax:469:“අධිවාසනමඤ්ඤාය, සබ්බඤ්ඤුස්ස මහෙසිනො।
gae:භොජනං පටියාදෙත්වා, කාලමාරොචයිං අහං॥
gax:470:“ආරොචිතම්හි කාලම්හි, පදුමුත්තරනායකො।
gae:ඛීණාසවසහස්සෙහි, ආරාමං මෙ උපාගමි॥
gax:471:“නිසින්නං <pb M=1.43/> කාලමඤ්ඤාය, අන්නපානෙන තප්පයිං।
gae:භුත්තාවිං කාලමඤ්ඤාය, ඉදං වචනමබ්රවිං॥
gax:472:“කීතො සතසහස්සෙන, තත්තකෙනෙව කාරිතො।
gae:සොභනො නාම ආරාමො, සම්පටිච්ඡ තුවං මුනි॥
gax:473:“ඉමිනාරාමදානෙන <pb T=1.57/>, චෙතනාපණිධීහි ච।
gae:භවෙ නිබ්බත්තමානොහං, ලභාමි මම පත්ථිතං॥
gax:474:“පටිග්ගහෙත්වා <pb V=1.37/> සම්බුද්ධො, සඞ්ඝාරාමං සුමාපිතං।
gae:භික්ඛුසඞ්ඝෙ නිසීදිත්වා, ඉදං වචනමබ්රවි॥
gax:475:“යො සො බුද්ධස්ස පාදාසි, සඞ්ඝාරාමං සුමාපිතං।
gae:තමහං කිත්තයිස්සාමි, සුණාථ මම භාසතො॥
gax:476:“හත්ථී <pb P=1.40/> අස්සා රථා පත්තී, සෙනා ච චතුරඞ්ගිනී।
gae:පරිවාරෙස්සන්තිමං නිච්චං, සඞ්ඝාරාමස්සිදං ඵලං॥
gax:477:“සට්ඨි තූරසහස්සානි <n>තුරියසහස්සානි (සී॰ ස්යා॰)</n>, භෙරියො සමලඞ්කතා।
gae:පරිවාරෙස්සන්තිමං නිච්චං, සඞ්ඝාරාමස්සිදං ඵලං॥
gax:478:“ඡළසීතිසහස්සානි, නාරියො සමලඞ්කතා।
gae:විචිත්තවත්ථාභරණා, ආමුත්තමණිකුණ්ඩලා॥
gax:479:“අළාරපම්හා හසුලා, සුසඤ්ඤා තනුමජ්ඣිමා।
gae:පරිවාරෙස්සන්තිමං නිච්චං, සඞ්ඝාරාමස්සිදං ඵලං॥
gax:480:“තිංසකප්පසහස්සානි, දෙවලොකෙ රමිස්සති।
gae:සහස්සක්ඛත්තුං දෙවින්දො, දෙවරජ්ජං කරිස්සති॥
gax:481:“දෙවරාජෙන පත්තබ්බං, සබ්බං පටිලභිස්සති।
gae:අනූනභොගො හුත්වාන, දෙවරජ්ජං කරිස්සති॥
gax:482:“සහස්සක්ඛත්තුං චක්කවත්තී, රාජා රට්ඨෙ භවිස්සති।
gae:පථබ්යා රජ්ජං විපුලං, ගණනාතො අසඞ්ඛියං॥
gax:483:“කප්පසතසහස්සම්හි <pb T=1.58/>, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:484:“තස්ස <pb M=1.44/> ධම්මෙසු දායාදො, ඔරසො ධම්මනිම්මිතො।
gae:උපාලි නාම නාමෙන, හෙස්සති සත්ථු සාවකො॥
gax:485:“විනයෙ පාරමිං පත්වා, ඨානාඨානෙ ච කොවිදො।
gae:ජිනසාසනං ධාරෙන්තො, විහරිස්සතිනාසවො॥
gax:486:“සබ්බමෙතං අභිඤ්ඤාය, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙස්සති॥
gax:487:“අපරිමෙය්යුපාදාය, පත්ථෙමි තව සාසනං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:488:“යථා <pb V=1.38/> සූලාවුතො පොසො, රාජදණ්ඩෙන තජ්ජිතො।
gae:සූලෙ සාතං අවින්දන්තො, පරිමුත්තිංව ඉච්ඡති॥
gax:489:“තථෙවාහං <pb T=1.59/> මහාවීර, භවදණ්ඩෙන තජ්ජිතො।
gae:කම්මසූලාවුතො සන්තො, පිපාසාවෙදනට්ටිතො॥
gax:490:“භවෙ සාතං න වින්දාමි, ඩය්හන්තො තීහි අග්ගිභි।
gae:පරිමුත්තිං ගවෙසාමි, යථාපි රාජදණ්ඩිතො॥
gax:491:“යථා <pb P=1.41/> විසාදො පුරිසො, විසෙන පරිපීළිතො।
gae:අගදං සො ගවෙසෙය්ය, විසඝාතායුපාලනං <n>විසඝාතායුපායනං (ස්යා॰ ක॰)</n>॥
gax:492:“ගවෙසමානො පස්සෙය්ය, අගදං විසඝාතකං।
gae:තං පිවිත්වා සුඛී අස්ස, විසම්හා පරිමුත්තියා॥
gax:493:“තථෙවාහං මහාවීර, යථා විසහතො නරො।
gae:සම්පීළිතො අවිජ්ජාය, සද්ධම්මාගදමෙසහං॥
gax:494:“ධම්මාගදං ගවෙසන්තො, අද්දක්ඛිං සක්යසාසනං।
gae:අග්ගං සබ්බොසධානං තං, සබ්බසල්ලවිනොදනං॥
gax:495:“ධම්මොසධං පිවිත්වාන, විසං සබ්බං සමූහනිං।
gae:අජරාමරං සීතිභාවං, නිබ්බානං ඵස්සයිං අහං॥
gax:496:“යථා භූතට්ටිතො පොසො, භූතග්ගාහෙන පීළිතො।
gae:භූතවෙජ්ජං ගවෙසෙය්ය, භූතස්මා පරිමුත්තියා॥
gax:497:“ගවෙසමානො <pb M=1.45/> පස්සෙය්ය, භූතවිජ්ජාසු කොවිදං।
gae:තස්ස සො විහනෙ භූතං, සමූලඤ්ච විනාසයෙ॥
gax:498:“තථෙවාහං <pb T=1.60/> මහාවීර, තමග්ගාහෙන පීළිතො।
gae:ඤාණාලොකං ගවෙසාමි, තමතො පරිමුත්තියා॥
gax:499:“අථද්දසං සක්යමුනිං, කිලෙසතමසොධනං।
gae:සො මෙ තමං විනොදෙසි, භූතවෙජ්ජොව භූතකං॥
gax:500:“සංසාරසොතං සඤ්ඡින්දිං, තණ්හාසොතං නිවාරයිං।
gae:භවං උග්ඝාටයිං සබ්බං, භූතවෙජ්ජොව මූලතො॥
gax:501:“ගරුළො යථා ඔපතති, පන්නගං භක්ඛමත්තනො।
gae:සමන්තා යොජනසතං, වික්ඛොභෙති මහාසරං॥
gax:502:“පන්නගං <pb V=1.39/> සො ගහෙත්වාන, අධොසීසං විහෙඨයං।
gae:ආදාය සො පක්කමති, යෙනකාමං විහඞ්ගමො॥
gax:503:“තථෙවාහං මහාවීර, යථාපි ගරුළො බලී।
gae:අසඞ්ඛතං ගවෙසන්තො, දොසෙ වික්ඛාලයිං අහං॥
gax:504:“දිට්ඨො අහං ධම්මවරං, සන්තිපදමනුත්තරං।
gae:ආදාය විහරාමෙතං, ගරුළො පන්නගං යථා॥
gax:505:“ආසාවතී නාම ලතා, ජාතා චිත්තලතාවනෙ।
gae:තස්සා වස්සසහස්සෙන, එකං නිබ්බත්තතෙ ඵලං॥
gax:506:“තං <pb P=1.42/> දෙවා පයිරුපාසන්ති, තාවදූරඵලෙ සති।
gae:දෙවානං සා පියා එවං, ආසාවතී ලතුත්තමා॥
gax:507:“සතසහස්සුපාදාය, තාහං පරිචරෙ මුනි।
gae:සායං පාතං නමස්සාමි, දෙවා ආසාවතිං යථා॥
gax:508:“අවඤ්ඣා පාරිචරියා, අමොඝා ච නමස්සනා।
gae:දූරාගතම්පි මං සන්තං, ඛණොයං න විරාධයි॥
gax:509:“පටිසන්ධිං න පස්සාමි, විචිනන්තො භවෙ අහං।
gae:නිරූපධි විප්පමුත්තො <n>විප්පයුත්තො (ක॰)</n>, උපසන්තො චරාමහං॥
gax:510:“යථාපි <pb M=1.46/> පදුමං නාම, සූරියරංසෙන පුප්ඵති।
gae:තථෙවාහං මහාවීර, බුද්ධරංසෙන පුප්ඵිතො॥
gax:511:“යථා බලාකයොනිම්හි, න විජ්ජති පුමො <n>පුමා (සී॰ ස්යා॰)</n> සදා।
gae:මෙඝෙසු ගජ්ජමානෙසු, ගබ්භං ගණ්හන්ති තා සදා॥
gax:512:“චිරම්පි ගබ්භං ධාරෙන්ති, යාව මෙඝො න ගජ්ජති।
gae:භාරතො පරිමුච්චන්ති, යදා මෙඝො පවස්සති॥
gax:513:“පදුමුත්තරබුද්ධස්ස <pb T=1.61/>, ධම්මමෙඝෙන ගජ්ජතො।
gae:සද්දෙන ධම්මමෙඝස්ස, ධම්මගබ්භං අගණ්හහං॥
gax:514:සතසහස්සුපාදාය, පුඤ්ඤගබ්භං ධරෙමහං।
gae:නප්පමුච්චාමි භාරතො, ධම්මමෙඝො න ගජ්ජති॥
gax:515:“යදා තුවං සක්යමුනි, රම්මෙ කපිලවත්ථවෙ।
gae:ගජ්ජසි ධම්මමෙඝෙන, භාරතො පරිමුච්චහං॥
gax:516:“සුඤ්ඤතං <pb V=1.40/> අනිමිත්තඤ්ච, තථාප්පණිහිතම්පි ච।
gae:චතුරො ච ඵලෙ සබ්බෙ, ධම්මෙවං විජනයිං <n>විජටයිං (ක॰) බලාකානං විජායනූපමාය සංසන්දෙත්වා අත්ථො වෙදිතබ්බො</n> අහං॥
cen:දුතියභාණවාරං।
gax:517:“අපරිමෙය්යුපාදාය, පත්ථෙමි තව සාසනං।
gae:සො මෙ අත්ථො අනුප්පත්තො, සන්තිපදමනුත්තරං॥
gax:518:“විනයෙ <pb P=1.43/> පාරමිං පත්තො, යථාපි පාඨිකො ඉසි।
gae:න මෙ සමසමො අත්ථි, ධාරෙමි සාසනං අහං॥
gax:519:“විනයෙ ඛන්ධකෙ චාපි, තිකච්ඡෙදෙ ච පඤ්චකෙ <n>පඤ්චමෙ (සී॰)</n>।
gae:එත්ථ මෙ විමති නත්ථි, අක්ඛරෙ බ්යඤ්ජනෙපි වා॥
gax:520:“නිග්ගහෙ පටිකම්මෙ ච, ඨානාඨානෙ ච කොවිදො।
gae:ඔසාරණෙ වුට්ඨාපනෙ, සබ්බත්ථ පාරමිං ගතො॥
gax:521:“විනයෙ ඛන්ධකෙ වාපි, නික්ඛිපිත්වා පදං අහං।
gae:උභතො විනිවෙඨෙත්වා, රසතො ඔසරෙය්යහං॥
gax:522:“නිරුත්තියා <pb T=1.62/> <pb M=1.47/> සුකුසලො, අත්ථානත්ථෙ ච කොවිදො।
gae:අනඤ්ඤාතං මයා නත්ථි, එකග්ගො සත්ථු සාසනෙ॥
gax:523:“රූපදක්ඛො <n>රූපරක්ඛො (?) මිලින්දපඤ්හො ධම්මනගරාධිකාරෙ පස්සිතබ්බං</n> අහං අජ්ජ, සක්යපුත්තස්ස සාසනෙ।
gae:කඞ්ඛං සබ්බං විනොදෙමි, ඡින්දාමි සබ්බසංසයං॥
gax:524:“පදං අනුපදඤ්චාපි, අක්ඛරඤ්චාපි බ්යඤ්ජනං।
gae:නිදානෙ පරියොසානෙ, සබ්බත්ථ කොවිදො අහං॥
gax:525:“යථාපි රාජා බලවා, නිග්ගණ්හිත්වා පරන්තපෙ।
gae:විජිනිත්වාන සඞ්ගාමං, නගරං තත්ථ මාපයෙ॥
gax:526:“පාකාරං පරිඛඤ්චාපි, එසිකං ද්වාරකොට්ඨකං।
gae:අට්ටාලකෙ ච විවිධෙ, කාරයෙ නගරෙ බහූ॥
gax:527:“සිඞ්ඝාටකං චච්චරඤ්ච, සුවිභත්තන්තරාපණං।
gae:කාරයෙය්ය සභං තත්ථ, අත්ථානත්ථවිනිච්ඡයං॥
gax:528:“නිග්ඝාතත්ථං අමිත්තානං, ඡිද්දාඡිද්දඤ්ච ජානිතුං।
gae:බලකායස්ස රක්ඛාය, සෙනාපච්චං ඨපෙති <n>ථපෙසි (ක॰)</n> සො॥
gax:529:“ආරක්ඛත්ථාය <pb V=1.41/> භණ්ඩස්ස, නිධානකුසලං නරං।
gae:මා මෙ භණ්ඩං විනස්සීති, භණ්ඩරක්ඛං ඨපෙති සො॥
gax:530:“මමත්තො <n>මාමකො (සී॰), සමග්ගො (ස්යා॰)</n>
bod:හොති යො රඤ්ඤො, වුද්ධිං යස්ස ච ඉච්ඡති।
gae:තස්සාධිකරණං දෙති, මිත්තස්ස පටිපජ්ජිතුං॥
gax:531:“උප්පාතෙසු නිමිත්තෙසු, ලක්ඛණෙසු ච කොවිදං।
gae:අජ්ඣායකං මන්තධරං, පොරොහිච්චෙ ඨපෙති සො॥
gax:532:“එතෙහඞ්ගෙහි <pb T=1.63/> <pb P=1.44/> සම්පන්නො, ඛත්තියොති පවුච්චති।
gae:සදා රක්ඛන්ති රාජානං, චක්කවාකොව දුක්ඛිතං॥
gax:533:“තථෙව ත්වං මහාවීර, හතාමිත්තොව ඛත්තියො।
gae:සදෙවකස්ස ලොකස්ස, ධම්මරාජාති වුච්චති॥
gax:534:“තිත්ථියෙ නිහනිත්වාන <n>නීහරිත්වාන (ස්යා॰ ක॰)</n>, මාරඤ්චාපි සසෙනකං।
gae:තමන්ධකාරං විධමිත්වා, ධම්මනගරං අමාපයි॥
gax:535:“සීලං <pb M=1.48/> පාකාරකං තත්ථ, ඤාණං තෙ ද්වාරකොට්ඨකං।
gae:සද්ධා තෙ එසිකා වීර, ද්වාරපාලො ච සංවරො॥
gax:536:“සතිපට්ඨානමට්ටාලං, පඤ්ඤා තෙ චච්චරං මුනෙ।
gae:ඉද්ධිපාදඤ්ච සිඞ්ඝාටං, ධම්මවීථි සුමාපිතා॥
gax:537:“සුත්තන්තං අභිධම්මඤ්ච, විනයඤ්චාපි කෙවලං।
gae:නවඞ්ගං බුද්ධවචනං, එසා ධම්මසභා තව॥
gax:538:“සුඤ්ඤතං අනිමිත්තඤ්ච, විහාරඤ්චප්පණීහිතං।
gae:ආනෙඤ්ජඤ්ච නිරොධො ච, එසා ධම්මකුටී තව॥
gax:539:“පඤ්ඤාය අග්ගො නික්ඛිත්තො <n>අග්ගනික්ඛිත්තො (සී॰)</n>, පටිභානෙ ච කොවිදො।
gae:සාරිපුත්තොති නාමෙන, ධම්මසෙනාපතී තව॥
gax:540:“චුතූපපාතකුසලො, ඉද්ධියා පාරමිං ගතො।
gae:කොලිතො නාම නාමෙන, පොරොහිච්චො තවං මුනෙ॥
gax:541:“පොරාණකවංසධරො, උග්ගතෙජො දුරාසදො।
gae:ධුතවාදීගුණෙනග්ගො, අක්ඛදස්සො තවං මුනෙ॥
gax:542:“බහුස්සුතො <pb T=1.64/> ධම්මධරො, සබ්බපාඨී ච සාසනෙ।
gae:ආනන්දො නාම නාමෙන, ධම්මාරක්ඛො <n>ධම්මරක්ඛො (ස්යා॰)</n> තවං මුනෙ॥
gax:543:“එතෙ <pb V=1.42/> සබ්බෙ අතික්කම්ම, පමෙසි භගවා මමං।
gae:විනිච්ඡයං මෙ පාදාසි, විනයෙ විඤ්ඤුදෙසිතං॥
gax:544:“යො කොචි විනයෙ පඤ්හං, පුච්ඡති බුද්ධසාවකො।
gae:තත්ථ මෙ චින්තනා නත්ථි, තඤ්ඤෙවත්ථං කථෙමහං॥
gax:545:“යාවතා බුද්ධඛෙත්තම්හි, ඨපෙත්වා තං මහාමුනි।
gae:විනයෙ මාදිසො නත්ථි, කුතො භිය්යො භවිස්සති॥
gax:546:“භික්ඛුසඞ්ඝෙ <pb P=1.45/> නිසීදිත්වා, එවං ගජ්ජති ගොතමො।
gae:උපාලිස්ස සමො නත්ථි, විනයෙ ඛන්ධකෙසු ච॥
gax:547:“යාවතා බුද්ධභණිතං, නවඞ්ගං සත්ථුසාසනං।
gae:විනයොගධං තං <n>විනයොගධිතං (සී॰ අට්ඨ॰), විනයෙ කථිතං (ස්යා॰)</n> සබ්බං,
bod:විනයමූලපස්සිනො <n>විනයං මූලන්ති පස්සතො (සී॰)</n>॥
gax:548:“මම <pb M=1.49/> කම්මං සරිත්වාන, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙසි මං॥
gax:549:“සතසහස්සුපාදාය, ඉමං ඨානං අපත්ථයිං।
gae:සො මෙ අත්ථො අනුප්පත්තො, විනයෙ පාරමිං ගතො॥
gax:550:“සක්යානං නන්දිජනනො, කප්පකො ආසහං පුරෙ।
gae:විජහිත්වාන තං ජාතිං, පුත්තො ජාතො මහෙසිනො॥
gax:551:“ඉතො දුතියකෙ කප්පෙ, අඤ්ජසො නාම ඛත්තියො।
gae:අනන්තතෙජො අමිතයසො, භූමිපාලො මහද්ධනො॥
gax:552:“තස්ස <pb T=1.65/> රඤ්ඤො අහං පුත්තො, චන්දනො නාම ඛත්තියො।
gae:ජාතිමදෙනුපත්ථද්ධො, යසභොගමදෙන ච॥
gax:553:“නාගසතසහස්සානි, සබ්බාලඞ්කාරභූසිතා।
gae:තිධාපභින්නා මාතඞ්ගා, පරිවාරෙන්ති මං සදා॥
gax:554:“සබලෙහි පරෙතොහං, උය්යානං ගන්තුකාමකො।
gae:ආරුය්හ සිරිකං නාගං, නගරා නික්ඛමිං තදා॥
gax:555:“චරණෙන ච සම්පන්නො, ගුත්තද්වාරො සුසංවුතො।
gae:දෙවලො නාම සම්බුද්ධො, ආගච්ඡි පුරතො මම॥
gax:556:“පෙසෙත්වා සිරිකං නාගං, බුද්ධං ආසාදයිං තදා।
gae:තතො සඤ්ජාතකොපො සො <n>ජාතකොපොව (ස්යා॰)</n>, නාගො නුද්ධරතෙ පදං॥
gax:557:“නාගං <pb V=1.43/> රුණ්ණමනං <n>රුට්ඨමනං (පී॰ අට්ඨ॰), දුට්ඨමනං (සී॰ අට්ඨ॰), රුද්ධපදං (?)</n> දිස්වා, බුද්ධෙ කොධං අකාසහං।
gae:විහෙසයිත්වා සම්බුද්ධං, උය්යානං අගමාසහං॥
gax:558:“සාතං තත්ථ න වින්දාමි, සිරො පජ්ජලිතො යථා।
gae:පරිළාහෙන ඩය්හාමි, මච්ඡොව බළිසාදකො॥
gax:559:“සසාගරන්තා <pb P=1.46/> පථවී, ආදිත්තා විය හොති මෙ।
gae:පිතු සන්තිකුපාගම්ම, ඉදං වචනමබ්රවිං॥
gax:560:“ආසීවිසංව කුපිතං, අග්ගික්ඛන්ධංව ආගතං।
gae:මත්තංව කුඤ්ජරං දන්තිං, යං සයම්භුමසාදයිං॥
gax:561:“ආසාදිතො <pb M=1.50/> මයා බුද්ධො, ඝොරො උග්ගතපො ජිනො।
gae:පුරා සබ්බෙ විනස්සාම, ඛමාපෙස්සාම තං මුනිං॥
gax:562:“නො <pb T=1.66/> චෙ තං නිජ්ඣාපෙස්සාම, අත්තදන්තං සමාහිතං।
gae:ඔරෙන සත්තදිවසා, රට්ඨං මෙ විධමිස්සති॥
gax:563:“සුමෙඛලො කොසියො ච, සිග්ගවො චාපි සත්තකො <n>සත්තුකො (සී॰)</n>।
gae:ආසාදයිත්වා ඉසයො, දුග්ගතා තෙ සරට්ඨකා॥
gax:564:“යදා කුප්පන්ති ඉසයො, සඤ්ඤතා බ්රහ්මචාරිනො।
gae:සදෙවකං විනාසෙන්ති, සසාගරං සපබ්බතං॥
gax:565:“තියොජනසහස්සම්හි, පුරිසෙ සන්නිපාතයිං।
gae:අච්චයං දෙසනත්ථාය, සයම්භුං උපසඞ්කමිං॥
gax:566:“අල්ලවත්ථා අල්ලසිරා, සබ්බෙව පඤ්ජලීකතා।
gae:බුද්ධස්ස පාදෙ නිපතිත්වා, ඉදං වචනමබ්රවුං <n>මබ්රවිං (ක॰)</n>॥
gax:567:“ඛමස්සු ත්වං මහාවීර, අභියාචති තං ජනො।
gae:පරිළාහං විනොදෙහි, මා නො රට්ඨං විනාසය॥
gax:568:“සදෙවමානුසා සබ්බෙ, සදානවා සරක්ඛසා।
gae:අයොමයෙන කුටෙන, සිරං භින්දෙය්යු මෙ සදා॥
gax:569:“දකෙ <n>උදකෙ (සී॰ ස්යා॰)</n> අග්ගි න සණ්ඨාති, බීජං සෙලෙ න රූහති।
gae:අගදෙ කිමි න සණ්ඨාති, කොපො බුද්ධෙ න ජායති॥
gax:570:“යථා ච භූමි අචලා, අප්පමෙය්යො ච සාගරො।
gae:අනන්තකො ච ආකාසො, එවං බුද්ධා අඛොභියා॥
gax:571:“සදා <pb V=1.44/> ඛන්තා මහාවීරා, ඛමිතා ච තපස්සිනො।
gae:ඛන්තානං ඛමිතානඤ්ච, ගමනං තං <n>වො (ස්යා॰)</n> න විජ්ජති॥
gax:572:“ඉදං <pb T=1.67/> වත්වාන සම්බුද්ධො, පරිළාහං විනොදයං।
gae:මහාජනස්ස පුරතො, නභං අබ්භුග්ගමි තදා॥
gax:573:“තෙන <pb P=1.47/> කම්මෙනහං වීර, හීනත්තං අජ්ඣුපාගතො।
gae:සමතික්කම්ම තං ජාතිං, පාවිසිං අභයං පුරං॥
gax:574:“තදාපි <pb M=1.51/> මං මහාවීර, ඩය්හමානං සුසණ්ඨිතං।
gae:පරිළාහං විනොදෙසි, සයම්භුඤ්ච ඛමාපයිං॥
gax:575:“අජ්ජාපි මං මහාවීර, ඩය්හමානං තිහග්ගිභි।
gae:නිබ්බාපෙසි තයො අග්ගී, සීතිභාවඤ්ච පාපයිං <n>පාපයී (සී॰)</n>॥
gax:576:යෙසං සොතාවධානත්ථි, සුණාථ මම භාසතො।
gae:අත්ථං තුම්හං පවක්ඛාමි, යථා දිට්ඨං පදං මම॥
gax:577:“සයම්භුං තං විමානෙත්වා, සන්තචිත්තං සමාහිතං।
gae:තෙන කම්මෙනහං අජ්ජ, ජාතොම්හි නීචයොනියං॥
gax:578:“මා වො ඛණං විරාධෙථ, ඛණාතීතා හි සොචරෙ।
gae:සදත්ථෙ වායමෙය්යාථ, ඛණො වො පටිපාදිතො॥
gax:579:“එකච්චානඤ්ච වමනං, එකච්චානං විරෙචනං।
gae:විසං හලාහලං එකෙ, එකච්චානඤ්ච ඔසධං॥
gax:580:“වමනං පටිපන්නානං, ඵලට්ඨානං විරෙචනං।
gae:ඔසධං ඵලලාභීනං, පුඤ්ඤක්ඛෙත්තං ගවෙසිනං॥
gax:581:“සාසනෙන විරුද්ධානං, විසං හලාහලං යථා।
gae:ආසීවිසො දිට්ඨවිසො <n>දට්ඨවිසො (ස්යා॰ අට්ඨ॰)</n>, එවං ඣාපෙති තං නරං॥
gax:582:“සකිං <pb T=1.68/> පීතං හලාහලං, උපරුන්ධති ජීවිතං।
gae:සාසනෙන විරුජ්ඣිත්වා, කප්පකොටිම්හි ඩය්හති॥
gax:583:“ඛන්තියා අවිහිංසාය, මෙත්තචිත්තවතාය ච।
gae:සදෙවකං සො තාරති, තස්මා තෙ අවිරාධියා <n>අවිරොධියො (සී॰), තෙ අවිරොධියා (ස්යා॰)</n>॥
gax:584:“ලාභාලාභෙ න සජ්ජන්ති, සම්මානනවිමානනෙ।
gae:පථවීසදිසා බුද්ධා, තස්මා තෙ න විරාධියා <n>තෙ න විරොධියා (සී॰ ස්යා॰)</n>॥
gax:585:“දෙවදත්තෙ <pb V=1.45/> ච වධකෙ, චොරෙ අඞ්ගුලිමාලකෙ।
gae:රාහුලෙ ධනපාලෙ ච, සබ්බෙසං සමකො මුනි॥
gax:586:“එතෙසං <pb P=1.48/> පටිඝො නත්ථි, රාගොමෙසං න විජ්ජති।
gae:සබ්බෙසං සමකො බුද්ධො, වධකස්සොරසස්ස ච॥
gax:587:“පන්ථෙ <pb M=1.52/> දිස්වාන කාසාවං, ඡඩ්ඩිතං මීළ්හමක්ඛිතං।
gae:සිරස්මිං අඤ්ජලිං කත්වා, වන්දිතබ්බං ඉසිද්ධජං॥
gax:588:“අබ්භතීතා ච යෙ බුද්ධා, වත්තමානා අනාගතා।
gae:ධජෙනානෙන සුජ්ඣන්ති, තස්මා එතෙ නමස්සියා॥
gax:589:“සත්ථුකප්පං සුවිනයං, ධාරෙමි හදයෙනහං।
gae:නමස්සමානො විනයං, විහරිස්සාමි සබ්බදා॥
gax:590:“විනයො ආසයො මය්හං, විනයො ඨානචඞ්කමං।
gae:කප්පෙමි විනයෙ වාසං, විනයො මම ගොචරො॥
gax:591:“විනයෙ පාරමිප්පත්තො, සමථෙ චාපි කොවිදො।
gae:උපාලි තං මහාවීර, පාදෙ වන්දති සත්ථුනො॥
gax:592:“සො <pb T=1.69/> අහං විචරිස්සාමි, ගාමා ගාමං පුරා පුරං।
gae:නමස්සමානො සම්බුද්ධං, ධම්මස්ස ච සුධම්මතං॥
gax:593:“කිලෙසා ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:594:“ස්වාගතං වත මෙ ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:595:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා උපාලි ථෙරො ඉමා ගාථායො අභාසිත්ථාති।
cen:උපාලිත්ථෙරස්සාපදානං ඡට්ඨං।
sub:3-7:අඤ්ඤාසිකොණ්ඩඤ්ඤත්ථෙරඅපදානං
gax:596:“පදුමුත්තරසම්බුද්ධං, ලොකජෙට්ඨං විනායකං।
gae:බුද්ධභූමිමනුප්පත්තං, පඨමං අද්දසං අහං॥
gax:597:“යාවතා <pb V=1.46/> බොධියා මූලෙ, යක්ඛා සබ්බෙ සමාගතා।
gae:සම්බුද්ධං පරිවාරෙත්වා, වන්දන්ති පඤ්ජලීකතා॥
gax:598:“සබ්බෙ <pb M=1.53/> <pb P=1.49/> දෙවා තුට්ඨමනා, ආකාසෙ සඤ්චරන්ති තෙ।
gae:බුද්ධො අයං අනුප්පත්තො, අන්ධකාරතමොනුදො॥
gax:599:“තෙසං <pb T=1.70/> හාසපරෙතානං, මහානාදො අවත්තථ।
gae:කිලෙසෙ ඣාපයිස්සාම, සම්මාසම්බුද්ධසාසනෙ॥
gax:600:“දෙවානං ගිරමඤ්ඤාය, වාචාසභිමුදීරිහං।
gae:හට්ඨො හට්ඨෙන චිත්තෙන, ආදිභික්ඛමදාසහං॥
gax:601:“මම සඞ්කප්පමඤ්ඤාය, සත්ථා ලොකෙ අනුත්තරො।
gae:දෙවසඞ්ඝෙ නිසීදිත්වා, ඉමා ගාථා අභාසථ॥
gax:602:“‘සත්තාහං අභිනික්ඛම්ම, බොධිං අජ්ඣගමං අහං।
gae:ඉදං මෙ පඨමං භත්තං, බ්රහ්මචාරිස්ස යාපනං॥
gax:603:“‘තුසිතා හි ඉධාගන්ත්වා, යො මෙ භික්ඛං උපානයි।
gae:තමහං කිත්තයිස්සාමි, සුණොථ මම භාසතො॥
gax:604:“‘තිංසකප්පසහස්සානි <n>තිංසමත්තෙ කප්පසගස්සෙ (ස්යා॰ ක॰)</n>, දෙවරජ්ජං කරිස්සති।
gae:සබ්බෙ දෙවෙ අභිභොත්වා, තිදිවං ආවසිස්සති॥
gax:605:“‘දෙවලොකා චවිත්වාන, මනුස්සත්තං ගමිස්සති।
gae:සහස්සධා චක්කවත්තී, තත්ථ රජ්ජං කරිස්සති॥
gax:606:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:607:“‘තිදසා සො චවිත්වාන, මනුස්සත්තං ගමිස්සති।
gae:අගාරා පබ්බජිත්වාන, ඡබ්බස්සානි වසිස්සති॥
gax:608:“‘තතො සත්තමකෙ වස්සෙ, බුද්ධො සච්චං කථෙස්සති।
gae:කොණ්ඩඤ්ඤො නාම නාමෙන, පඨමං සච්ඡිකාහිති’॥
gax:609:“නික්ඛන්තෙනානුපබ්බජිං <pb T=1.71/>, පධානං සුකතං මයා।
gae:කිලෙසෙ ඣාපනත්ථාය, පබ්බජිං අනගාරියං॥
gax:610:“අභිගන්ත්වාන සබ්බඤ්ඤූ, බුද්ධො ලොකෙ සදෙවකෙ।
gae:ඉසිනාමෙ මිගාරඤ්ඤෙ <n>ඉමිනා මෙ මහාරඤ්ඤං (ස්යා॰), ඉමිනා මෙ මිගාරඤ්ඤං (ක॰)</n>, අමතභෙරිමාහනි॥
gax:611:“සො <pb M=1.54/> <pb V=1.47/> දානි පත්තො අමතං, සන්තිපදමනුත්තරං।
gae:සබ්බාසවෙ පරිඤ්ඤාය, විහරාමි අනාසවො॥
gax:612:“පටිසම්භිදා <pb P=1.50/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා අඤ්ඤාසිකොණ්ඩඤ්ඤො <n>අඤ්ඤාතකොණ්ඩඤ්ඤො (සී॰), අඤ්ඤා කොණ්ඩඤ්ඤො (ස්යා॰)</n> ථෙරො ඉමා
bod:ගාථායො අභාසිත්ථාති।
cen:අඤ්ඤාසිකොණ්ඩඤ්ඤත්ථෙරස්සාපදානං සත්තමං।
sub:3-8:පිණ්ඩොලභාරද්වාජත්ථෙරඅපදානං
gax:613:“පදුමුත්තරො නාම ජිනො, සයම්භූ අග්ගපුග්ගලො।
gae:පුරතො හිමවන්තස්ස, චිත්තකූටෙ වසී තදා॥
gax:614:“අභීතරූපො තත්ථාසිං, මිගරාජා චතුක්කමො।
gae:තස්ස සද්දං සුණිත්වාන, වික්ඛම්භන්ති බහුජ්ජනා॥
gax:615:“සුඵුල්ලං පදුමං ගය්හ, උපගච්ඡිං නරාසභං।
gae:වුට්ඨිතස්ස සමාධිම්හා, බුද්ධස්ස අභිරොපයිං॥
gax:616:“චාතුද්දිසං <pb T=1.72/> නමස්සිත්වා, බුද්ධසෙට්ඨං නරුත්තමං।
gae:සකං චිත්තං පසාදෙත්වා, සීහනාදං නදිං අහං <n>තදා (ස්යා॰)</n>॥
gax:617:“පදුමුත්තරො ලොකවිදූ, ආහුතීනං පටිග්ගහො।
gae:සකාසනෙ නිසීදිත්වා, ඉමා ගාථා අභාසථ॥
gax:618:“‘බුද්ධස්ස ගිරමඤ්ඤාය, සබ්බෙ දෙවා සමාගතා।
gae:ආගතො වදතං සෙට්ඨො, ධම්මං සොස්සාම තං මයං॥
gax:619:“‘තෙසං හාසපරෙතානං, පුරතො ලොකනායකො।
gae:මම සද්දං <n>කම්මං (?)</n> පකිත්තෙසි, දීඝදස්සී මහාමුනි’॥
gax:620:“යෙනිදං පදුමං දින්නං, සීහනාදො ච නාදිතො।
gae:තමහං කිත්තයිස්සාමි, සුණාථ මම භාසතො॥
gax:621:“‘ඉතො <pb M=1.55/> අට්ඨමකෙ කප්පෙ, චක්කවත්තී භවිස්සති।
gae:සත්තරතනසම්පන්නො චතුදීපම්හි ඉස්සරො॥
gax:622:“‘කාරයිස්සති ඉස්සරියං <n>ඉස්සරං (ස්යා॰ ක॰)</n>, මහියා චතුසට්ඨියා।
gae:පදුමො නාම නාමෙන, චක්කවත්තී මහබ්බලො॥
gax:623:“කප්පසතසහස්සම්හි <pb V=1.48/> <pb P=1.51/>, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:624:‘පකාසිතෙ පාවචනෙ, බ්රහ්මබන්ධු භවිස්සති।
gae:බ්රහ්මඤ්ඤා අභිනික්ඛම්ම, පබ්බජිස්සති තාවදෙ’॥
gax:625:“පධානපහිතත්තො සො, උපසන්තො නිරූපධි।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:626:“විජනෙ <pb T=1.73/> පන්තසෙය්යම්හි, වාළමිගසමාකුලෙ।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:627:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා පිණ්ඩොලභාරද්වාජො ථෙරො ඉමා ගාථායො අභාසිත්ථාති।
cen:පිණ්ඩොලභාරද්වාජත්ථෙරස්සාපදානං අට්ඨමං।
sub:3-9:ඛදිරවනියරෙවතත්ථෙරඅපදානං
gax:628:“ගඞ්ගා භාගීරථී නාම, හිමවන්තා පභාවිතා।
gae:කුතිත්ථෙ නාවිකො ආසිං, ඔරිමෙ ච තරිං <n>ඔරිමං ච තරෙ (ස්යා॰)</n> අහං॥
gax:629:“පදුමුත්තරො නායකො, සම්බුද්ධො ද්විපදුත්තමො।
gae:වසී සතසහස්සෙහි, ගඞ්ගාතීරමුපාගතො <n>පුබ්බෙ මය්හං සුතං ආසි,§“පදුමුත්තරනායකො। වසීසතසහස්සෙහි, ගඞ්ගාසොතං තරිස්සති“। (සී॰)</n>॥
gax:630:“බහූ නාවා සමානෙත්වා, වඩ්ඪකීහි <n>චම්මකෙහි (ක॰)</n> සුසඞ්ඛතං।
gae:නාවාය <n>නාවානං (ක॰)</n> ඡදනං කත්වා, පටිමානිං නරාසභං॥
gax:631:“ආගන්ත්වාන <pb M=1.56/> ච සම්බුද්ධො, ආරූහි තඤ්ච නාවකං।
gae:වාරිමජ්ඣෙ ඨිතො සත්ථා, ඉමා ගාථා අභාසථ॥
gax:632:“‘යො සො තාරෙසි සම්බුද්ධං, සඞ්ඝඤ්චාපි අනාසවං।
gae:තෙන චිත්තප්පසාදෙන, දෙවලොකෙ රමිස්සති॥
gax:633:“‘නිබ්බත්තිස්සති තෙ බ්යම්හං, සුකතං නාවසණ්ඨිතං।
gae:ආකාසෙ පුප්ඵඡදනං, ධාරයිස්සති සබ්බදා॥
gax:634:“‘අට්ඨපඤ්ඤාසකප්පම්හි <pb T=1.74/>, තාරකො <n>තාරණො (ස්යා॰)</n> නාම ඛත්තියො।
gae:චාතුරන්තො විජිතාවී, චක්කවත්තී භවිස්සති॥
gax:635:“‘සත්තපඤ්ඤාසකප්පම්හි <pb V=1.49/> <pb P=1.52/>, චම්මකො <n>චම්පකො (සී॰), චම්බකො (ස්යා॰)</n> නාම ඛත්තියො।
gae:උග්ගච්ඡන්තොව සූරියො, ජොතිස්සති මහබ්බලො॥
gax:636:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:637:“‘තිදසා සො චවිත්වාන, මනුස්සත්තං ගමිස්සති।
gae:රෙවතො නාම නාමෙන, බ්රහ්මබන්ධු භවිස්සති॥
gax:638:“‘අගාරා නික්ඛමිත්වාන, සුක්කමූලෙන චොදිතො।
gae:ගොතමස්ස භගවතො, සාසනෙ පබ්බජිස්සති॥
gax:639:“‘සො පච්ඡා පබ්බජිත්වාන, යුත්තයොගො විපස්සකො।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:640:“වීරියං <n>විරියං (සී॰ ස්යා॰)</n> මෙ ධුරධොරය්හං, යොගක්ඛෙමාධිවාහනං।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:641:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව, කිලෙසෙ ඣාපයී මම॥
gax:642:“තතො මං වනනිරතං, දිස්වා ලොකන්තගූ මුනි।
gae:වනවාසිභික්ඛූනග්ගං, පඤ්ඤපෙසි මහාමති॥
gax:643:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb M=1.57/> සුදං ආයස්මා ඛදිරවනියො රෙවතො ථෙරො ඉමා ගාථායො අභාසිත්ථාති।
cen:ඛදිරවනියරෙවතත්ථෙරස්සාපදානං නවමං।
sub:3-10:ආනන්දත්ථෙරඅපදානං
gax:644:“ආරාමද්වාරා <pb T=1.75/> නික්ඛම්ම, පදුමුත්තරො මහාමුනි।
gae:වස්සෙන්තො අමතං වුට්ඨිං, නිබ්බාපෙසි මහාජනං॥
gax:645:“සතසහස්සං තෙ ධීරා, ඡළභිඤ්ඤා මහිද්ධිකා।
gae:පරිවාරෙන්ති සම්බුද්ධං, ඡායාව අනපායිනී <n>අනුපායිනී (ස්යා॰ ක॰)</n>॥
gax:646:“හත්ථික්ඛන්ධගතො ආසිං, සෙතච්ඡත්තං වරුත්තමං।
gae:සුචාරුරූපං දිස්වාන, විත්ති මෙ උදපජ්ජථ॥
gax:647:“ඔරුය්හ <pb V=1.50/> හත්ථිඛන්ධම්හා, උපගච්ඡිං නරාසභං।
gae:රතනාමයඡත්තං මෙ, බුද්ධසෙට්ඨස්ස ධාරයිං॥
gax:648:“මම <pb P=1.53/> සඞ්කප්පමඤ්ඤාය, පදුමුත්තරො මහාඉසි।
gae:තං කථං ඨපයිත්වාන, ඉමා ගාථා අභාසථ॥
gax:649:“‘යො සො ඡත්තමධාරෙසි, සොණ්ණාලඞ්කාරභූසිතං।
gae:තමහං කිත්තයිස්සාමි, සුණොථ මම භාසතො॥
gax:650:“‘ඉතො ගන්ත්වා අයං පොසො, තුසිතං ආවසිස්සති।
gae:අනුභොස්සති සම්පත්තිං, අච්ඡරාහි පුරක්ඛතො॥
gax:651:“‘චතුත්තිංසතික්ඛත්තුඤ්ච, දෙවරජ්ජං කරිස්සති।
gae:බලාධිපො අට්ඨසතං, වසුධං ආවසිස්සති॥
gax:652:“‘අට්ඨපඤ්ඤාසක්ඛත්තුඤ්ච, චක්කවත්තී භවිස්සති।
gae:පදෙසරජ්ජං විපුලං, මහියා කාරයිස්සති॥
gax:653:“‘කප්පසතසහස්සම්හි <pb T=1.76/>, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:654:“‘සක්යානං <pb M=1.58/> කුලකෙතුස්ස, ඤාතිබන්ධු භවිස්සති।
gae:ආනන්දො නාම නාමෙන, උපට්ඨාකො මහෙසිනො॥
gax:655:“‘ආතාපී නිපකො චාපි, බාහුසච්චෙ සුකොවිදො।
gae:නිවාතවුත්ති අත්ථද්ධො, සබ්බපාඨී භවිස්සති॥
gax:656:“‘පධානපහිතත්තො සො, උපසන්තො නිරූපධි।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:657:“‘සන්ති ආරඤ්ඤකා නාගා, කුඤ්ජරා සට්ඨිහායනා।
gae:තිධාපභින්නා මාතඞ්ගා, ඊසාදන්තා උරූළ්හවා॥
gax:658:“‘අනෙකසතසහස්සා, පණ්ඩිතාපි මහිද්ධිකා।
gae:සබ්බෙ තෙ බුද්ධනාගස්ස, න හොන්තු පණිධිම්හි තෙ’ <n>න හොන්ති පරිවිම්භිතා (ස්යා॰), න හොන්ති පණිධිම්හි තෙ (ක॰)</n>॥
gax:659:“ආදියාමෙ නමස්සාමි, මජ්ඣිමෙ අථ පච්ඡිමෙ।
gae:පසන්නචිත්තො සුමනො, බුද්ධසෙට්ඨං උපට්ඨහිං॥
gax:660:“ආතාපී නිපකො චාපි, සම්පජානො පතිස්සතො।
gae:සොතාපත්තිඵලං පත්තො, සෙඛභූමීසු කොවිදො॥
gax:661:“සතසහස්සිතො <pb V=1.51/> කප්පෙ, යං කම්මමභිනීහරිං।
gae:තාහං භූමිමනුප්පත්තො, ඨිතා සද්ධම්මමාචලා <n>ඨිතො සද්ධම්මමාචලො (සී॰), ඨිතා සද්ධා මහප්ඵලා (ස්යා॰)</n>॥
gax:662:“ස්වාගතං <pb P=1.54/> වත මෙ ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:663:“පටිසම්භිදා <pb T=1.77/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ආනන්දො ථෙරො ඉමා ගාථායො අභාසිත්ථාති।
cen:ආනන්දත්ථෙරස්සාපදානං දසමං।
bod:තස්සුද්දානං –
gax:බුද්ධො <pb M=1.59/> පච්චෙකබුද්ධො ච, සාරිපුත්තො ච කොලිතො।
gae:කස්සපො අනුරුද්ධො ච, පුණ්ණත්ථෙරො උපාලි ච॥
gax:අඤ්ඤාසිකොණ්ඩඤ්ඤො පිණ්ඩොලො, රෙවතානන්දපණ්ඩිතො।
gae:ඡසතානි ච පඤ්ඤාස, ගාථායො සබ්බපිණ්ඩිතා॥
cen:අපදානෙ බුද්ධවග්ගො පඨමො।
