cha:සමුට්ඨානසීසකථාවණ්ණනා
bod:325-6:මහෙසිනා <pb M=2.443/> ද්වීසු විභඞ්ගෙසු පඤ්ඤත්තානි <b>යානි පාරාජිකාදීනි</b> සික්ඛාපදානි උපොසථෙ උද්දිසන්ති, <b>තෙසං</b> සික්ඛාපදානං සමුට්ඨානං භික්ඛූනං පාටවත්ථාය ඉතො පරං පවක්ඛාමි, තං සමාහිතා සුණාථාති යොජනා।
bod:327:කායො ච වාචා ච කායවාචා චාති අචිත්තකානි යානි තීණි සමුට්ඨානානි, තානෙව චිත්තෙන පච්චෙකං යොජිතානි සචිත්තකානි <b>තීණි</b> සමුට්ඨානානි හොන්තීති එවමෙව සමුට්ඨානං පුරිමානං ද්වින්නං වසෙන <b>එකඞ්ගිකං,</b> තතියචතුත්ථපඤ්චමානං වසෙන <b>ද්වඞ්ගිකං,</b> ඡට්ඨස්ස වසෙන <b>තිවඞ්ගිකඤ්චා</b>ති එවං ඡධා සමුට්ඨානවිධිං වදන්තීති යොජනා। කායො, වාචාති එකඞ්ගිකං ද්වයං, කායවාචා <pb V=2.350/>, කායචිත්තං, වාචාචිත්තන්ති දුවඞ්ගිකත්තයං, කායවාචාචිත්තන්ති අඞ්ගභෙදෙන තිවිධම්පි අවයවභෙදෙන සමුට්ඨානභෙදවිධිං ඡප්පකාරං වදන්තීති අධිප්පායො।
bod:328:<b>තෙසු</b> ඡසු සමුට්ඨානෙසු එකෙන වා සමුට්ඨානෙන ද්වීහි වා තීහි වා චතූහි වා ඡහි වා සමුට්ඨානෙහි <b>නානා</b> ආපත්තියො ජායරෙති සම්බන්ධො।
bod:329:<b>තත්ථ</b> තාසු නානාපත්තීසු। පඤ්ච සමුට්ඨානානි එතිස්සාති <b>පඤ්චසමුට්ඨානා,</b> එවරූපා කාචි ආපත්ති න විජ්ජති। එකමෙකං සමුට්ඨානං යාසන්ති විග්ගහො। <b>පච්ඡිමෙහෙව තීහිපී</b>ති සචිත්තකෙහෙව තීහි සමුට්ඨානෙහි, යා ආපත්ති එකසමුට්ඨානා හොති, සා සචිත්තකානං තිණ්ණමඤ්ඤතරෙන හොතීති අධිප්පායො।
bod:330-1:<b>තතියච්ඡට්ඨතොපි චා</b>ති කායවාචතො, කායවාචාචිත්තතො ච। <b>චතුත්ථච්ඡට්ඨතො චෙවා</b>ති කායචිත්තතො <pb M=2.444/> කායවාචාචිත්තතො ච। <b>පඤ්චමච්ඡට්ඨතොපි චා</b>ති වාචාචිත්තතො කායවාචාචිත්තතො ච। “කායතො කායචිත්තතො”ති පඨමං ද්විසමුට්ඨානං, “වාචතො වාචාචිත්තතො”ති දුතියං, “කායවාචතො කායවාචාචිත්තතො”ති තතියං, “කායචිත්තතො කායවාචාචිත්තතො”ති චතුත්ථං, “වාචාචිත්තතො කායවාචාචිත්තතො”ති පඤ්චමං ද්විසමුට්ඨානන්ති එවං පඤ්චධා එව ඨිතෙහි ද්වීහි සමුට්ඨානෙහි <b>එසා</b> ද්විසමුට්ඨානාපත්ති <b>ජායතෙ</b> සමුට්ඨාති। <b>න අඤ්ඤතො</b>ති කායතො වාචතොති එකං, වාචතො කායවාචතොති එකන්ති එවං යථාවුත්තක්කමවිපරියායෙන යොජිතෙහි අඤ්ඤෙහි සමුට්ඨානෙහි න සමුට්ඨාති।
bod:332:<b>පඨමෙහි ච තීහී</b>ති “කායතො, වාචතො, කායවාචතො”ති පඨමං නිද්දිට්ඨෙහි තීහි අචිත්තකසමුට්ඨානෙහි। <b>පච්ඡිමෙහි චා</b>ති “කායචිත්තතො, වාචාචිත්තතො, කායවාචාචිත්තතො”ති එවං පච්ඡා වුත්තෙහි සචිත්තකෙහි තීහි සමුට්ඨානෙහි। <b>න අඤ්ඤතො</b>ති “කායතො, වාචතො, කායචිත්තතො, වාචතො, කායවාචතො, කායචිත්තතො”ති එවං වුත්තවිපල්ලාසතො අඤ්ඤෙහි තීහි සමුට්ඨානෙහි න සමුට්ඨාති।
bod:333-4:<b>පඨමා තතියා චෙව, චතුත්ථච්ඡට්ඨතොපි චා</b>ති කායතො, කායවාචතො, කායචිත්තතො, කායවාචාචිත්තතොති එතෙහි චතූහි සමුට්ඨානෙහි චෙව। <b>දුතියා…පෙ॰… ච්ඡට්ඨතොපි චා</b>ති <pb V=2.351/> වාචතො, කායවාචතො, වාචාචිත්තතො, කායවාචාචිත්තතොති ඉමෙහි චතූහි චාති චතුසමුට්ඨානෙනාපත්ති।
bod:සා එවං ද්විධා ඨිතෙහි චතූහි සමුට්ඨානෙහි ජායතෙ। <b>න පනඤ්ඤතො</b>ති “කායතො, වාචතො, කායවාචතො, කායචිත්තතො”ති එවමාදිනා විපල්ලාසනයෙන යොජිතෙහි <pb M=2.445/> චතූහි සමුට්ඨානෙහි න සමුට්ඨාති। ඡ සමුට්ඨානානි යස්සා සා <b>ඡසමුට්ඨානා</b>। සචිත්තකෙහි තීහි, අචිත්තකෙහි තීහීති ඡහි එව සමුට්ඨානෙහි සමුට්ඨාතීති। පකාරන්තරාභාවා ඉධ “න අඤ්ඤතො”ති න වුත්තං।
bod:<b>ආහ ච</b> අට්ඨකථාචරියො මාතිකට්ඨකථායං।
bod:335:සමුට්ඨාති එතස්මාති <b>සමුට්ඨානං,</b> කායාදි ඡබ්බිධං, එකං සමුට්ඨානං කාරණං යස්සා සා <b>එකසමුට්ඨානා</b>। පකාරන්තරාභාවා <b>තිධා</b>। කථං? සචිත්තකානං තිණ්ණං සමුට්ඨානානං වසෙන තිවිධා। ද්වීහි සමුට්ඨානෙහි සමුට්ඨිතා <b>ද්විසමුට්ඨිතා,</b> ද්විසමුට්ඨානාපත්තීති අත්ථො। <b>පඤ්චධා</b>ති වුත්තනයෙන පඤ්චප්පකාරා। තීණි සමුට්ඨානානි යස්සා සා <b>තිසමුට්ඨානා,</b> චත්තාරි සමුට්ඨානානි යස්සා සා <b>චතුරුට්ඨානා,</b> තිසමුට්ඨානා ච චතුරුට්ඨානා ච <b>තිචතුරුට්ඨානා</b>ති එකදෙසසරූපෙකසෙසො, තිසමුට්ඨානා ද්විධා විභත්තා, චතුසමුට්ඨානා ච ද්විධා එව විභත්තාති අත්ථො। ඡහි සමුට්ඨානෙහි සමුට්ඨිතා <b>ඡසමුට්ඨිතා,</b> ඡසමුට්ඨානාති අත්ථො। <b>එකධා</b>ති පකාරන්තරාභාවා එකධාව ඨිතාති අධිප්පායො।
bod:336:<b>සබ්බා ආපත්තියො සමුට්ඨානවිසෙසතො</b> එවං තෙරසධා ඨිතානං සමුට්ඨානභෙදානං නානත්තතො තෙහි සමුට්ඨිතානං පඨමං පඤ්ඤත්තත්තා සීසභූතානං සික්ඛාපදානං වසෙන <b>තෙරසෙව නාමානි ලභන්ති,</b> තානි ඉතො පරං වක්ඛාමීති යොජනා।
bod:337:<b>පඨමන්තිමවත්ථුඤ්චා</b>ති පඨමපාරාජිකසමුට්ඨානං। <b>දුතිය</b>න්ති අදින්නාදානසමුට්ඨානං। <b>සඤ්චරිත්තක</b>න්ති සඤ්චරිත්තසමුට්ඨානං। <b>සමනුභාසන</b>න්ති සමනුභාසනසමුට්ඨානං। “කථිනං එළකලොමක”න්ති පදච්ඡෙදො, කථිනසමුට්ඨානං එළකලොමසමුට්ඨානඤ්ච।
bod:338:<b>පදසොධම්ම</b>න්ති <pb M=2.446/> <pb V=2.352/> පදසොධම්මසමුට්ඨානං। <b>අද්ධානං ථෙය්යසත්ථ</b>න්ති අද්ධානසමුට්ඨානං ථෙය්යසත්ථසමුට්ඨානං। <b>දෙසනා</b>ති ධම්මදෙසනාසමුට්ඨානං। <b>භූතාරොචනක</b>න්ති භූතාරොචනසමුට්ඨානං। <b>චොරිවුට්ඨාපන</b>න්ති චොරිවුට්ඨාපනසමුට්ඨානං।
bod:339:<b>අනනුඤ්ඤාතකඤ්චා</b>ති අනනුඤ්ඤාතකසමුට්ඨානඤ්චාති එතානි තෙරස තෙහි සමුට්ඨානෙහි සමුට්ඨිතානං තෙසං සික්ඛාපදානං පඨමං පඨමං නිද්දිට්ඨානං පඨමපාරාජිකාදිසික්ඛාපදසමුට්ඨානානං ඉතරෙසං පුබ්බඞ්ගමභාවතො <b>“සීසානී”</b>ති වුත්තානි। යථාහ <b>පරිවාරට්ඨකථායං</b> “පඨමපාරාජිකං නාම එකං සමුට්ඨානසීසං, සෙසානි තෙන සදිසානී”තිආදි (පරි॰ අට්ඨ॰ 258)। <b>තෙරසෙතෙ සමුට්ඨානනයා</b>ති එතෙ සීසවසෙන දස්සිතා තෙරස සමුට්ඨානනයා। <b>විඤ්ඤූහි</b> උපාලිත්ථෙරාදීහි।
bod:340:<b>තත්ථ</b> තෙරසසු සමුට්ඨානසීසෙසු। <b>යා</b>ති යා පන ආපත්ති। <b>ආදිපාරාජිකුට්ඨානා</b>ති පඨමපාරාජිකසමුට්ඨානා।
bod:341:අදින්නාදාන-සද්දො පුබ්බකො පඨමො එතිස්සා තංසමුට්ඨානාපත්තියාති <b>අදින්නාදානපුබ්බකා,</b> අදින්නාදානසමුට්ඨානාති උද්දිට්ඨාති යොජනා।
bod:342:<b>ජාතූ</b>ති එකංසෙන।
bod:343:අයං සමුට්ඨානවසෙන “සමනුභාසනාසමුට්ඨානා”ති වුත්තාති යොජනා।
bod:344:කථින-සද්දො උපපදො යස්සා තංසමුට්ඨානාය ආපත්තියා සා <b>කථිනුපපදා,</b> කථිනසමුට්ඨානාති <b>මතා</b> ඤාතා, අයං සමුට්ඨානවසෙන “කථිනසමුට්ඨානා”ති ඤාතාති අත්ථො।
bod:345:එළකලොම-සද්දො <pb M=2.447/> ආදි යස්සා තංසමුට්ඨානාපත්තියා සා <b>එළකලොමාදිසමුට්ඨානා</b>ති අත්ථො।
bod:349:<b>එත්ථ</b> සමුට්ඨානෙසු।
bod:350:භූතාරොචන-සද්දො <pb V=2.353/> පුබ්බභාගො එතිස්සා තංසමුට්ඨානාය ආපත්තියාති <b>භූතාරොචනපුබ්බකා,</b> භූතාරොචනසමුට්ඨානාති අත්ථො।
bod:351:සමුට්ඨානං <b>සමුට්ඨිතං,</b> චොරිවුට්ඨාපනං සමුට්ඨිතං යස්සා සා <b>චොරිවුට්ඨාපනසමුට්ඨිතා,</b> චොරිවුට්ඨාපනසමුට්ඨානාති අත්ථො।
bod:353:<b>තත්ථා</b>ති තෙරසසමුට්ඨානසීසෙසු, <b>“සමුට්ඨානං සචිත්තක”</b>න්ති ඉදං “පඨම”න්තිආදීහි පච්චෙකං යොජෙතබ්බං। <b>පඨමං සමුට්ඨාන</b>න්ති පඨමපාරාජිකසමුට්ඨානං। <b>දුතියං සමුට්ඨාන</b>න්ති අදින්නාදානසමුට්ඨානං। <b>චතුත්ථං සමුට්ඨාන</b>න්ති සමනුභාසනසමුට්ඨානං। <b>නවමං සමුට්ඨාන</b>න්ති ථෙය්යසත්ථසමුට්ඨානං। <b>දසමං සමුට්ඨාන</b>න්ති ධම්මදෙසනාසමුට්ඨානං। <b>ද්වාදසමං සමුට්ඨාන</b>න්ති චොරිවුට්ඨාපනසමුට්ඨානං।
bod:354:<b>සමුට්ඨානෙ</b>ති සමුට්ඨානසීසෙ। <b>සදිසා</b>ති තෙන තෙන සමුට්ඨානසීසෙන සමුට්ඨානා ආපත්තියො। <b>ඉධා</b>ති ඉමස්මිං සමුට්ඨානවිනිච්ඡයෙ। <b>දිස්සරෙ</b>ති දිස්සන්තෙ, දිස්සන්තීති අත්ථො। අථ වා <b>ඉධ දිස්සරෙ</b>ති ඉධ උභතොවිභඞ්ගෙ එතෙසු තෙරසසමුට්ඨානෙසු එකෙකස්මිං අඤ්ඤානිපි සදිසානි සමුට්ඨානානි දිස්සන්තීති අත්ථො। ඉදානි තානි සරූපතො නිදස්සෙතුමාහ <b>“සුක්කඤ්චා”</b>තිආදි। තත්ථ <b>සුක්ක</b>න්ති සුක්කවිස්සට්ඨිසික්ඛාපදං। එස නයො <b>“කායසංසග්ගො”</b>තිආදීසුපි। යදෙත්ථ දුවිඤ්ඤෙය්යං, තං වක්ඛාම।
bod:355:<b>පුබ්බුපපරිපාකො චා</b>ති <pb M=2.448/> “ජානං පුබ්බුපගතං භික්ඛු”න්ති (පාචි॰ 120) සික්ඛාපදඤ්ච “භික්ඛුනිපරිපාචිත”න්ති (පාචි॰ 192, 194) පිණ්ඩපාතසික්ඛාපදඤ්ච। <b>රහො භික්ඛුනියාසහා</b>ති භික්ඛුනියා සද්ධිං රහො නිසජ්ජසික්ඛාපදඤ්ච। <b>සභොජනෙ, රහො ද්වෙ චා</b>ති සභොජනෙ කුලෙ අනුපඛජ්ජසික්ඛාපදඤ්ච ද්වෙ රහොනිසජ්ජසික්ඛාපදානි ච। <b>අඞ්ගුලී උදකෙ හස</b>න්ති අඞ්ගුලිපතොදඤ්ච උදකහසධම්මසික්ඛාපදඤ්ච।
bod:356:<b>පහාරෙ උග්ගිරෙ චෙවා</b>ති පහාරදානසික්ඛාපදඤ්ච තලසත්තිඋග්ගිරණසික්ඛාපදඤ්ච। <b>තෙපඤ්ඤාසා ච සෙඛියා</b>ති පඤ්චසත්තතිසෙඛියාසු වක්ඛමානානි උජ්ජග්ඝිකාදීනි සමනුභාසනසමුට්ඨානානි දස, ඡත්තපාණිආදීනි ධම්මදෙසනාසමුට්ඨානානි එකාදස, ථෙය්යසත්ථසමුට්ඨානං <pb V=2.354/>, සූපොදනවිඤ්ඤත්තිසික්ඛාපදඤ්චාති බාවීසති සික්ඛාපදානි ඨපෙත්වා පරිමණ්ඩලනිවාසනාදීනි ඉතරානි තෙපඤ්ඤාස සෙඛියසික්ඛාපදානි ච। <b>අධක්ඛකුබ්භජාණුඤ්චා</b>ති භික්ඛුනීනං අධක්ඛකඋබ්භජාණුසික්ඛාපදඤ්ච। <b>ගාමන්තරමවස්සුතා</b>ති ගාමන්තරගමනං, අවස්සුතස්ස හත්ථතො ඛාදනීයග්ගහණසික්ඛාපදඤ්ච।
bod:357-8:<b>තලමට්ඨුදසුද්ධි චා</b>ති තලඝාතං, ජතුමට්ඨං, උදකසුද්ධිකාදියනඤ්ච। <b>වස්සංවුත්ථා</b>ති “වස්සංවුත්ථා…පෙ॰… ඡප්පඤ්චයොජනානී”ති (පාචි॰ 974) සික්ඛාපදඤ්ච। <b>ඔවාදාය න ගච්ඡන්තී</b>ති ඔවාදාය අගමනසික්ඛාපදඤ්ච। <b>නානුබන්ධෙ පවත්තිනි</b>න්ති “වුට්ඨාපිතං පවත්තිනිං ද්වෙ වස්සානි නානුබන්ධෙය්යා”ති (පාචි॰ 1112) සික්ඛාපදඤ්චාති උභතොවිභඞ්ගෙ නිද්දිට්ඨා ඉමෙ <b>පඤ්චසත්තති</b> ධම්මා කායචිත්තසමුට්ඨිතා මෙථුනෙන සමා එකසමුට්ඨානා මතාති යොජනා।
bod:එත්ථ ච <b>පාළියං</b> “ඡසත්තතී”ති ගණනපරිච්ඡෙදො සමුට්ඨානසික්ඛාපදෙන සහ දස්සිතො। ඉධ පන තං විනා තංසදිසානමෙව <pb M=2.449/> ගණනා දස්සිතා। තෙනෙව පඨමං සමුට්ඨානසීසං පාළියං ගණනායපි දස්සිතං, ඉධෙව න දස්සිතං। උපරි කත්ථචි සමුට්ඨානසීසස්ස දස්සනං පනෙත්ථ වක්ඛමානානං තංසදිසභාවදස්සනත්ථං, ගණනාය වක්ඛමානාය අන්තොගධභාවදස්සනත්ථං। තෙනෙව තත්ථපි තං විනා ගණනං වක්ඛති।
cen:පඨමපාරාජිකසමුට්ඨානවණ්ණනා।
bod:359:<b>විග්ගහ</b>න්ති මනුස්සවිග්ගහසික්ඛාපදං। <b>උත්තරි චෙවා</b>ති උත්තරිමනුස්සධම්මසික්ඛාපදඤ්ච। <b>දුට්ඨුල්ල</b>න්ති දුට්ඨුල්ලවාචාසික්ඛාපදං। <b>අත්තකාමතා</b>ති අත්තකාමපාරිචරියසික්ඛාපදඤ්ච। <b>දුට්ඨදොසා දුවෙ චෙවා</b>ති ද්වෙ දුට්ඨදොසසික්ඛාපදානි ච। <b>දුතියානියතොපි චා</b>ති දුතියඅනියතසික්ඛාපදඤ්ච।
bod:360:<b>අච්ඡින්දනඤ්චා</b>ති සාමං චීවරං දත්වා අච්ඡින්දනඤ්ච। <b>පරිණාමො</b>ති සඞ්ඝිකලාභස්ස අත්තනො පරිණාමනඤ්ච। <b>මුසාඔමසපෙසුණා</b>ති මුසාවාදො ච ඔමසවාදො ච භික්ඛුපෙසුඤ්ඤඤ්ච। <b>දුට්ඨුල්ලාරොචනඤ්චෙවා</b>ති දුට්ඨුල්ලාපත්තිආරොචනසික්ඛාපදඤ්ච। <b>පථවීඛණනම්පි චා</b>ති පථවීඛණනසික්ඛාපදඤ්ච।
bod:361:<b>භූතගාමඤ්ච</b> <pb V=2.355/> <b>වාදො චා</b>ති භූතගාමසික්ඛාපදං, අඤ්ඤවාදකසික්ඛාපදඤ්ච। <b>උජ්ඣාපනකමෙව චා</b>ති උජ්ඣාපනකසික්ඛාපදඤ්ච। <b>නික්කඩ්ඪො සිඤ්චනඤ්චෙවා</b>ති විහාරතො නික්කඩ්ඪනඤ්ච උදකෙ තිණාදිසිඤ්චනඤ්ච। <b>ආමිසහෙතු චා</b>ති ආමිසහෙතු භික්ඛුනියො ඔවාදසික්ඛාපදඤ්ච।
bod:362:<b>භුත්තාවි</b>න්ති භුත්තාවිං අනතිරිත්තෙන ඛාදනීයාදිනා පවාරණසික්ඛාපදඤ්ච। <b>එහනාදරි</b>න්ති “එහාවුසො, ගාමං වා”ති (පාචි॰ 275) වුත්තසික්ඛාපදඤ්ච අනාදරියසික්ඛාපදඤ්ච। <b>භිංසාපනමෙව චා</b>ති <pb M=2.450/> භික්ඛුභිංසනකඤ්ච। <b>අපනිධෙය්යා</b>ති පත්තාදිඅපනිධානසික්ඛාපදඤ්ච। <b>සඤ්චිච්ච පාණ</b>න්ති සඤ්චිච්ච පාණං ජීවිතාවොරොපනඤ්ච। <b>සප්පාණකම්පි චා</b>ති ජානං සප්පාණකඋදකසික්ඛාපදඤ්ච।
bod:363:<b>උක්කොටනඤ්චා</b>ති පුනකම්මාය උක්කොටනඤ්ච। <b>ඌනො</b>ති ඌනවීසතිවස්සසික්ඛාපදඤ්ච। <b>සංවාසො</b>ති උක්ඛිත්තකෙන සද්ධිං සංවාසසික්ඛාපදඤ්ච। <b>නාසනෙ චා</b>ති නාසිතකසාමණෙරසම්භොගසික්ඛාපදඤ්ච। <b>සහධම්මික</b>න්ති සහධම්මිකං වුච්චමානසික්ඛාපදඤ්ච। <b>විලෙඛා චා</b>ති “විලෙඛාය සංවත්තන්තී”ති (පාචි॰ 439) ආගතසික්ඛාපදඤ්ච। <b>මොහනා</b>ති මොහනසික්ඛාපදඤ්ච। <b>අමූලකෙන චා</b>ති අමූලකෙන සඞ්ඝාදිසෙසෙන අනුද්ධංසනසික්ඛාපදඤ්ච।
bod:364:<b>කුක්කුච්චං ඛීයනං දත්වා</b>ති කුක්කුච්චඋප්පාදනඤ්ච ධම්මිකානං කම්මානං ඡන්දං දත්වා ඛීයනඤ්ච චීවරං දත්වා ඛීයනඤ්ච। <b>පරිණාමෙය්ය පුග්ගලෙ</b>ති සඞ්ඝිකං ලාභං පුග්ගලස්ස පරිණාමනසික්ඛාපදඤ්ච। <b>කිං තෙ, අකාලං, අච්ඡින්දෙ</b>ති “කිං තෙ, අය්යෙ, එසො පුරිසපුග්ගලො කරිස්සතී”ති (පාචි॰ 705) ආගතසික්ඛාපදඤ්ච අකාලචීවරං “කාලචීවර”න්ති අධිට්ඨහිත්වා භාජනසික්ඛාපදඤ්ච භික්ඛුනියා සද්ධිං චීවරං පරිවත්තෙත්වා අච්ඡින්දනසික්ඛාපදඤ්ච। <b>දුග්ගහනිරයෙන චා</b>ති දුග්ගහිතෙන දුපධාරිතෙන පරං උජ්ඣාපනසික්ඛාපදඤ්ච නිරයෙන වා බ්රහ්මචරියෙන වා අභිසපනසික්ඛාපදඤ්ච।
bod:365:<b>ගණස්ස චා</b>ති “ගණස්ස චීවරලාභං අන්තරායං කරෙය්යා”ති (පාචි॰ 908) වුත්තසික්ඛාපදඤ්ච। <b>විභඞ්ගඤ්චා</b>ති “ධම්මිකං චීවරවිභඞ්ගං පටිබාහෙය්යා”ති (පාචි॰ 912) වුත්තසික්ඛාපදඤ්ච। <b>දුබ්බලාසා තථෙව චා</b>ති “දුබ්බලචීවරපච්චාසාය චීවරකාලසමයං අතික්කාමෙය්යා”ති <pb V=2.356/> (පාචි॰ 921) වුත්තසික්ඛාපදඤ්ච। <b>ධම්මිකං කථිනුද්ධාර</b>න්ති “ධම්මිකං <pb M=2.451/> කථිනුද්ධාරං පටිබාහෙය්යා”ති (පාචි॰ 928) වුත්තසික්ඛාපදඤ්ච। <b>සඤ්චිච්චාඵාසුමෙව චා</b>ති “භික්ඛුනියා සඤ්චිච්ච අඵාසුං කරෙය්යා”ති (පාචි॰ 942) වුත්තසික්ඛාපදඤ්ච।
bod:366:<b>සයං උපස්සයං දත්වා</b>ති “භික්ඛුනියා උපස්සයං දත්වා කුපිතා අනත්තමනා නික්කඩ්ඪෙය්යා”ති (පාචි॰ 951) වුත්තසික්ඛාපදඤ්ච। <b>අක්කොසෙය්ය චා</b>ති “භික්ඛුං අක්කොසෙය්ය වා පරිභාසෙය්ය වා”ති (පාචි॰ 1029) වුත්තසික්ඛාපදඤ්ච। <b>චණ්ඩිකා</b>ති “චණ්ඩීකතා ගණං පරිභාසෙය්යා”ති (පාචි॰ 1034) වුත්තසික්ඛාපදඤ්ච। <b>කුලමච්ඡරිනී අස්සා</b>ති “කුලමච්ඡරිනී අස්සා”ති (පාචි॰ 1043) වුත්තසික්ඛාපදඤ්ච। <b>ගබ්භිනිං වුට්ඨාපෙය්ය චා</b>ති “ගබ්භිනිං වුට්ඨාපෙය්යා”ති (පාචි॰ 1068) වුත්තසික්ඛාපදඤ්ච।
bod:367:<b>පායන්ති</b>න්ති “පායන්තිං වුට්ඨාපෙය්යා”ති (පාචි॰ 1073) වුත්තසික්ඛාපදඤ්ච। <b>ද්වෙ ච වස්සානී</b>ති “ද්වෙ වස්සානි ඡසු ධම්මෙසු අසික්ඛිතසික්ඛං සික්ඛමානං වුට්ඨාපෙය්යා”ති (පාචි॰ 1080) වුත්තසික්ඛාපදඤ්ච। <b>සඞ්ඝෙනාසම්මත</b>න්ති “සික්ඛිතසික්ඛං සික්ඛමානං සඞ්ඝෙන අසම්මතං වුට්ඨාපෙය්යා”ති (පාචි॰ 1086) වුත්තසික්ඛාපදඤ්ච। <b>තිස්සො ගිහිගතා වුත්තා</b>ති “ඌනද්වාදසවස්සං ගිහිගතං (පාචි॰ 1091), පරිපුණ්ණද්වාදසවස්සං ගිහිගතං ද්වෙ වස්සානි ඡසු ධම්මෙසු අසික්ඛිතසික්ඛං (පාචි॰ 1097), ද්වෙවස්සානි සික්ඛිතසික්ඛං සඞ්ඝෙන අසම්මත”න්ති (පාචි॰ 1103) වුත්තසික්ඛාපදානි ච। <b>තිස්සොයෙව කුමාරිකා</b>ති “ඌනවීසතිවස්සං කුමාරිභූත”න්තිආදිනා (පාචි॰ 1120) නයෙන වුත්තා තිස්සො ච।
bod:368:<b>ඌනද්වාදසවස්සා ද්වෙ</b>ති “ඌනද්වාදසවස්සා වුට්ඨාපෙය්ය (පාචි॰ 1137), පරිපුණ්ණද්වාදසවස්සා සඞ්ඝෙන අසම්මතා වුට්ඨාපෙය්යා”ති (පාචි॰ 1142) වුත්තානි ද්වෙ සික්ඛාපදානි ච। <b>අලං තාව තෙ</b>ති “අලං <pb M=2.452/> තාව තෙ, අය්යෙ, වුට්ඨාපිතෙනා”ති (පාචි॰ 1147) වුත්තසික්ඛාපදඤ්ච। <b>සොකාවස්සා</b>ති “චණ්ඩිං සොකාවාසං සික්ඛමානං වුට්ඨාපෙය්යා”ති (පාචි॰ 1159) වුත්තසික්ඛාපදඤ්ච। <b>පාරිවාසිකච්ඡන්දදානතො</b>ති “පාරිවාසිකඡන්දදානෙන සික්ඛමානං වුට්ඨාපෙය්යා”ති (පාචි॰ 1167) වුත්තසික්ඛාපදඤ්ච।
bod:369:<b>අනුවස්සං දුවෙ චා</b>ති “අනුවස්සං වුට්ඨාපෙය්ය (පාචි॰ 1171), එකං වස්සං ද්වෙ වුට්ඨාපෙය්යා”ති <pb V=2.357/> (පාචි॰ 1175) වුත්තසික්ඛාපදානි චාති <b>එකූනසත්තති</b> සික්ඛාපදානි। <b>අදින්නාදානතුල්යත්තා</b>ති අදින්නාදානෙන සමානසමුට්ඨානත්තා। <b>තිසමුට්ඨානිකා කතා</b>ති සචිත්තකෙහි තීහි සමුට්ඨානෙහි සමුට්ඨහන්තීති වුත්තා।
cen:දුතියපාරාජිකසමුට්ඨානවණ්ණනා।
bod:370:<b>සඤ්චරිකුටිමහල්ලක</b>න්ති සඤ්චරිත්තං, සඤ්ඤාචිකාය කුටිකරණං, මහල්ලකවිහාරකරණඤ්ච। <b>ධොවාපනඤ්ච පටිග්ගහො</b>ති අඤ්ඤාතිකාය භික්ඛුනියා පුරාණචීවරධොවාපනඤ්ච චීවරපටිග්ගහණඤ්ච। <b>චීවරස්ස ච විඤ්ඤත්ති</b>න්ති අඤ්ඤාතකං ගහපතිං වා ගහපතානිං වා චීවරවිඤ්ඤාපනසික්ඛාපදඤ්ච। <b>ගහණඤ්ච තදුත්තරි</b>න්ති තදුත්තරිසාදියනසික්ඛාපදඤ්ච।
bod:371:<b>උපක්ඛටද්වයඤ්චෙවා</b>ති “චීවරචෙතාපන්නං උපක්ඛටං හොතී”ති (පාරා॰ 528) ආගතසික්ඛාපදද්වයඤ්ච। <b>තථා දූතෙන චීවර</b>න්ති දූතෙනචීවරචෙතාපන්නපහිතසික්ඛාපදඤ්ච। <b>කොසිය</b>න්ති කොසියමිස්සකසික්ඛාපදඤ්ච। <b>සුද්ධකාළාන</b>න්ති “සුද්ධකාළකාන”න්තිආදිසික්ඛාපදඤ්ච (පාරා॰ 548)। <b>ද්වෙ භාගාදානමෙව චා</b>ති “ද්වෙ භාගා ආදාතබ්බා”ති (පාරා॰ 553) වුත්තසික්ඛාපදඤ්ච।
bod:372:<b>ඡබ්බස්සානී</b>ති <pb M=2.453/> ඡබ්බස්සානි ධාරණසික්ඛාපදඤ්ච। <b>පුරාණස්සා</b>ති “පුරාණසන්ථතස්සා”ති (පාරා॰ 567) වුත්තසික්ඛාපදඤ්ච। <b>ලොමධොවාපනම්පි චා</b>ති එළකලොමධොවාපනසික්ඛාපදඤ්ච। <b>රූපියස්ස පටිග්ගාහො</b>ති රූපියපටිග්ගහණසික්ඛාපදඤ්ච। <b>උභො නානප්පකාරකා</b>ති රූපියසංවොහාරකයවික්කයසික්ඛාපදානි ච।
bod:373:<b>ඌනබන්ධනපත්තො චා</b>ති ඌනපඤ්චබන්ධනපත්තසික්ඛාපදඤ්ච। <b>වස්සසාටිකසුත්තක</b>න්ති වස්සිකසාටිකසික්ඛාපදඤ්ච සුත්තං විඤ්ඤාපෙත්වා චීවරකාරාපනසික්ඛාපදඤ්ච। <b>විකප්පාපජ්ජන</b>න්ති තන්තවායෙ උපසඞ්කමිත්වා චීවරෙ විකප්පාපජ්ජනඤ්ච। <b>යාව ද්වාරදානඤ්ච සිබ්බන</b>න්ති “යාව ද්වාරකොසා අග්ගළට්ඨපනායා”ති (පාචි॰ 135) වුත්තසික්ඛාපදඤ්ච “අඤ්ඤාතිකාය භික්ඛුනියා චීවරං දදෙය්ය (පාචි॰ 171), චීවරං සිබ්බෙය්යා”ති (පාචි॰ 176) වුත්තසික්ඛාපදද්වයඤ්ච।
bod:374:<b>පූවෙහී</b>ති <pb V=2.358/> පූවෙහි වා මන්ථෙහි වා අභිහට්ඨුං පවාරණසික්ඛාපදඤ්ච। <b>පච්චයො</b>ති චතුමාසපච්චයපවාරණසික්ඛාපදඤ්ච। <b>ජොතී</b>ති ජොතියා සමාදහනසික්ඛාපදඤ්ච। <b>රතන</b>න්ති රතනසික්ඛාපදඤ්ච। <b>සූචි…පෙ॰… සුගතස්ස චා</b>ති සූචිඝරසික්ඛාපදාදීනි සත්ත සික්ඛාපදානි ච।
bod:375:<b>අඤ්ඤවිඤ්ඤත්තිසික්ඛා චා</b>ති “අඤ්ඤං විඤ්ඤාපෙය්යා”ති (පාචි॰ 749) වුත්තසික්ඛාපදඤ්ච। <b>අඤ්ඤං චෙතාපනම්පි චා</b>ති “අඤ්ඤං චෙතාපෙත්වා අඤ්ඤං චෙතාපෙය්යා”ති (පාචි॰ 749) වුත්තසික්ඛාපදඤ්ච। <b>සඞ්ඝිකෙන දුවෙ වුත්තා</b>ති “සඞ්ඝිකෙන අඤ්ඤං චෙතාපෙය්ය (පාචි॰ 759), සඞ්ඝිකෙන සඤ්ඤාචිකෙන අඤ්ඤං චෙතාපෙය්යා”ති (පාචි॰ 764) වුත්තානි ද්වෙ සික්ඛාපදානි ච। <b>ද්වෙ මහාජනිකෙනා</b>ති “මහාජනිකෙන අඤ්ඤං චෙතාපෙය්ය (පාචි॰ 769), මහාජනිකෙන සඤ්ඤාචිකෙන අඤ්ඤං චෙතාපෙය්යා”ති (පාචි॰ 774) වුත්තානි ද්වෙ සික්ඛාපදානි ච।
bod:376:<b>තථා</b> <pb M=2.454/> <b>පුග්ගලිකෙනෙක</b>න්ති “පුග්ගලිකෙන සඤ්ඤාචිකෙන අඤ්ඤං චෙතාපෙය්යා”ති (පාචි॰ 779) වුත්තමෙකසික්ඛාපදඤ්ච। <b>ගරුපාවුරණ</b>න්ති ගරුපාවුරණචෙතාපනසික්ඛාපදඤ්ච। <b>ලහු</b>න්ති ලහුපාවුරණචෙතාපනසික්ඛාපදං। “විඝාසා උදසාටි චා”ති පදච්ඡෙදො। <b>ද්වෙ විඝාසා</b>ති “උච්චාරං වා පස්සාවං වා සඞ්කාරං වා විඝාසං වා තිරොකුට්ටෙ වා තිරොපාකාරෙ වා ඡඩ්ඩෙය්ය වා ඡඩ්ඩාපෙය්ය වා (පාචි॰ 825), හරිතෙ ඡඩ්ඩෙය්ය වා ඡඩ්ඩාපෙය්ය වා”ති (පාචි॰ 829) එවං වුත්තානි ද්වෙ විඝාසසික්ඛාපදානි ච। <b>උදසාටි චා</b>ති උදකසාටිකසික්ඛාපදඤ්ච। <b>තථා සමණචීවර</b>න්ති තථා “සමණචීවරං දදෙය්යා”ති (පාචි॰ 917) වුත්තසික්ඛාපදඤ්චාති।
bod:377:ඉති එතෙ එකූනපණ්ණාස ධම්මා <b>දුක්ඛන්තදස්සිනා</b> භගවතා ඡසමුට්ඨානිකා තෙයෙව <b>සඤ්චරිත්තසමා</b> සඤ්චරිත්තසික්ඛාපදෙන සමා <b>කතා</b> අනුමතා පඤ්ඤත්තාති යොජනා।
cen:සඤ්චරිත්තසමුට්ඨානවණ්ණනා।
bod:378:<b>සඞ්ඝභෙදො</b>ති සඞ්ඝභෙදසික්ඛාපදඤ්ච। <b>භෙදානුවත්තදුබ්බචදූසකා</b>ති භෙදානුවත්තකදුබ්බචකුලදූසකසික්ඛාපදානි ච। <b>දුට්ඨුල්ලච්ඡාදන</b>න්ති දුට්ඨුල්ලපටිච්ඡාදනසික්ඛාපදඤ්ච। <b>දිට්ඨී</b>ති දිට්ඨිඅප්පටිනිස්සජ්ජනසික්ඛාපදඤ්ච <pb V=2.359/>। <b>ඡන්දඋජ්ජග්ඝිකා දුවෙ</b>ති ඡන්දංඅදත්වාගමනසික්ඛාපදඤ්ච උජ්ජග්ඝිකාය අන්තරඝරෙ ගමනනිසීදනසික්ඛාපදද්වයඤ්ච।
bod:379:<b>අප්පසද්දා දුවෙ වුත්තා</b>ති “අප්පසද්දො අන්තරඝරෙ ගමිස්සාමි, නිසීදිස්සාමී”ති (පාචි॰ 588, 589) වුත්තානි ද්වෙ සික්ඛාපදානි ච। <b>න බ්යාහරෙ</b>ති “න සකබළෙන මුඛෙන බ්යාහරිස්සාමී”ති (පාචි॰ 619) වුත්තසික්ඛාපදඤ්ච। <b>ඡමා, නීචාසනෙ, ඨාන</b>න්ති “ඡමායං නිසීදිත්වා (පාචි॰ 645), නීචෙ <pb M=2.455/> ආසනෙ නිසීදිත්වා (පාචි॰ 647), ඨිතො නිසින්නස්සා”ති (පාචි॰ 648) වුත්තසික්ඛාපදඤ්ච। <b>පච්ඡතො උප්පථෙන චා</b>ති “පච්ඡතො ගච්ඡන්තො පුරතො ගච්ඡන්තස්ස (පාචි॰ 649), උප්පථෙන ගච්ඡන්තො පථෙන ගච්ඡන්තස්සා”ති (පාචි॰ 650) වුත්තසික්ඛාපදද්වයඤ්ච।
bod:380:<b>වජ්ජච්ඡාදා</b>ති වජ්ජතො පටිච්ඡාදනසික්ඛාපදඤ්ච। <b>අනුවත්තා චා</b>ති උක්ඛිත්තානුවත්තනසික්ඛාපදඤ්ච। <b>ගහණ</b>න්ති “හත්ථග්ගහණං වා සාදියෙය්යා”ති (පාචි॰ 675) වුත්තසික්ඛාපදඤ්ච। <b>ඔසාරෙය්ය චා</b>ති “අනපලොකෙත්වා කාරකසඞ්ඝං අනඤ්ඤාය ගණස්ස ඡන්දං ඔසාරෙය්යා”ති (පාචි॰ 695) වුත්තසික්ඛාපදඤ්ච। <b>පච්චක්ඛාමීති සික්ඛා චා</b>ති “බුද්ධං පච්චාචික්ඛාමී”ති (පාචි॰ 710) වුත්තසික්ඛාපදඤ්ච। <b>තථා කිස්මිඤ්චිදෙව චා</b>ති “කිස්මිඤ්චිදෙව අධිකරණෙ පච්චාකතා”ති (පාචි॰ 716) වුත්තසික්ඛාපදඤ්ච।
bod:381:<b>සංසට්ඨා ද්වෙ චා</b>ති “භික්ඛුනියො පනෙව සංසට්ඨා විහරන්තී”ති (පාචි॰ 722) ච “යා පන භික්ඛුනී එවං වදෙය්ය සංසට්ඨාව, අය්යෙ, තුම්හෙ විහරථා”තිආදිවචනං (පාචි॰ 728) පටිච්ච වුත්තසික්ඛාපදද්වයඤ්ච। <b>වධිත්වා චා</b>ති “අත්තානං වධිත්වා වධිත්වා රොදෙය්යා”ති (පාචි॰ 880) වුත්තසික්ඛාපදඤ්ච। <b>විසිබ්බෙත්වා චා</b>ති “භික්ඛුනියා චීවරං විසිබ්බෙත්වා වා විසිබ්බාපෙත්වා වා”ති (පාචි॰ 893) වුත්තසික්ඛාපදඤ්ච। <b>දුක්ඛිත</b>න්ති “දුක්ඛිතං සහජීවිනි”න්ති (පාචි॰ 947) වුත්තසික්ඛාපදඤ්ච। <b>පුනදෙව ච සංසට්ඨා</b>ති “සංසට්ඨා විහරෙය්ය ගහපතිනා වා ගහපතිපුත්තෙන වා”ති (පාචි॰ 956) එවං පුන වුත්තසංසට්ඨසික්ඛාපදඤ්ච। <b>නෙව වූපසමෙය්ය චා</b>ති “‘එහාය්යෙ, ඉමං අධිකරණං වූපසමෙහී’ති (පාචි॰ 995) වුච්චමානා ‘සාධූ’ති පටිස්සුණිත්වා සා පච්ඡා අනන්තරායිකිනී නෙව වූපසමෙය්යා”ති වුත්තසික්ඛාපදඤ්ච।
bod:382:<b>ජානං</b> <pb M=2.456/> <pb V=2.360/> <b>සභික්ඛුකාරාම</b>න්ති “ජානං සභික්ඛුකං ආරාමං අනාපුච්ඡා පවිසෙය්යා”ති (පාචි॰ 1024) වුත්තසික්ඛාපදඤ්ච। <b>තථෙව න පවාරයෙ</b>ති “උභතොසඞ්ඝෙ තීහි ඨානෙහි න පවාරෙය්යා”ති (පාචි॰ 1051) වුත්තසික්ඛාපදඤ්ච। <b>තථා අන්වද්ධමාසඤ්චා</b>ති “අන්වද්ධමාසං භික්ඛුනියා භික්ඛුසඞ්ඝතො ද්වෙ ධම්මා පච්චාසීසිතබ්බා”ති (පාචි॰ 1059) වුත්තසික්ඛාපදඤ්ච। <b>සහජීවිනියො දුවෙ</b>ති “සහජීවිනිං වුට්ඨාපෙත්වා ද්වෙ වස්සානි නෙව අනුග්ගණ්හෙය්ය (පාචි॰ 1108), සහජීවිනිං වුට්ඨාපෙත්වා නෙව වූපකාසෙය්යා”ති (පාචි॰ 1116) වුත්තසික්ඛාපදද්වයඤ්ච।
bod:383-4:<b>සචෙ මෙ චීවරං අය්යෙ</b>ති “සචෙ මෙ ත්වං, අය්යෙ, චීවරං දස්සසි, එවාහං තං වුට්ඨාපෙස්සාමී”ති (පාචි॰ 1151) වුත්තසික්ඛාපදඤ්ච। <b>අනුබන්ධිස්සසී</b>ති “සචෙ මං ත්වං, අය්යෙ, ද්වෙ වස්සානි අනුබන්ධිස්සසි, එවාහං තං වුට්ඨාපෙස්සාමී”ති (පාචි॰ 1155) වුත්තසික්ඛාපදඤ්ච। අසමෙන සම්බුද්ධෙන පකාසිතා ඉමෙ සත්තතිංස ධම්මා සබ්බෙ <b>කායවාචාදිතො</b> කායවාචාචිත්තතො <b>එකසමුට්ඨානා කතා සමනුභාසනා සියුං</b> සමුට්ඨානතො සමනුභාසනසික්ඛාපදෙන සදිසා සියුන්ති යොජනා।
cen:සමනුභාසනසමුට්ඨානවණ්ණනා।
bod:385:<b>කථිනානි ච තීණී</b>ති “නිට්ඨිතචීවරස්මිං භික්ඛුනා උබ්භතස්මිං කථිනෙ”ති (පාරා॰ 462) වුත්තානි ආදිතො තීණි සික්ඛාපදානි। <b>පත්තො</b>ති “දසාහපරමං අතිරෙකපත්තො”ති (පාරා॰ 601) වුත්තසික්ඛාපදඤ්ච। <b>භෙසජ්ජමෙව චා</b>ති “පටිසායනීයානි භෙසජ්ජානී”ති (පාරා॰ 622) වුත්තසික්ඛාපදඤ්ච। <b>අච්චෙකම්පි චා</b>ති අච්චෙකසික්ඛාපදඤ්ච। <b>සාසඞ්ක</b>න්ති <pb M=2.457/> තදනන්තරමෙව සාසඞ්කසික්ඛාපදඤ්ච। <b>පක්කමන්තද්වයම්පි චා</b>ති “තං පක්කමන්තො නෙව උද්ධරෙය්යා”ති (පාචි॰ 109, 115) භූතගාමවග්ගෙ වුත්තසික්ඛාපදද්වයඤ්ච।
bod:386:<b>තථා උපස්සයං ගන්ත්වා</b>ති “භික්ඛුනුපස්සයං උපසඞ්කමිත්වා භික්ඛුනියො ඔවදෙය්යා”ති (පාචි॰ 158) වුත්තසික්ඛාපදඤ්ච। <b>පරම්පරං භොජන</b>න්ති “පරම්පරභොජනෙ පාචිත්තිය”න්ති (පාචි॰ 221) වුත්තසික්ඛාපදඤ්ච। <b>අනතිරිත්ත</b>න්ති “අනතිරිත්තං ඛාදනීයං වා භොජනීයං වා”ති (පාචි॰ 238) වුත්තසික්ඛාපදඤ්ච। <b>සභත්තො</b>ති “නිමන්තිතො සභත්තො සමානො”ති <pb V=2.361/> (පාචි॰ 299) වුත්තසික්ඛාපදඤ්ච। <b>විකප්පෙත්වා තථෙව චා</b>ති “චීවරං විකප්පෙත්වා”ති (පාචි॰ 373) වුත්තසික්ඛාපදඤ්ච।
bod:387:<b>රඤ්ඤො</b>ති “රඤ්ඤො ඛත්තියස්සා”ති (පාචි॰ 498) වුත්තසික්ඛාපදඤ්ච। <b>විකාලෙ</b>ති “විකාලෙ ගාමං පවිසෙය්යා”ති (පාචි॰ 509-512) වුත්තසික්ඛාපදඤ්ච। <b>වොසාසා</b>ති “වොසාසමානරූපා ඨිතා”ති (පාචි॰ 558) වුත්තසික්ඛාපදඤ්ච। “ආරඤ්ඤකෙ උස්සයවාදිකා”ති පදච්ඡෙදො। <b>ආරඤ්ඤකෙ</b>ති “තථාරූපෙසු ආරඤ්ඤකෙසු සෙනාසනෙසු පුබ්බෙ අප්පටිසංවිදිත”න්ති (පාචි॰ 570) වුත්තසික්ඛාපදඤ්ච। <b>උස්සයවාදිකා</b>ති “උස්සයවාදිකා විහරෙය්යා”ති (පාචි॰ 679) වුත්තසික්ඛාපදඤ්ච। <b>පත්තසන්නිචයඤ්චෙවා</b>ති “පත්තසන්නිචයං කරෙය්යා”ති (පාචි॰ 734) වුත්තසික්ඛාපදඤ්ච। <b>පුරෙ, පච්ඡා, විකාලකෙ</b>ති “යා පන භික්ඛුනී පුරෙභත්තං කුලානි උපසඞ්කමිත්වා”ති (පාචි॰ 855) ච “පච්ඡාභත්තං කුලානි උපසඞ්කමිත්වා”ති (පාචි॰ 860) ච “විකාලෙ කුලානි උපසඞ්කමිත්වා”ති (පාචි॰ 865) ච වුත්තසික්ඛාපදත්තයඤ්ච।
bod:388-9:<b>පඤ්චාහික</b>න්ති <pb M=2.458/> “පඤ්චාහිකං සඞ්ඝාටිචාරං අතික්කමෙය්යා”ති (පාචි॰ 898) වුත්තසික්ඛාපදඤ්ච। <b>සඞ්කමනි</b>න්ති “චීවරසඞ්කමනීයං ධාරෙය්යා”ති (පාචි॰ 903) වුත්තසික්ඛාපදඤ්ච। <b>තථා ආවසථද්වය</b>න්ති “ආවසථචීවරං අනිස්සජ්ජිත්වා පරිභුඤ්ජෙය්ය (පාචි॰ 1004), ආවසථං අනිස්සජ්ජිත්වා චාරිකං පක්කමෙය්යා”ති (පාචි॰ 1009) එවං ආවසථෙන සද්ධිං වුත්තසික්ඛාපදද්වයඤ්ච। <b>පසාඛෙ</b>ති “පසාඛෙ ජාතං ගණ්ඩං වා”ති (පාචි॰ 1063) වුත්තසික්ඛාපදඤ්ච। <b>ආසනෙ චා</b>ති “භික්ඛුස්ස පුරතො අනාපුච්ඡා ආසනෙ නිසීදෙය්යා”ති (පාචි॰ 1215) වුත්තසික්ඛාපදඤ්චාති ඉමෙ පන එකූනතිංස ධම්මා කායවාචතො, කායවාචාචිත්තතො ච සමුට්ඨානතො සබ්බෙ <b>ද්විසමුට්ඨානිකා,</b> තතොයෙව <b>කථිනසම්භවා</b> කථිනසමුට්ඨානා හොන්තීති යොජනා।
cen:කථිනසමුට්ඨානවණ්ණනා।
bod:390:<b>ද්වෙ සෙය්යා</b>ති ද්වෙ සහසෙය්යසික්ඛාපදානි ච। <b>ආහච්චපාදො චා</b>ති ආහච්චපාදකසික්ඛාපදඤ්ච। <b>පිණ්ඩඤ්චා</b>ති ආවසථපිණ්ඩභොජනසික්ඛාපදඤ්ච। <b>ගණභොජන</b>න්ති ගණභොජනසික්ඛාපදඤ්ච <pb V=2.362/>। <b>විකාලෙ</b>ති විකාලභොජනසික්ඛාපදඤ්ච। <b>සන්නිධිඤ්චෙවා</b>ති සන්නිධිකාරකසික්ඛාපදඤ්ච। <b>දන්තපොන</b>න්ති දන්තපොනසික්ඛාපදඤ්ච। <b>අචෙලක</b>න්ති අචෙලකසික්ඛාපදඤ්ච।
bod:391:<b>උය්යුත්තඤ්චා</b>ති “උය්යුත්තං සෙනං දස්සනාය ගච්ඡෙය්යා”ති (පාචි॰ 311) වුත්තසික්ඛාපදඤ්ච। “වසෙ උය්යොධි”න්ති පදච්ඡෙදො। <b>වසෙ</b>ති “සෙනාය වසෙය්යා”ති (පාචි॰ 318) වුත්තසික්ඛාපදඤ්ච। <b>උය්යොධි</b>න්ති “උය්යොධිකං වා…පෙ॰… අනීකදස්සනං වා ගච්ඡෙය්යා”ති (පාචි॰ 323) වුත්තසික්ඛාපදඤ්ච <pb M=2.459/>। <b>සුරා</b>ති සුරාපානසික්ඛාපදඤ්ච। <b>ඔරෙන න්හායන</b>න්ති ඔරෙනද්ධමාසනහායනසික්ඛාපදඤ්ච। <b>දුබ්බණ්ණකරණඤ්චෙවා</b>ති “තිණ්ණං දුබ්බණ්ණකරණාන”න්ති (පාචි॰ 368) වුත්තසික්ඛාපදඤ්ච। <b>පාටිදෙසනීයද්වය</b>න්ති වුත්තාවසෙසං පාටිදෙසනීයද්වයඤ්ච।
bod:392:<b>ලසුණ</b>න්ති ලසුණසික්ඛාපදඤ්ච। <b>උපතිට්ඨෙය්යා</b>ති “භික්ඛුස්ස භුඤ්ජන්තස්ස පානීයෙන වා විධූපනෙන වා උපතිට්ඨෙය්යා”ති (පාචි॰ 816) වුත්තසික්ඛාපදඤ්ච। <b>නච්චදස්සනමෙව චා</b>ති “නච්චං වා ගීතං වා වාදිතං වා දස්සනාය ගච්ඡෙය්යා”ති (පාචි॰ 834) වුත්තසික්ඛාපදඤ්ච। <b>නග්ග</b>න්ති “නග්ගා නහායෙය්යා”ති (පාචි॰ 884) වුත්තසික්ඛාපදඤ්ච। <b>අත්ථරණ</b>න්ති “එකත්ථරණපාවුරණා තුවට්ටෙය්යු”න්ති (පාචි॰ 937) වුත්තසික්ඛාපදඤ්ච। <b>මඤ්චෙ</b>ති “එකමඤ්චෙ තුවට්ටෙය්යු”න්ති (පාචි॰ 933) වුත්තසික්ඛාපදඤ්ච। <b>අන්තොරට්ඨෙ</b>ති “අන්තොරට්ඨෙ සාසඞ්කසම්මතෙ”ති (පාචි॰ 962) වුත්තසික්ඛාපදඤ්ච। <b>තථා බහී</b>ති “තිරොරට්ඨෙ සාසඞ්කසම්මතෙ”ති (පාචි॰ 966) වුත්තසික්ඛාපදඤ්ච।
bod:393:<b>අන්තොවස්ස</b>න්ති “අන්තොවස්සං චාරිකං චරෙය්යා”ති (පාචි॰ 970) වුත්තසික්ඛාපදඤ්ච। <b>අගාරඤ්චා</b>ති “රාජාගාරං වා චිත්තාගාරං වා…පෙ॰… පොක්ඛරණිං වා දස්සනාය ගච්ඡෙය්යා”ති (පාචි॰ 978) වුත්තසික්ඛාපදඤ්ච। <b>ආසන්දි</b>න්ති “ආසන්දිං වා පල්ලඞ්කං වා පරිභුඤ්ජෙය්යා”ති (පාචි॰ 983) වුත්තසික්ඛාපදඤ්ච। <b>සුත්තකන්තන</b>න්ති “සුත්තං කන්තෙය්යා”ති (පාචි॰ 987) වුත්තසික්ඛාපදඤ්ච। <b>වෙය්යාවච්ච</b>න්ති “ගිහිවෙය්යාවච්චං කරෙය්යා”ති (පාචි॰ 991) වුත්තසික්ඛාපදඤ්ච। <b>සහත්ථා චා</b>ති “අගාරිකස්ස වා පරිබ්බාජකස්ස වා පරිබ්බාජිකාය වා සහත්ථා ඛාදනීයං වා භොජනීයං වා දදෙය්යා”ති (පාචි॰ 1000) වුත්තසික්ඛාපදඤ්ච <pb M=2.460/> <pb V=2.363/>। <b>ආවාසෙ ච අභික්ඛුකෙ</b>ති “අභික්ඛුකෙ ආවාසෙ වස්සං වසෙය්යා”ති (පාචි॰ 1047) වුත්තසික්ඛාපදඤ්ච।
bod:394:<b>ඡත්ත</b>න්ති “ඡත්තුපාහනං ධාරෙය්යා”ති (පාචි॰ 1178) වුත්තසික්ඛාපදඤ්ච। <b>යානඤ්චා</b>ති “යානෙන යායෙය්යා”ති (පාචි॰ 1186) වුත්තසික්ඛාපදඤ්ච। <b>සඞ්ඝාණි</b>න්ති “සඞ්ඝාණිං ධාරෙය්යා”ති (පාචි॰ 1191) වුත්තසික්ඛාපදඤ්ච। <b>අලඞ්කාර</b>න්ති “ඉත්ථාලඞ්කාරං ධාරෙය්යා”ති (පාචි॰ 1195) වුත්තසික්ඛාපදඤ්ච। <b>ගන්ධවාසිත</b>න්ති “ගන්ධවණ්ණකෙන නහායෙය්ය (පාචි॰ 1199), වාසිතකෙන පිඤ්ඤාකෙන නහායෙය්යා”ති (පාචි॰ 1203) වුත්තසික්ඛාපදද්වයඤ්ච। <b>“භික්ඛුනී…පෙ॰… ගිහිනියා”</b>ති එතෙන “භික්ඛුනියා උම්මද්දාපෙය්යා”තිආදීනි (පාචි॰ 1207) චත්තාරි සික්ඛාපදානි වුත්තානි।
bod:395:<b>තථාසංකච්චිකා</b>ති “අසංකච්චිකා ගාමං පවිසෙය්යා”ති (පාචි॰ 1225) එවං වුත්තසික්ඛාපදඤ්ච। <b>ඉමෙ පන තෙචත්තාලීස</b> ධම්මා සබ්බෙ කායචිත්තවසෙන <b>ද්විසමුට්ඨානිකා</b>। එළකලොමෙන සමුට්ඨානතො <b>සමා</b> හොන්තීති යොජනා।
cen:එළකලොමසමුට්ඨානවණ්ණනා।
bod:396-7:<b>අඤ්ඤත්රා</b>ති “මාතුගාමස්ස උත්තරිඡප්පඤ්චවාචාහි ධම්මං දෙසෙය්ය අඤ්ඤත්ර විඤ්ඤුනා පුරිසවිග්ගහෙනා”ති (පාචි॰ 63) වුත්තසික්ඛාපදඤ්ච। <b>අසම්මතො චෙවා</b>ති “අසම්මතො භික්ඛුනියො ඔවදෙය්යා”ති (පාචි॰ 146) වුත්තසික්ඛාපදඤ්ච। <b>තථා අත්ථඞ්ගතෙන චා</b>ති “අත්ථඞ්ගතෙ සූරියෙ භික්ඛුනියො ඔවදෙය්යා”ති (පාචි॰ 154) වුත්තසික්ඛාපදඤ්ච। <b>තිරච්ඡානවිජ්ජා ද්වෙ වුත්තා</b>ති “තිරච්ඡානවිජ්ජං පරියාපුණෙය්ය, වාචෙය්යා”ති (පාචි॰ 1014, 1018) එවං වුත්තානි ද්වෙ සික්ඛාපදානි ච। <b>අනොකාසකතම්පි චා</b>ති “අනොකාසකතං භික්ඛුං පඤ්හං <pb M=2.461/> පුච්ඡෙය්යා”ති (පාචි॰ 1220) වුත්තසික්ඛාපදඤ්චාති ඉමෙ පන සබ්බෙ ඡ ධම්මා වාචතො, වාචාචිත්තතො චාති ඉමෙහි ද්වීහි සමුට්ඨානෙහි සමුට්ඨානිකා හොන්ති। <b>පදසොධම්මතුල්යතා</b> අයමෙතෙසං පදසොධම්මෙන සදිසභාවොති යොජනා।
cen:පදසොධම්මසමුට්ඨානවණ්ණනා।
bod:398-9:<b>එක</b>න්ති <pb V=2.364/> “භික්ඛුනියා සද්ධිං සංවිධාය එකද්ධානමග්ගං පටිපජ්ජෙය්යා”ති (පාචි॰ 180) වුත්තසික්ඛාපදඤ්ච। <b>නාව</b>න්ති “එකනාවං අභිරුහෙය්යා”ති (පාචි॰ 188) වුත්තසික්ඛාපදඤ්ච। <b>පණීතඤ්චා</b>ති “පණීතභොජනානි අගිලානො අත්තනො අත්ථාය විඤ්ඤාපෙත්වාභුඤ්ජෙය්යා”ති (පාචි॰ 259) වුත්තසික්ඛාපදඤ්ච। <b>සංවිධානඤ්චා</b>ති මාතුගාමෙන සද්ධිං සංවිධාය ගමනසික්ඛාපදඤ්ච। <b>සංහරෙ</b>ති “සම්බාධෙ ලොමං සංහරාපෙය්යා”ති (පාචි॰ 799) වුත්තසික්ඛාපදඤ්ච। <b>ධඤ්ඤ</b>න්ති “ආමකධඤ්ඤං විඤ්ඤත්වා වා”ති (පාචි॰ 821) වුත්තසික්ඛාපදඤ්ච। <b>නිමන්තිතා චෙවා</b>ති “නිමන්තිතා වා පවාරිතා වා ඛාදනීයං වා භොජනීයං වා ඛාදෙය්ය වා භුඤ්ජෙය්ය වා”ති (පාචි॰ 1038) වුත්තසික්ඛාපදඤ්ච। <b>පාටිදෙසනියට්ඨක</b>න්ති භික්ඛුනීනං වුත්තා අට්ඨ පාටිදෙසනීයා චෙති බුද්ධසෙට්ඨෙන පඤ්ඤත්තා එතා චුද්දස සික්ඛා <b>චතුසමුට්ඨානා</b> කායතො, කායවාචතො, කායචිත්තතො, වාචාචිත්තතො චාති චතූහි සමුට්ඨානෙහි සමුට්ඨහන්ති। සමුට්ඨානතො <b>අද්ධානෙන</b> අද්ධානසික්ඛාපදෙන සමා හොන්තීති මතාති යොජනා।
cen:අද්ධානසමුට්ඨානවණ්ණනා।
bod:400-1:<b>සුති</b>න්ති <pb M=2.462/> උපස්සුතිතිට්ඨනසික්ඛාපදඤ්ච। <b>සූපාදිවිඤ්ඤත්ති</b>න්ති සූපොදනවිඤ්ඤත්තිසික්ඛාපදඤ්ච। <b>අන්ධකාරෙ</b>ති “රත්තන්ධකාරෙ අප්පදීපෙ”ති (පාචි॰ 839) වුත්තසික්ඛාපදඤ්ච। <b>තථෙව ච පටිච්ඡන්නෙ</b>ති “පටිච්ඡන්නෙ ඔකාසෙ”ති (පාචි॰ 843) වුත්තසික්ඛාපදඤ්ච। <b>ඔකාසෙ</b>ති “අජ්ඣොකාසෙ පුරිසෙන සද්ධි”න්ති (පාචි॰ 847) එවං වුත්තසික්ඛාපදඤ්ච। <b>බ්යූහෙ චා</b>ති තදනන්තරමෙව “රථිකාය වා බ්යූහෙ වා සිඞ්ඝාටකෙ වා පුරිසෙන සද්ධි”න්ති (පාචි॰ 851) ආගතසික්ඛාපදඤ්චාති ඉමෙ සබ්බෙපි ආදිච්චබන්ධුනා දෙසිතා ඡ ධම්මා <b>චතුත්ථච්ඡට්ඨතො</b> කායචිත්තතො, කායවාචාචිත්තතො ච සමුට්ඨහන්තා <b>ථෙය්යසත්ථසමුට්ඨානා</b> ථෙය්යසත්ථසික්ඛාපදෙන සමානසමුට්ඨානා සියුන්ති යොජනා।
cen:ථෙය්යසත්ථසමුට්ඨානවණ්ණනා।
bod:402:<b>ඡත්ත, දණ්ඩකරස්සාපී</b>ති “න ඡත්තපාණිස්ස දණ්ඩපාණිස්සා”ති (පාචි॰ 635) වුත්තසික්ඛාපදද්වයඤ්ච। <b>සත්ථාවුධකරස්සාපී</b>ති “න සත්ථපාණිස්ස (පාචි॰ 636), න ආවුධපාණිස්සා”ති (පාචි॰ 637) වුත්තසික්ඛාපදද්වයඤ්ච। <b>පාදුකූපාහනා, යාන</b>න්ති “න පාදුකාරුළ්හස්ස <pb V=2.365/> (පාචි॰ 638), න උපාහනාරුළ්හස්ස (පාචි॰ 639), න යානගතස්සා”ති (පාචි॰ 640) වුත්තසික්ඛාපදත්තයඤ්ච। <b>සෙය්යා, පල්ලත්ථිකාය චා</b>ති “න සයනගතස්ස (පාචි॰ 641), න පල්ලත්ථිකාය නිසින්නස්සා”ති (පාචි॰ 642) වුත්තසික්ඛාපදද්වයඤ්ච।
bod:403:<b>වෙඨිතොගුණ්ඨිතො චා</b>ති “න වෙඨිතසීසස්ස (පාචි॰ 643), න ඔගුණ්ඨිතසීසස්සා”ති (පාචි॰ 644) වුත්තසික්ඛාපදද්වයඤ්චාති නිදස්සිතා <b>සබ්බෙ එකාදස</b> ධම්මා වාචාචිත්තසඞ්ඛාතෙන එකෙන සමුට්ඨානෙන <pb M=2.463/> සමුට්ඨිතා ධම්මදෙසනසමුට්ඨානාති සඤ්ඤිතා සල්ලක්ඛිතාති යොජනා।
cen:ධම්මදෙසනසමුට්ඨානවණ්ණනා।
bod:404:එවං තාව සම්භින්නසමුට්ඨානං වෙදිතබ්බං, නියතසමුට්ඨානං තිවිධං, තං එකස්සෙව සික්ඛාපදස්ස හොතීති විසුංයෙව දස්සෙතුමාහ <b>“භූතාරොචනකඤ්චෙවා”</b>තිආදි। <b>භූතාරොචනකඤ්චෙවා</b>ති තීහි අචිත්තකසමුට්ඨානෙහි සමුට්ඨිතං භූතාරොචනසික්ඛාපදඤ්ච। <b>චොරිවුට්ඨාපනම්පි චා</b>ති වාචාචිත්තතො, කායවාචාචිත්තතො චාති ද්වීහි සමුට්ඨිතං චොරිවුට්ඨාපනසික්ඛාපදඤ්ච। අනනුඤ්ඤාතමෙව <b>අනනුඤ්ඤාතමත්තං। අනනුඤ්ඤාතමත්ත</b>න්ති වාචතො, කායවාචතො, වාචාචිත්තතො, කායවාචාචිත්තතො චාති චතූහි සමුට්ඨිතං අනනුඤ්ඤාතසික්ඛාපදඤ්චාති। <b>ඉදං තය</b>න්ති ඉදං සික්ඛාපදත්තයං। <b>අසම්භින්න</b>න්ති කෙනචි අඤ්ඤෙන සික්ඛාපදෙන අසම්මිස්සසමුට්ඨානං।
cen:ඉති උත්තරෙ ලීනත්ථපකාසනියා
cen:සමුට්ඨානසීසකථාවණ්ණනා නිට්ඨිතා।
