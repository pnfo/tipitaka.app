cha:7:රාහුලසංයුත්තං
tit:1:පඨමවග්ගො
sub:1-8:චක්ඛුසුත්තාදිවණ්ණනා
bod:188-195:රාහුලසංයුත්තස්ස <pb V=2.188/> <pb P=2.213/> <pb M=2.196/> පඨමෙ <b>එකො</b>ති චතූසු ඉරියාපථෙසු එකවිහාරී। <b>වූපකට්ඨො</b>ති විවෙකට්ඨො නිස්සද්දො। <b>අප්පමත්තො</b>ති සතියා අවිප්පවසන්තො। <b>ආතාපී</b>ති වීරියසම්පන්නො। <b>පහිතත්තො විහරෙය්ය</b>න්ති විසෙසාධිගමත්ථාය පෙසිතත්තො හුත්වා විහරෙය්යං। <b>අනිච්ච</b>න්ති හුත්වා අභාවාකාරෙන අනිච්චං। අථ වා උප්පාදවයවන්තතාය තාවකාලිකතාය විපරිණාමකොටියා නිච්චපටික්ඛෙපතොති ඉමෙහිපි කාරණෙහි අනිච්චං। <b>දුක්ඛ</b>න්ති චතූහි කාරණෙහි දුක්ඛං දුක්ඛමනට්ඨෙන දුක්ඛවත්ථුකට්ඨෙන සතතසම්පීළනට්ඨෙන සුඛපටික්ඛෙපෙනාති। <b>කල්ල</b>න්ති යුත්තං। <b>එතං මමා</b>ති තණ්හාගාහො। <b>එසොහමස්මී</b>ති මානගාහො। <b>එසො මෙ අත්තා</b>ති දිට්ඨිගාහො। තණ්හාගාහො චෙත්ථ අට්ඨසතතණ්හාවිචරිතවසෙන, මානගාහො නවවිධමානවසෙන, දිට්ඨිගාහො ද්වාසට්ඨිදිට්ඨිවසෙන වෙදිතබ්බො। <b>නිබ්බින්දං විරජ්ජතී</b>ති එත්ථ විරාගවසෙන චත්තාරො මග්ගා කථිතා, <b>විරාගා විමුච්චතී</b>ති එත්ථ විමුත්තිවසෙන චත්තාරි සාමඤ්ඤඵලානි।
bod:එත්ථ ච පඤ්චසු ද්වාරෙසු පසාදාව ගහිතා, <b>මනො</b>ති ඉමිනා තෙභූමකං සම්මසනචාරචිත්තං। දුතියෙ <pb P=2.214/> පඤ්චසු ද්වාරෙසු ආරම්මණමෙව। තතියෙ පඤ්චසු ද්වාරෙසු පසාදවත්ථුකචිත්තමෙව, මනොවිඤ්ඤාණෙන තෙභූමකං සම්මසනචාරචිත්තං ගහිතං। එවං සබ්බත්ථ නයො නෙතබ්බො। ඡට්ඨෙ තෙභූමකධම්මා। අට්ඨමෙ පන <b>තණ්හා</b>ති තස්මිං තස්මිං ද්වාරෙ ජවනප්පත්තාව ලබ්භති। පඨමාදීනි।
sub:9:ධාතුසුත්තවණ්ණනා
bod:196:නවමෙ <pb V=2.189/> විඤ්ඤාණධාතුවසෙන නාමං, සෙසාහි රූපන්ති නාමරූපං කථිතං। නවමං।
sub:10:ඛන්ධසුත්තවණ්ණනා
bod:197:දසමෙ <pb M=2.197/> රූපක්ඛන්ධො කාමාවචරො, සෙසා චත්තාරො සබ්බසඞ්ගාහිකපරිච්ඡෙදෙන චතුභූමකා। ඉධ පන තෙභූමකාති ගහෙතබ්බා। දසමං।
cen:පඨමො වග්ගො।
tit:2:දුතියවග්ගො
sub:1-10:චක්ඛුසුත්තාදිවණ්ණනා
bod:198-199:දුතියෙ දස උත්තානත්ථානෙව। පඨමාදීනි।
sub:11:අනුසයසුත්තවණ්ණනා
bod:200:එකාදසමෙ <b>ඉමස්මිඤ්ච සවිඤ්ඤාණකෙ කායෙ</b>ති අත්තනො සවිඤ්ඤාණකකායං දස්සෙති, <b>බහිද්ධා චා</b>ති පරස්ස සවිඤ්ඤාණකං වා අවිඤ්ඤාණකං වා। පුරිමෙන වා අත්තනො ච පරස්ස ච විඤ්ඤාණමෙව <pb P=2.215/> දස්සෙති, පච්ඡිමෙන බහිද්ධා අනින්ද්රියබද්ධරූපං। <b>අහඞ්කාරමමඞ්කාරමානානුසයා</b>ති අහංකාරදිට්ඨි ච මමංකාරතණ්හා ච මානානුසයා ච। <b>න හොන්තී</b>ති එතෙ කිලෙසා කථං ජානන්තස්ස එතෙසු වත්ථූසු න හොන්තීති පුච්ඡති। <b>සම්මප්පඤ්ඤාය පස්සතී</b>ති සහ විපස්සනාය මග්ගපඤ්ඤාය සුට්ඨු පස්සති। එකාදසමං।
sub:12:අපගතසුත්තවණ්ණනා
bod:201:ද්වාදසමෙ <pb V=2.190/> <b>අහඞ්කාරමමඞ්කාරමානාපගත</b>න්ති අහංකාරතො ච මමංකාරතො ච මානතො ච අපගතං। <b>විධා සමතික්කන්ත</b>න්ති මානකොට්ඨාසෙ සුට්ඨු අතික්කන්තං। <b>සන්තං සුවිමුත්ත</b>න්ති කිලෙසවූපසමෙන සන්තං, කිලෙසෙහෙව සුට්ඨු විමුත්තං। සෙසං උත්තානමෙවාති। ද්වාදසමං।
cen:දුතියො වග්ගො।
bod:ද්වීසුපි <pb M=2.198/> අසෙක්ඛභූමි කථිතා। පඨමො පනෙත්ථ ආයාචන්තස්ස දෙසිතො, දුතියො අනායාචන්තස්ස। සකලෙපි පන රාහුලසංයුත්තෙ ථෙරස්ස විමුත්තිපරිපාචනීයධම්මාව කථිතාති।
cen:රාහුලසංයුත්තවණ්ණනා නිට්ඨිතා।
