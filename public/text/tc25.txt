cha:ඡබ්බීසතිම පරිච්ඡෙද
sub:මරිචවට්ටිකවිහාරමහො
gax:1:එකච්ඡත්තං <pb M=.152/> කරිත්වාන, ලංකාරජ්ජං මහායසො।
gae:නානන්තරං සංවිදහි, යොධානං සො යථාරහං॥
gax:2:ථෙරපුත්තාභයො යොධො, දිය්යමානං න ඉච්ඡිතං।
gae:පුච්ඡිතොව කිමත්ථන්ති, යුද්ධමත්ථීති අබ්රවි॥
gax:3:එකරජ්ජෙ කතෙ යුද්ධං, කිනාමත්තීති පුච්ඡිතො।
gae:යුද්ධං කිලෙස චොරෙහි, කරිස්සාමි සුදුජ්ජයං॥
gax:4:ඉච්චෙව මාහ තං රාජා, පුනප්පුනං නිසෙධයි।
gae:පුනප්පුනං සොයාචිත්වා, රඤ්ඤොනුඤ්ඤාය පබ්බජි॥
gax:5:පබ්බජිත්වා ච කාලෙන, අරහත්තමපාපුණි।
gae:පඤ්චඛීණාසවසත-පරිවාඑරා අහොසි ච॥
gax:6:ඡත්තමඞ්ගල සත්තාහෙ, ගතෙ ගතභයො’ භයො।
gae:රාජා කතා භිසෙකොව, මහතා විභවෙන සො॥
gax:7:තිස්සවාපි’මගා කීළ-විධිනා සමලඞ්ක තං।
gae:කීළිතුං අභිසිත්තානං, චාරිත්තඤ්චා නුරක්ඛිතුං॥
gax:8:රඤ්ඤො පරිච්ඡදං සබ්බං, උපායනසතානි ච।
gae:මරිචවට්ටිවිහාරස්ස, ඨානම්හි ඨපයිංසු ච॥
gax:9:තත්ථෙව ථූපඨානම්හි, සධාතුං කුන්තමුත්තමං।
gae:ඨපෙසුං කුන්තධරකා, උජුකං රාජමානුසා॥
gax:10:සහොරොධො මහාරාජා, කීළිත්වා සලිලෙ දිවා।
gae:සායමාහං ගමිස්සාම, කුන්තං වඩ්ඪෙථ භො”ඉති॥
gax:11:චාලෙතුං තං න සක්ඛිංසු, කුන්තං රාජාධිකාරිකා।
gae:ගන්ධාමාලාහි පූජෙසුං, රාජසෙනාසමාගතා॥
gax:12:රාජා <pb M=.153/> මහන්තං අච්ඡෙරං, දිස්වා තං හට්ඨමානසො।
gae:විධාය තත්ථ ආරක්ඛං, පවිසිත්වා පුරං තතො॥
gax:13:කුන්තං පරික්ඛිපාපෙත්වා, චෙතියං තත්ථ කාරයි।
gae:ථූපං පරික්ඛිපාපෙත්වා, විහාරඤ්ච අකාරයි॥
gax:14:තීහි වස්සෙහි නිඨාසි, විහාරො සො නරිස්සරො।
gae:සඞ්ඝං සසන්නිපාතෙසි, විහරමහාකාරණා॥
gax:15:භික්ඛුනං සතසහස්සානි, තදා භික්ඛුනියො පන।
gae:නවුති ච සහස්සානි, අභවිංසු සමාගතා॥
gax:16:තස්මිං සමාගමෙ සඞ්ඝං, ඉදමාක මහීපති।
gae:“සඞ්ඝං භන්තෙ විසරිත්වා, භුඤ්ජිං මරිචවට්ටිකං॥
gax:17:හස්සෙ’තං දණ්ඩකම්මං මෙ, භවතූති අකාරයි।
gae:සචෙතියං මරිචවට්ටි-විහාරං සුමනොහරං॥
gax:18:පතිග්ගණ්හාතු තං සඞ්ඝො, ඉති සො දක්ඛිණොදකං।
gae:පාතිත්වා භික්ඛුසඞ්ඝස්ස, විහාරං සුමනො අදා॥
gax:19:විහාරෙ තං සමන්තාපි, මහන්තං මණ්ඩපං සුභං।
gae:කාරෙත්වා තත්ථ සඞ්ඝස්ස, මහාදානං පවත්තයි॥
gax:20:පාදෙ පතිට්ඨාපෙත්වාපි,
gax:ජලෙ අභයවාපියා।
gax:කතො සො මණ්ඩපො ආසි,
gae:සෙසො කාසෙ කථාවකා॥
gax:21:සත්තාහං අන්නපානාදිං, දත්වාන මනුජාධිපො।
gae:අදා සාමණකං සබ්බං, පරික්ඛාරං මහාරහං॥
gax:22:අහු සතසහස්සග්ඝො, පරික්ඛාරො ස ආදිකො।
gae:අන්තෙ සහස්සග්ඝනකො, සබ්බ සඞ්ඝො ච තංලභි॥
gax:23:යුද්ධෙ දානෙ ච සූරෙන, සූරිනා රතනත්තයෙ।
gae:පසන්නාමලචිත්තෙන, සාසනුජොත නත්ථිනා॥
gax:24:රඤ්ඤා <pb M=.154/> කතඤ්ඤුනා තෙන, ථූපකාරාපනාදිතො।
gae:විහාර මහනන්තානි, පූජෙතුං රතනත්තයං॥
gax:25:පරිච්චත්තධනානෙ’ත්ථ, අනග්ඝානි විමුඤ්චිය।
gae:සෙසානි හොන්ති එකාය, ඌනවීසතිකොටියො॥
gax:26:තොගා දසද්ධවිධ දොසවිදූසිතාපි,
gax:පඤ්ඤාවිසෙස සහිතෙහි ජනෙහි පත්තා।
gax:හොන්තෙව පඤ්චගුණයොග ගහිතසාරං,
gae:ඉච්චස්ස සාරගහණෙ මතිමායතෙය්යාති॥
cen:සුජනප්පසාදසංවෙගත්ථාය කතෙ මහාවංසෙ
cen:මරිචවට්ටිකවිහාරමහොනාම
cen:ඡබ්බීසතිමො පරිච්ඡෙදො।
