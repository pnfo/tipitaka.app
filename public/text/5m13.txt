cha:පාචිත්තියකථාවණ්ණනා
bod:2129-30:එවං තිංස නිස්සග්ගියපාචිත්තියානි දස්සෙත්වා ඉදානි සුද්ධපාචිත්තියානි දස්සෙතුමාහ <b>“ලසුණ”</b>න්තිආදි। <b>ලසුණ</b>න්ති එත්ථ ඉති-සද්දො ලුත්තනිද්දිට්ඨො। “ලසුණං”ඉති භණ්ඩිකං <b>වුත්තං</b> අට්ඨකථායං (පාචි॰ අට්ඨ॰ 793-795)। චතුපඤ්චමිඤ්ජාදිප්පභෙදං භණ්ඩිකං <b>ලසුණං</b> නාම, න තතො ඌනං। තෙනාහ <b>“න එකද්විතිමිඤ්ජක”</b>න්ති। පක්කලසුණතො, සීහළදීපසම්භවතො ච විසෙසමාහ <b>“ආමකං මාගධංයෙවා”</b>ති। මගධෙසු ජාතං <b>මාගධං,</b> “වුත්ත”න්ති ඉමිනා සම්බන්ධො। යථාහ “මගධරට්ඨෙ ජාතලසුණමෙව <pb M=2.62/> හි ඉධ ලසුණන්ති අධිප්පෙත”න්ති (පාචි॰ අට්ඨ॰ 795)। තං “ඛාදිස්සාමී”ති ගණ්හතීති සම්බන්ධො। වුත්තප්පකාරං පාචිත්තියඤ්ච අජ්ඣොහාරවසෙනාති දස්සෙතුමාහ <b>“අජ්ඣොහාරවසෙනෙව, පාචිත්තිං පරිදීපයෙ”</b>ති।
bod:2131:තදෙව <pb V=2.51/> වක්ඛති <b>“ද්වෙ තයො”</b>තිආදිනා। <b>සද්ධි</b>න්ති එකතො। <b>සඞ්ඛාදිත්වා</b>ති ගලබිලං අප්පවෙසෙත්වා දන්තෙහි සංචුණ්ණියන්තී ඛාදිත්වා। <b>අජ්ඣොහරති</b> පරගලං කරොති।
bod:2132:<b>තත්ථා</b>ති තස්මිං භණ්ඩිකලසුණෙ। <b>“මිඤ්ජානං ගණනායා”</b>ති ඉමිනා අජ්ඣොහාරපයොගගණනායෙව දීපිතා। යථාහ “භින්දිත්වා එකෙකං මිඤ්ජං ඛාදන්තියා පන පයොගගණනාය පාචිත්තියානී”ති (පාචි॰ අට්ඨ॰ 795)।
bod:2133:සභාවතො වට්ටන්තෙවාති යොජනා।
bod:2135:යථාවුත්තපලණ්ඩුකාදීනං නානත්තං දස්සෙතුමාහ <b>“එකා මිඤ්ජා”</b>තිආදි। ඉධ මිඤ්ජානං වසෙනෙව නානත්තං දස්සිතං। <b>අට්ඨකථායං</b> පන වණ්ණවසෙනාපි। යථාහ “පලණ්ඩුකො පණ්ඩුවණ්ණො හොති। භඤ්ජනකො ලොහිතවණ්ණො। හරිතකො හරිතපණ්ණවණ්ණො”ති (පාචි॰ අට්ඨ॰ 797)।
bod:2136:“සාළවෙ උත්තරිභඞ්ගකෙ”ති පදච්ඡෙදො। “බදරසාළවාදීසූ”ති (පාචි॰ අට්ඨ॰ 797) <b>අට්ඨකථා</b>වචනතො එත්ථ බදර-සද්දො සෙසො। <b>බදරසාළවං</b> නාම බදරඵලානි සුක්ඛාපෙත්වා චුණ්ණෙත්වා කාතබ්බා ඛාදනීයවිකති। <b>උම්මත්තිකාදීන</b>න්ති එත්ථ <b>ආදි</b>-සද්දෙන ආදිකම්මිකා ගහිතා। යථාහ “උම්මත්තිකාය ආදිකම්මිකායා”ති (පාචි॰ 797)।
cen:පඨමං।
bod:2137:<b>සම්බාධෙ</b>ති <pb M=2.63/> පටිච්ඡන්නොකාසෙ। තස්ස විභාගං දස්සෙතුමාහ <b>“උපකච්ඡෙසු මුත්තස්ස කරණෙපි වා”</b>ති।
bod:2138:අස්සා තථා පාචිත්තීති සම්බන්ධො। <b>“න ලොමගණනායා”</b>ති ඉමිනා “පයොගගණනායා”ති ඉදමෙව සමත්ථයති।
bod:2139:<b>ආබාධෙ</b>ති කණ්ඩුආදිකෙ රොගෙ। යථාහ – “ආබාධපච්චයාති කණ්ඩුකච්ඡුආදිආබාධපච්චයා”ති <pb V=2.52/> (පාචි॰ අට්ඨ॰ 801)। <b>මග්ගසංවිධානසමා මතා</b>ති භික්ඛුනියා සංවිධාය එකද්ධානසික්ඛාපදෙන සදිසා මතා ඤාතාති අත්ථො।
cen:දුතියං।
bod:2140:පදුමස්ස වා පුණ්ඩරීකස්ස වා අන්තමසො කෙසරෙනාපි කාම<b>රාගෙන මුත්තකරණස්ස තලඝාතනෙ</b> මුත්තකරණම්පි පහාරදානෙ පාචිත්ති හොතීති යොජනා। <b>කෙසරෙනාපී</b>ති <b>අපි</b>-සද්දෙන මහාපදුමපණ්ණෙහි වත්තබ්බමෙව නත්ථීති දීපෙති। යථාහ – “අන්තමසො උප්පලපත්තෙනාපීති එත්ථ පත්තං තාව මහන්තං, කෙසරෙනාපි පහාරං දෙන්තියා ආපත්තියෙවා”ති (පාචි॰ අට්ඨ॰ 803)।
bod:2141:<b>තත්ථා</b>ති තස්මිං මුත්තකරණතලෙ।
cen:තතියං।
bod:2142:යා පන භික්ඛුනී <b>කාමරාගපරෙතා</b> කාමරාගෙන පීළිතා අත්තනො <b>බ්යඤ්ජනෙ</b> මුත්තපථෙ උප්පලපත්තම්පි පවෙසෙති, <b>න වට්ටති</b> පාචිත්ති හොතීති යොජනා। <b>පි</b>-සද්දෙන “කෙසරමත්තම්පි පන පවෙසෙන්තියා ආපත්තියෙවා”ති (පාචි॰ අට්ඨ॰ 812) <b>අට්ඨකථා</b> උල්ලිඞ්ගිතා।
bod:2143-4:යද්යෙවං <pb M=2.64/> “ජතුමට්ඨකෙ පාචිත්තිය”න්ති කස්මා වුත්තන්ති ආහ <b>“ඉදං…පෙ॰… ජතුමට්ඨක”</b>න්ති। <b>ඉදං ජතුමට්ඨකං වත්ථුවසෙනෙව වුත්ත</b>න්ති “අථ ඛො සා භික්ඛුනී ජතුමට්ඨකං ආදියිත්වා ධොවිතුං විස්සරිත්වා එකමන්තං ඡඩ්ඩෙසි। භික්ඛුනියො මක්ඛිකාහි සම්පරිකිණ්ණං පස්සිත්වා එවමාහංසු ‘කස්සිදං කම්ම’න්ති। සා එවමාහ ‘මය්හිදං කම්ම’න්ති। යා තා භික්ඛුනියො අප්පිච්ඡා, තා උජ්ඣායන්ති ඛිය්යන්ති විපාචෙන්ති ‘කථඤ්හි නාම භික්ඛුනී ජතුමට්ඨකං ආදියිස්සතී”ති (පාචි॰ 806) ආගතවත්ථුවසෙනෙව වුත්තං, න තං විනා අඤ්ඤස්ස වට්ටකස්ස සම්භවතොති අධිප්පායො। <b>ජතුමට්ඨකං</b> නාම ජතුනා කතො මට්ඨදණ්ඩකො।
bod:<b>දණ්ඩ</b>න්ති <pb V=2.53/> එත්ථ “යං කිඤ්චී”ති සෙසො। යථාහ “අන්තමසො උප්පලපත්තම්පි මුත්තකරණං පවෙසෙතී”ති (පාචි॰ 808)। එතම්පි ච අතිමහන්තං, කෙසරමත්තම්පි පන පවෙසෙන්තියා ආපත්ති එව। <b>එළාලුක</b>න්ති කක්කාරිඵලං වා। <b>තස්මි</b>න්ති අත්තනො මුත්තකරණෙ।
bod:2145:<b>ආබාධපච්චයා</b>ති මුත්තකරණප්පදෙසෙ ජාතවණාදිම්හි වණට්ඨානනිරුපනාදිපච්චයා।
cen:චතුත්ථං।
bod:2146:<b>අග්ගපබ්බද්වයාධික</b>න්ති අග්ගපබ්බද්වයතො කෙසග්ගමත්තම්පි අධිකං। යථාහ “අන්තමසො කෙසග්ගමත්තම්පි අතික්කාමෙති, ආපත්ති පාචිත්තියස්සා”ති (පාචි॰ 812)। <b>දකසුද්ධිං කරොන්තියා</b>ති මුත්තකරණට්ඨානෙ ධොවනං කරොන්තියා। යථාහ “උදකසුද්ධිකං නාම මුත්තකරණස්ස ධොවනා වුච්චතී”ති (පාචි॰ 812)।
bod:2147:<b>“තීණී”</b>ති <pb M=2.65/> ඉමිනා එකඞ්ගුලියා පබ්බද්වයස්ස පවෙසෙත්වා ධොවනෙ දොසාභාවං දීපෙති। <b>දීඝතො</b>ති අඞ්ගුලියා දීඝතො। තීණි පබ්බානි ගම්භීරතො මුත්තකරණෙ පවෙසෙත්වා උදකසුද්ධිං ආදියන්තියා පාචිත්තියං භවෙති යොජනා।
bod:2148:තිස්සො, චතස්සො වා අඞ්ගුලියො එකතො කත්වා විත්ථාරෙන පවෙසනෙ එකපබ්බෙපි පවිට්ඨෙ “ද්වඞ්ගුලපබ්බපරම”න්ති නියමිතප්පමාණාතික්කමතො ආහ <b>“එකපබ්බම්පි යා පනා”</b>ති। <b>යා පන</b> භික්ඛුනී චතුන්නං වාපි අඞ්ගුලීනං තිස්සන්නං වාපි අඞ්ගුලීනං එකපබ්බම්පි විත්ථාරතො පවෙසෙති, තස්සා පාචිත්තියං සියාති යොජනා।
bod:2149:<b>ඉතී</b>ති එවං। <b>සබ්බප්පකාරෙනා</b>ති ගම්භීරපවෙසනාදිනා සබ්බෙන පකාරෙන। <b>අභිබ්යත්තතරං කත්වා</b>ති සුපාකටතරං කත්වා। <b>අයමත්ථො</b>ති “එකිස්සඞ්ගුලියා තීණී”තිආදිනා වුත්තො අයමත්ථො।
bod:2150:ද්වඞ්ගුලපබ්බෙ දොසො නත්ථීති යොජනා। උදකසුද්ධිපච්චයෙ පන සතිපි ඵස්සසාදියනෙ <pb V=2.54/> යථාවුත්තපරිච්ඡෙදෙ අනාපත්ති। <b>අධිකම්පී</b>ති ද්වඞ්ගුලපබ්බතො අධිකම්පි। උදකසුද්ධිං කරොන්තියා දොසො නත්ථීති යොජනා।
bod:2151:තථා උදකසුද්ධිං කරොන්තීනං උම්මත්තිකාදීනං අනාපත්ති පකාසිතාති යොජනා।
cen:පඤ්චමං।
bod:2152:<b>භුඤ්ජතො පන භික්ඛුස්සා</b>ති පඤ්චන්නං භොජනානං අඤ්ඤතරං භුඤ්ජතො භික්ඛුස්ස। යථාහ “භුඤ්ජන්තස්සාති පඤ්චන්නං භොජනානං අඤ්ඤතරං භොජනං භුඤ්ජන්තස්සා”ති (පාචි॰ 817)। <b>පානීයං වා විධූපනං</b> <pb M=2.66/> <b>වා</b>ති වක්ඛමානං පානීයං, බීජනීයඤ්ච। <b>උපතිට්ඨෙය්යා</b>ති “හත්ථපාසෙ තිට්ඨතී”ති (පාචි॰ 817) වචනතො එත්ථ <b>උප</b>-සද්දො හත්ථපාසසඞ්ඛාතං සමීපං වදතීති වෙදිතබ්බං।
bod:2153:වත්ථකොණාදි යා කාචි “බීජනී”ති වුච්චතීති යොජනා, ඉමිනා “බීජනිකිච්චං සම්පාදෙස්සාමී”ති අධිට්ඨාය ගහිතචීවරකොණප්පකාරං යං කිඤ්චි “බීජනී”ති වුච්චතීති අත්ථො।
bod:2154:“අථ ඛො සා භික්ඛුනී තස්ස භික්ඛුනො භුඤ්ජන්තස්ස පානීයෙන ච විධූපනෙන ච උපතිට්ඨිත්වා අච්චාවදති। අථ ඛො සො භික්ඛු තං භික්ඛුනිං අපසාදෙති ‘මා, භගිනි, එවරූපං අකාසි, නෙතං කප්පතී’ති। ‘පුබ්බෙ මං ත්වං එවඤ්ච එවඤ්ච කරොසි, ඉදානි එත්තකං න සහසී’ති පානීයථාලකං මත්ථකෙ ආසුම්භිත්වා විධූපනෙන පහාරං අදාසී”ති (පාචි॰ 815) ඉමස්මිං <b>වත්ථුම්හි</b> භික්ඛූහි ආරොචිතෙ “කථඤ්හි නාම, භික්ඛවෙ, භික්ඛුනී භික්ඛුස්ස පහාරං දස්සතී”තිආදීනි (පාචි॰ 815) වත්වා “යා පන භික්ඛුනී භික්ඛුස්ස භුඤ්ජන්තස්ස පානීයෙන වා විධූපනෙන වා උපතිට්ඨෙය්ය, පාචිත්තිය”න්ති (පාචි॰ 816) වුත්තත්තා පහාරපච්චයා නු ඛොති ආසඞ්කං නිවත්තෙතුමාහ <b>“හත්ථපාසෙ ඉධ ඨානපච්චයාපත්ති දීපිතා”</b>ති। එත්ථ ච <b>ආසුම්භිත්වා</b>ති පාතෙත්වා। <b>ඉධා</b>ති ඉමස්මිං සික්ඛාපදෙ। “න, භික්ඛවෙ, භික්ඛුනියා භික්ඛුස්ස පහාරො දාතබ්බො। යා දදෙය්ය, ආපත්ති දුක්කටස්සා”ති (චූළව॰ 420) <b>භික්ඛුනික්ඛන්ධකෙ</b> <pb V=2.55/> වුත්තං ගහෙත්වා ආහ <b>“පහාරපච්චයා වුත්තං, ඛන්ධකෙ දුක්කටං විසු”</b>න්ති। ඉමිනා වුත්තස්සෙවත්ථස්ස කාරණං දස්සිතං හොති।
bod:2155:<b>හත්ථපාසං ජහිත්වා</b>ති එත්ථ “භොජනං භුඤ්ජතො”ති ච <b>ඛාදනං ඛාදතො</b>ති එත්ථ “හත්ථපාසෙ”ති ච වත්තබ්බං <pb M=2.67/>। භොජනං භුඤ්ජතො හත්ථපාසං ජහිත්වා උපතිට්ඨන්තියා වා ඛාදනං ඛාදතො හත්ථපාසෙ උපතිට්ඨන්තියා වා හොති ආපත්ති දුක්කටන්ති යොජනා।
bod:2156:<b>දෙතී</b>ති පානීයං වා සූපාදිං වා “ඉමං පිවථ, ඉමිනා භුඤ්ජථා”ති දෙති। තාලවණ්ටං “ඉමිනා බීජන්තා භුඤ්ජථා”ති දෙති। <b>දාපෙතී</b>ති අඤ්ඤෙන උභයම්පි දාපෙති। <b>ඉදං</b> සික්ඛාපදං සමුට්ඨානතො එළකලොමෙන සමං මතන්ති යොජනා।
cen:ඡට්ඨං।
bod:2157:<b>විඤ්ඤත්වා</b>ති සයං විඤ්ඤත්වා, අඤ්ඤාය වා විඤ්ඤාපෙත්වා। “විඤ්ඤත්වා වා විඤ්ඤාපෙත්වා වා”ති (පාචි॰ 821) හි සික්ඛාපදං। <b>ආමකං ධඤ්ඤ</b>න්ති අපක්කං අභට්ඨං සාලිආදිකං සත්තවිධං ධඤ්ඤං। යථාහ – “ආමකධඤ්ඤං නාම සාලි වීහි යවො ගොධුමො කඞ්ගු වරකො කුද්රූසකො”ති (පාචි॰ 822)। <b>කොට්ටෙත්වා</b>ති මුසලෙහි කොට්ටෙත්වා। යදි පරිභුඤ්ජතීති යොජනා।
bod:2158-60:“භුඤ්ජිස්සාමීති පටිග්ගණ්හාති, ආපත්ති දුක්කටස්සාති ඉදං පයොගදුක්කටං නාම, තස්මා න කෙවලං පටිග්ගහණෙයෙව දුක්කටං හොතී”තිආදිනා (පාචි॰ අට්ඨ॰ 822) <b>අට්ඨකථාගතං</b> විභාගං දස්සෙතුමාහ <b>“න කෙවලං තු ධඤ්ඤාන”</b>න්තිආදි। <b>පනා</b>ති අපි-සද්දත්ථෙ, සුක්ඛාපනෙපීති අත්ථො। <b>භජ්ජනත්ථායා</b>ති එත්ථ “වද්දලිදිවසෙ”ති සෙසො। “කපල්ලසජ්ජනෙ උද්ධනසජ්ජනෙ”ති පච්චෙකං යොජෙතබ්බං। <b>දබ්බිසජ්ජනෙ</b>ති කටච්ඡුසම්පාදනෙ। තත්ථ කපල්ලකෙ ධඤ්ඤපක්ඛිපනෙති යොජනා। “ඝට්ටනකොට්ටනෙ”ති වත්තබ්බෙ ගාථාබන්ධවසෙන න-කාරලොපං කත්වා <b>“ඝට්ටකොට්ටනෙ”</b>ති වුත්තං।
bod:2161-3:පමාණ-සද්දස්ස <pb M=2.68/> ආවත්තලිඞ්ගසඞ්ඛ්යත්තා ආහ <b>“භොජනඤ්චෙව විඤ්ඤත්තිපමාණ”</b>න්ති <pb V=2.56/>। <b>ආවත්තලිඞ්ගසඞ්ඛ්යත්තං</b> නාම නියතලිඞ්ගෙකත්තබහුත්තං। තථා හෙත්ථ <b>පමාණ</b>-සද්දො නියතනපුංසකලිඞ්ගෙ නියතෙකත්තං වුච්චති। <b>එත්ථ</b> ඉමස්මිං සික්ඛාපදෙ භොජනඤ්චෙව විඤ්ඤත්ති චාති ඉදං ද්වයං <b>හි</b> යස්මා පමාණං, තස්මා සයං විඤ්ඤත්වා වා අඤ්ඤතො භජ්ජනාදීනි කාරාපෙත්වා වා අඤ්ඤාය පන විඤ්ඤාපෙත්වා සයං භජ්ජනාදීනි කත්වා වා <b>යා පන</b> භික්ඛුනී අජ්ඣොහරති, තස්සා අජ්ඣොහාරපයොගෙසු පාචිත්තියො සියුන්ති යොජනා।
bod:<b>මහාපච්චරියං</b> (පාචි॰ අට්ඨ॰ 823) වුත්තං විනිච්ඡයං දස්සෙතුමාහ <b>“මාතරං වා”</b>තිආදි। <b>මාතරං වාපි යාචිත්වා</b>ති එත්ථ <b>වා</b>-සද්දො අත්ථන්තරවිකප්පනෙ। <b>පි</b>-සද්දො සම්භාවනෙ। මාතරං වා පිතරං වා අඤ්ඤං වා ඤාතකං වා පවාරිතං වා ආමකධඤ්ඤං යාචිත්වා වා අඤ්ඤාය කාරාපෙත්වා වා යා පරිභුඤ්ජති, තස්සා පාචිත්තීති යොජනා।
bod:2164:අවිඤ්ඤත්තියා ලද්ධං සයං වා භජ්ජනාදීනි කත්වා වා අඤ්ඤාය කාරාපෙත්වා වා යා පරිභුඤ්ජති, තස්සා දුක්කටන්ති යොජනා।
bod:2165:අඤ්ඤාය පන විඤ්ඤත්තියා ලද්ධං තාය කාරාපෙත්වාපි සයං කත්වා වා අජ්ඣොහරන්තියා තථා ආපත්ති දුක්කටන්ති යොජනා। ඉදඤ්ච <b>මහාපච්චරියා</b>ගතනයං ගහෙත්වා වුත්තං। <b>මහාඅට්ඨකථායං</b> පන “අඤ්ඤාය විඤ්ඤත්තං භුඤ්ජන්තියා දුක්කට”න්ති (පාචි॰ අට්ඨ॰ 822) වුත්තත්තා විඤ්ඤත්තියාපි අඤ්ඤාය ලද්ධං ආමකං ධඤ්ඤං තාය කාරාපෙත්වා වා සයං කත්වා වා පරිභුඤ්ජන්තස්සාපි දුක්කටමෙව වුත්තන්ති වෙදිතබ්බං।
bod:2166-7:<b>සෙදකම්මාදිඅත්ථායා</b>ති <pb M=2.69/> වාතරොගාදිනා ආතුරානං සෙදනාදිපටිකාරත්ථාය। ඉධ “අඤ්ඤාතකඅප්පවාරිතට්ඨානෙපී”ති සෙසො। භික්ඛූනම්පි එසෙව නයො। ඨපෙත්වා සත්ත ධඤ්ඤානි ඤාතකපවාරිතට්ඨානෙ සෙසවිඤ්ඤත්තියාපි අනාපත්තීති ඤාතබ්බන්ති යොජනා। <b>සෙසවිඤ්ඤත්තියා</b>ති මුග්ගමාසඅලාබුකුම්භණ්ඩකාදීනං වුත්තධඤ්ඤාවසෙසානං විඤ්ඤත්තියා।
bod:සාලිආදීනං සත්තන්නං ධඤ්ඤානං දුක්කටස්ස වුත්තත්තා, අනාමාසත්තා ච සබ්බෙන සබ්බං න වට්ටන්තීති දස්සෙතුමාහ <b>“ඤාතකානම්පී”</b>තිආදි।
bod:2168:<b>ලද්ධ</b>න්ති <pb V=2.57/> ලබ්භමානං। <b>නවකම්මෙසූ</b>ති නවකම්මත්ථාය, නිමිත්තත්ථෙ භුම්මං। එත්ථ “සම්පටිච්ඡිතු”න්ති සෙසො। “අවිඤ්ඤත්තියා ලබ්භමානං පන නවකම්මත්ථාය සම්පටිච්ඡිතුං වට්ටතී”ති (පාචි॰ අට්ඨ॰ 823) <b>මහාපච්චරියං</b> වුත්තං।
cen:සත්තමං।
bod:2169:<b>සඞ්කාර</b>න්ති කචවරං। <b>විඝාසකං වා</b>ති උච්ඡිට්ඨකමච්ඡකණ්ටකමංසට්ඨිචලකමුඛධොවනාදිකං යං කිඤ්චි। <b>ඡඩ්ඩෙය්ය වා</b>ති එත්ථ “සය”න්ති සෙසො “ඡඩ්ඩාපෙය්ය පරෙහී”ති වක්ඛමානත්තා। කුට්ටස්ස තිරො <b>තිරොකුට්ටං,</b> තස්මිං, කුට්ටස්ස පරභාගෙති අත්ථො। “පාකාරෙපි අයං නයො”ති වක්ඛමානත්තා කුට්ටන්ති වා බ්යතිරිත්තා භිත්ති ගහෙතබ්බා।
bod:2171:<b>එකා</b>ති එත්ථ ආපත්තීති සෙසො। “තස්සා”ති ඉමිනා සම්බන්ධො।
bod:2172:<b>ඡඩ්ඩනෙ</b>ති එත්ථ <b>පි</b>-සද්දො ලුත්තනිද්දිට්ඨො। දන්තකට්ඨස්ස ඡඩ්ඩනෙපි භික්ඛුනියා පාචිත්ති පරිදීපිතාති යොජනා।
bod:2173-4:<b>සබ්බත්ථා</b>ති <pb M=2.70/> වුත්තප්පකාරෙසු සබ්බෙසු විකප්පෙසු। අනාපත්තිවිසයං දස්සෙතුමාහ <b>“අවලඤ්ජෙපී”</b>තිආදි। අවලඤ්ජෙ ඨානෙ අනොලොකෙත්වා ඡඩ්ඩෙන්තියාපි වා වලඤ්ජෙ ඨානෙ ඔලොකෙත්වාපි වා පන ඡඩ්ඩෙන්තියා අනාපත්තීති යොජනා। ඡඩ්ඩනං <b>ක්රියං</b>। අනොලොකනං <b>අක්රියං</b>।
cen:අට්ඨමං।
bod:2175-6:යා පන භික්ඛුනී ඛෙත්තෙ වා නාළිකෙරාදිආරාමෙ වා යත්ථ කත්ථචි රොපිමෙ හරිතට්ඨානෙ <b>තානි</b> විඝාසුච්චාරසඞ්කාරමුත්තසඞ්ඛාතානි <b>චත්තාරි වත්ථූනි</b> සචෙ සයං ඡඩ්ඩෙති වා, තථා පරෙ ඡඩ්ඩාපෙති වා, තස්සා භික්ඛුනියා ආපත්තිවිනිච්ඡයො <b>වුත්තනයො</b> “එකෙක”මිච්චාදිනා යථාවුත්තපකාරොති යොජනා।
bod:2177-8:<b>යා පන</b> භික්ඛුනී හරිතෙ ඛෙත්තෙ නිසීදිත්වා භුඤ්ජමානා වා තථා හරිතෙ <b>තත්ථ</b> <pb V=2.58/> ඛෙත්තෙ උච්ඡුආදීනි <b>ඛාදන්ති</b> ඛාදමානා ගච්ඡන්තී වා යදි උච්ඡිට්ඨං උදකං වා චලකාදිං වා ඡඩ්ඩෙති, තස්සා පාචිත්තියං හොතීති යොජනා। <b>චලකං</b> නාම වමිකරං।
bod:2179:<b>තාදිසෙ</b> හරිතෙ ඨානෙ අන්තමසො මත්ථකඡින්නං නාළිකෙරම්පි ජලං පිවිත්වා ඡඩ්ඩෙන්තියා ආපත්ති සියාති යොජනා।
bod:2180:<b>සබ්බෙස</b>න්ති භික්ඛුභික්ඛුනීනං।
bod:2181:ලායිතම්පි ඛෙත්තං පුන රොහණත්ථාය මනුස්සා රක්ඛන්ති චෙ, <b>තත්ථ</b> තස්මිං ඛෙත්තෙ විඝාසුච්චාරාදීනි ඡඩ්ඩෙන්තියා <b>අස්සා</b> භික්ඛුනියා <b>යථාවත්ථුකමෙව හි</b> පාචිත්තියමෙවාති <pb M=2.71/> යොජනා। <b>“අස්සා යථාවත්ථුක”</b>න්ති ඉමිනා භික්ඛුස්ස දුක්කටන්ති වුත්තමෙව හොති।
bod:2182:<b>ඡඩ්ඩිතෙ ඛෙත්තෙ</b>ති මනුස්සෙහි උද්ධටසස්සෙ ඛෙත්තෙ। යථාහ – “මනුස්සෙසු සස්සං උද්ධරිත්වා ගතෙසු ඡඩ්ඩිතඛෙත්තං නාම හොති, තත්ථ වට්ටතී”ති (පාචි॰ අට්ඨ॰ 830)। එවං අකතෙපි ඛෙත්තෙ සාමිකෙ ආපුච්ඡිත්වා කාතුං වට්ටති। යථාහ “සාමිකෙ අපලොකෙත්වා ඡඩ්ඩෙතී”ති (පාචි॰ 832)। ඉධ ඛෙත්තපාලකා, ආරාමාදිගොපකා ච <b>සාමිකා</b> එව। සඞ්ඝස්ස ඛෙත්තෙ, ආරාමෙ ච සචෙ “තත්ථ කචවරං න ඡඩ්ඩෙතබ්බ”න්ති කතිකා නත්ථි, භික්ඛුස්ස ඡඩ්ඩෙතුං වට්ටති සඞ්ඝපරියාපන්නත්තා, න භික්ඛුනීනං। තාසං පන භික්ඛුසඞ්ඝෙ වුත්තනයෙන න වට්ටති, න තස්ස භික්ඛුස්ස, එවං සන්තෙපි සාරුප්පවසෙන කාතබ්බන්ති। <b>සබ්බ</b>න්ති උච්චාරාදි චතුබ්බිධං।
cen:නවමං।
bod:2183:එත්ථ “නච්චං නාම යං කිඤ්චි නච්චං। ගීතං නාම යං කිඤ්චි ගීතං। වාදිතං නාම යං කිඤ්චි වාදිත”න්ති (පාචි॰ 835) වචනතො “යං කිඤ්චී”ති සෙසො। යා පන භික්ඛුනී යං කිඤ්චි නච්චං වා යං කිඤ්චි ගීතං වා යං කිඤ්චි වාදිතං වා දස්සනත්ථාය ගච්ඡෙය්යාති යොජනා। තත්ථ <b>යං කිඤ්චි නච්ච</b>න්ති නටාදයො වා නච්චන්තු සොණ්ඩා වා, අන්තමසො මොරසුකමක්කටාදයොපි, සබ්බම්පෙතං නච්චමෙව। <b>යං කිඤ්චි ගීත</b>න්ති නටාදීනං වා ගීතං හොතු අරියානං පරිනිබ්බානකාලෙ රතනත්තයගුණූපසංහිතං සාධුකීළිතගීතං වා අසඤ්ඤතභික්ඛූනං <pb V=2.59/> ධම්මභාණකගීතං වා, සබ්බම්පෙතං ගීතමෙව। <b>යං කිඤ්චි වාදිත</b>න්ති ඝනාදිවාදනීයභණ්ඩවාදිතං වා හොතු කුටභෙරිවාදිතං වා අන්තමසො උදරභෙරිවාදිතම්පි <pb M=2.72/>, සබ්බම්පෙතං වාදිතමෙව। “දස්සනසවනත්ථායා”ති වත්තබ්බෙ විරූපෙකසෙසනයෙන <b>“දස්සනත්ථායා”</b>ති වුත්තං। පඤ්චන්නං විඤ්ඤාණානං යථාසකං විසයස්ස ආලොචනසභාවතාය වා <b>“දස්සනත්ථාය”</b> ඉච්චෙව වුත්තං।
bod:2184:පුබ්බපයොගදුක්කටෙන සහ පාචිත්තියං දස්සෙතුමාහ <b>“දස්සනත්ථාය නච්චස්සා”</b>තිආදි। <b>ගීතස්සා</b>ති එත්ථ “වාදිතස්සා”ති පකරණතො ලබ්භති।
bod:2185:<b>එකපයොගෙනා</b>ති එකදිසාවලොකනපයොගෙන। තෙනෙව වක්ඛති “අඤ්ඤස්මිම්පි…පෙ॰… සියු”න්ති। <b>පස්සතී</b>ති එත්ථ “නච්ච”න්ති සෙසො। <b>තෙස</b>න්ති යෙසං නච්චං පස්සති। <b>පි</b>-සද්දෙන වාදිතම්පි සම්පිණ්ඩෙති। යථාහ “තෙසංයෙව ගීතවාදිතං සුණාති, එකමෙව පාචිත්තිය”න්ති (පාචි॰ අට්ඨ॰ 836)।
bod:2186:<b>අඤ්ඤතො</b>ති අඤ්ඤස්මිං දිසාභාගෙ।
bod:2187:“විසුං පාචිත්තියො සියු”න්ති ඉදමෙව පකාසෙතුමාහ <b>“පයොගගණනායෙත්ථ, ආපත්තිගණනා සියා”</b>ති। <b>එත්ථා</b>ති ඉමස්මිං නානාදිසාභාගෙ। නච්චගීතවාදිතානං දස්සනසවනෙ <b>අට්ඨකථා</b>ගතං විනිච්ඡයං දස්සෙතුමාහ <b>“නච්චිතු”</b>න්තිආදි।
bod:2188:“නච්ච ඉතී”ති පදච්ඡෙදො, “නච්චාහී”තිපි පාඨො। <b>උපට්ඨාන</b>න්ති භෙරිසද්දපූජං। <b>සම්පටිච්ඡිතු</b>න්ති “සාධූ”ති අධිවාසෙතුං। ඉමස්ස උපලක්ඛණවසෙන වුත්තත්තා නච්චගීතෙපි එසෙව නයො।
bod:2189-90:<b>සබ්බත්ථා</b>ති නච්චනාදීසු සබ්බත්ථ। <b>උපට්ඨානං කරොමාති</b> තුම්හාකං චෙතියස්ස නච්චාදීහි උපහාරං කරොමාති। <b>උපට්ඨානං පසත්ථන්ති</b> උපට්ඨානකරණං නාම සුන්දරන්ති।
bod:යා <pb M=2.73/> ආරාමෙයෙව ච ඨත්වා පස්සති වා සුණාති වාති යොජනා, ඉධ “අන්තරාරාමෙ වා”තිආදි <pb V=2.60/> සෙසො। “ආරාමෙ ඨත්වා අන්තරාරාමෙ වා බහිආරාමෙ වා නච්චාදීනි පස්සති වා සුණාති වා, අනාපත්තී”ති (පාචි॰ අට්ඨ॰ 837) <b>අට්ඨකථාය</b> වුත්තං। <b>“ඨත්වා”</b>ති වුත්තෙපි සබ්බෙසුපි ඉරියාපථෙසු ලබ්භති। <b>ආරාමෙ ඨත්වා</b>ති න කෙවලං ඨත්වාව, තතො ගන්ත්වාපි සබ්බිරියාපථෙහිපි ලභති। “ආරාමෙ ඨිතා”ති (පාචි॰ 837) පන ආරාමපරියාපන්නදස්සනත්ථං වුත්තං। ඉතරථා නිසින්නාපි න ලභෙය්යාති <b>ගණ්ඨිපදා</b>දීසු වුත්තං। භික්ඛූනම්පි එසෙව නයො।
bod:2191:යා අත්තනො ඨිතොකාසං ආගන්ත්වා පයොජිතං පස්සති වා සුණාති වාති යොජනා। <b>ඨිතොකාස</b>න්ති එත්ථ ගතිනිවත්තිසාමඤ්ඤෙන සයිතනිසින්නම්පි ගය්හති। තථාරූපා හි කාරණා ගන්ත්වා පස්සන්තියා වාපීති යොජනා। <b>කාරණං</b> නාම සලාකභත්තාදිකාරණං। යථාහ “සති කරණීයෙති සලාකභත්තාදීනං වා අත්ථාය අඤ්ඤෙන වා කෙනචි කරණීයෙන ගන්ත්වා ගතට්ඨානෙ පස්සති වා සුණාති වා, අනාපත්තී”ති (පාචි॰ අට්ඨ॰ 837)।
bod:2192:මග්ගං ගච්ඡන්තී පටිපථෙ නච්චං අට්ඨත්වා පස්සතීති එවං පස්සන්තියාපි ච තථා අනාපත්තීති අජ්ඣාහාරයොජනා। <b>පටිපථෙ</b>ති ගමනමග්ගාභිමුඛෙ। <b>ආපදාසුපී</b>ති තාදිසෙන උපද්දවෙන උපද්දුතා සමජ්ජට්ඨානං පවිසති, එවං පවිසිත්වා පස්සන්තියා වා සුණන්තියා වා අනාපත්ති।
bod:2193:<b>ඉදං</b> සික්ඛාපදං සමුට්ඨානතො එළකලොමසික්ඛාපදෙන <b>සමං මතං</b> “සමාන”න්ති විඤ්ඤාතං।
cen:දසමං।
cen:ලසුණවග්ගො පඨමො।
bod:2194-5:<b>ඉධ</b> <pb M=2.74/> ඉමස්මිං සාසනෙ යා පන භික්ඛුනී රත්තන්ධකාරස්මිං අප්පදීපෙ පුරිසෙන සද්ධිං එකිකා සචෙ සන්තිට්ඨති, තස්සා පාචිත්තියං වුත්තන්ති යොජනා। <b>රත්තන්ධකාරස්මි</b>න්ති රත්තියං। රත්තිපරියායො හි <b>රත්තන්ධකාර</b>-සද්දො। යථාහ <b>පදභාජනෙ</b> “රත්තන්ධකාරෙති ඔග්ගතෙ සූරියෙ”ති (පාචි॰ 840)। <b>අප්පදීපෙ</b>ති පජ්ජොතචන්දසූරියඅග්ගීසු එකෙනාපි අනොභාසිතෙ, ඉමිනා <pb V=2.61/> රත්තික්ඛෙත්තං දස්සෙති। <b>“සන්තිට්ඨතී”</b>ති ඉමිනා ගමනනිසින්නසයනසඞ්ඛාතං ඉරියාපථත්තිකඤ්ච උපලක්ඛිතන්ති දට්ඨබ්බං। වුත්තඤ්හි වජිරබුද්ධිනා “සන්තිට්ඨෙය්යාති එත්ථ ඨානාපදෙසෙන චතුබ්බිධොපි ඉරියාපථො සඞ්ගහිතො, තස්මා පුරිසෙන සද්ධිං චඞ්කමනාදීනි කරොන්තියාපි පාචිත්තියඤ්ච උපලබ්භතී”ති (වජිර॰ ටී॰ පාචිත්තිය 839 ථොකං විසදිසං)। <b>පුරිසෙන සද්ධි</b>න්ති සන්තිට්ඨිතුං, සල්ලපිතුඤ්ච විඤ්ඤුනා මනුස්සපුරිසෙන සද්ධිං।
bod:රහස්සාදවසෙන පුරිසස්ස <b>හත්ථපාසං</b> සමාගන්ත්වා තෙන <b>සද්ධිං</b> සල්ලපන්තියා වා පාචිත්තියං වුත්තන්ති යොජනා।
bod:2196-7:යා පන භික්ඛුනී සචෙ මනුස්සපුරිසස්ස හත්ථපාසං විජහිත්වා සන්තිට්ඨති වා සල්ලපති වා, යක්ඛපෙතතිරච්ඡානගතානං හත්ථපාසං අවිජහිත්වා සන්තිට්ඨති වා සල්ලපති වා, තස්සා දුක්කටං පරිදීපිතන්ති යොජනා।
bod:<b>විඤ්ඤු</b>ග්ගහණෙන අවිඤ්ඤූ පුරිසො අනාපත්තිං න කරොතීති දීපෙති।
bod:2198:<b>අඤ්ඤවිහිතායා</b>ති රහොඅස්සාදතො අඤ්ඤං චින්තෙන්තියා। යථාහ “රහොඅස්සාදතො අඤ්ඤවිහිතාව හුත්වා”ති (පාචි॰ අට්ඨ॰ 841)। චතුත්ථෙන, ඡට්ඨෙන ච සමුට්ඨානෙන සමුට්ඨානතො <pb M=2.75/> <b>ථෙය්යසත්ථසමුට්ඨානං</b>। සන්තිට්ඨනසල්ලපනවසෙන <b>ක්රියං</b>। සඤ්ඤාය විමොක්ඛො එතස්මින්ති <b>සඤ්ඤාවිමොක්ඛකං</b>।
cen:පඨමං।
bod:2199:<b>පටිච්ඡන්නෙ ඔකාසෙ</b>ති කුට්ටාදීසු යෙන කෙනචි පටිච්ඡන්නෙ ඔකාසෙ। <b>ඉදං</b> වචනං।
cen:දුතියං।
bod:2200:තතියෙ “අජ්ඣොකාසෙ”ති ච චතුත්ථෙ “රථිකාය, බ්යූහෙ, සිඞ්ඝාටකෙ”ති පදානි ච වජ්ජෙත්වා අවසෙසං සන්ධායාහ “අපුබ්බං නත්ථි කිඤ්චිපී”ති। එත්ථ “වත්තබ්බ”න්ති සෙසො। එත්ථ <pb V=2.62/> ච <b>රථිකායා</b>ති රච්ඡාය। <b>බ්යූහෙ</b>ති අනිබ්බිද්ධරච්ඡාය। <b>සිඞ්ඝාටකෙ</b>ති චච්චරෙ ඔකාසෙ, තිකොණං වා චතුකොණං වා මග්ගසමොධානට්ඨානෙති වුත්තං හොති।
cen:තතියචතුත්ථානි।
bod:2201-2:“යා පන භික්ඛුනී පුරෙභත්තං කුලානි උපසඞ්කමිත්වා ආසනෙ නිසීදිත්වා සාමිකෙ අනාපුච්ඡා පක්කමෙය්ය, පාචිත්තිය”න්ති (පාචි॰ 855) වචනතො යා පන භික්ඛුනී පුරෙභත්තං කුලානි උපසඞ්කමිත්වා ඡදනන්තො ආසනෙ නිසීදිත්වා සාමිකෙ අනාපුච්ඡා අනොවස්සකප්පදෙසං අතික්කමෙති, <b>යා</b> ච අජ්ඣොකාසෙ වා නිසීදිත්වා සචෙ උපචාරං අතික්කමෙති, තස්සා පඨමෙ පදෙ දුක්කටං හොති, දුතියෙ පදෙ පාචිත්ති පරියාපුතාති යොජනා। <b>“ආසනෙ”</b>ති ඉමිනා පල්ලඞ්කමාභුජිත්වා නිසීදනාරහමාසනං අධිප්පෙතං। යථාහ – “ආසනං නාම පල්ලඞ්කස්ස ඔකාසො වුච්චතී”ති (පාචි॰ 856)। <b>අනොවස්සප්පදෙස</b>න්ති නිබ්බකොසබ්භන්තරං। අබ්භොකාසෙ ආපත්තිඛෙත්තං දස්සෙතුමාහ <b>“උපචාරම්පි වා සචෙ”</b>ති। <b>උපචාර</b>න්ති ද්වාදසහත්ථප්පමාණං <pb M=2.76/> පදෙසං। යථාහ <b>ගණ්ඨිපදෙ</b> “උපචාරො ද්වාදසහත්ථො”ති।
bod:2203:<b>“තථා”</b>ති ඉමිනා “දුක්කටං සමුදීරිත”න්ති ඉදං පච්චාමසති। ආපුට්ඨෙ අනාපුට්ඨසඤ්ඤාය ආපුට්ඨෙ විචිකිච්ඡතො පක්කමන්තියා තථා දුක්කටන්ති යොජනා। එත්ථ ච “භික්ඛුනියා”ති සම්බන්ධිනියා සමානත්තා “විචිකිච්ඡන්තියා”ති වත්තබ්බෙ ලිඞ්ගවිපල්ලාසවසෙන <b>“විචිකිච්ඡතො”</b>ති වුත්තන්ති දට්ඨබ්බං।
bod:2204:<b>ගිලානායා</b>ති යා තාදිසෙන ගෙලඤ්ඤෙන ආපුච්ඡිතුං න සක්කොති। <b>ආපදාසූ</b>ති ඝරෙ අග්ගි උට්ඨිතො හොති චොරා වා, එවරූපෙ උපද්දවෙ අනාපුච්ඡා පක්කමන්තියා අනාපත්ති।
cen:පඤ්චමං।
bod:2205-6:<b>“ගච්ඡන්තියා වජන්තියා”</b>ති ච නිසීදනනිපජ්ජනාවසානදස්සනත්ථං වුත්තං। පාචිත්තියං පන පච්ඡාභත්තං සාමිකෙ “ඉධ නිසීදාම වා සයාම වා”ති අනාපුච්ඡිත්වා නිසින්නනිපන්නපච්චයා <pb V=2.63/> හොතීති වෙදිතබ්බං। පච්ඡාභත්තං සාමිකෙ අනාපුච්ඡා ආසනෙ <b>නිසීදිත්වා</b> ගච්ඡන්තියා එකා පාචිත්ති හොතීති යොජනා। එස නයො <b>“නිපජ්ජිත්වා”</b>තිආදීසුපි।
bod:යථා පන තත්ථ අසංහාරිමෙ අනාපත්ති, එවමිධ ධුවපඤ්ඤත්තෙ වා අනාපත්තීති।
cen:ඡට්ඨං।
bod:2207:<b>තිසමුට්ඨාන</b>න්ති සචිත්තකෙහි තීහි සමුට්ඨානෙහි සමුට්ඨානතො।
cen:අට්ඨමං।
bod:2208:යා <pb M=2.77/> පන භික්ඛුනී අත්තානම්පි වා පරම්පි වා නිරයබ්රහ්මචරියෙහි අභිසපෙය්ය, තස්සා වාචතො වාචතො සියා පාචිත්තීති යොජනා। තත්ථ <b>අභිසපෙය්යා</b>ති සපථං කරෙය්ය, “නිරයෙ නිබ්බත්තාමි, අවීචිම්හි නිබ්බත්තාමී”ති අත්තානං වා “නිරයෙ නිබ්බත්තතු, අවීචිම්හි නිබ්බත්තතූ”ති පරං වා “ගිහිනී හොමි, ඔදාතවත්ථා හොමී”ති අත්තානං වා “ගිහිනී හොතු, ඔදාතවත්ථා හොතූ”ති පරං වා අභිසපෙය්යාති වුත්තං හොති।
bod:2210:අක්කොසති අත්තානං වා පරං වාති සම්බන්ධො। <b>තිකපාචිත්තිය</b>න්ති උපසම්පන්නාය උපසම්පන්නසඤ්ඤාවෙමතිකාඅනුපසම්පන්නසඤ්ඤාවසෙන। <b>සෙසායා</b>ති අනුපසම්පන්නාය। අනුපසම්පන්නාය උපසම්පන්නසඤ්ඤා, වෙමතිකා, අනුපසම්පන්නසඤ්ඤා අක්කොසති, දුක්කටන්ති එවං <b>තිකදුක්කටං</b>।
bod:2211:අත්ථධම්මානුසාසනිං පුරක්ඛත්වා වදන්තීනං අනාපත්තීති යොජනා। යථාහ <b>අට්ඨකථායං</b> “අත්ථපුරෙක්ඛාරායාති අට්ඨකථං කථෙන්තියා। ධම්මපුරෙක්ඛාරායාති පාළිං වාචෙන්තියා। අනුසාසනිපුරෙක්ඛාරායාති ‘ඉදානිපි ත්වං එදිසා, සාධු විරමස්සු, නො චෙ විරමසි, අද්ධා පුන එවරූපානි කම්මානි කත්වා නිරයෙ උප්පජ්ජිස්සසි, තිරච්ඡානයොනියා උප්පජ්ජිස්සසී’ති එවං අනුසාසනියං ඨත්වා වදන්තියා අනාපත්තී”ති (පාචි॰ අට්ඨ॰ 878)।
cen:නවමං।
bod:2212:<b>වධිත්වා</b>ති <pb V=2.64/> සත්ථාදීහි පහරිත්වා। <b>වධිත්වා වා</b>ති එත්ථ <b>වා</b>-සද්දො <b>පාළියං</b> “වධිත්වා වධිත්වා”ති (පාචි॰ 880) වුත්තං ආමෙඩිතං සූචෙති।
bod:2213:<b>එත්ථා</b>ති <pb M=2.78/> ඉමස්මිං සික්ඛාපදෙ। කායවාචාචිත්තසමුට්ඨානං <b>ධුරනික්ඛෙපසමුට්ඨානං</b> නාම, සමනුභාසනසමුට්ඨානන්තිපි එතස්සෙව නාමං।
cen:දසමං।
cen:අන්ධකාරවග්ගො දුතියො।
bod:2214:යා පන භික්ඛුනී <b>නග්ගා</b> අනිවත්ථා අපාරුතා හුත්වා නහායති, අස්සා සබ්බපයොගෙ දුක්කටං। <b>තස්ස</b> නහානස්ස <b>වොසානෙ</b> පරියොසානෙ සා භික්ඛුනී <b>ජිනවුත්තං</b> ජිනෙන භගවතා භික්ඛුනීනං පඤ්ඤත්තං <b>දොසං</b> පාචිත්තියාපත්තිං <b>සමුපෙති</b> ආපජ්ජතීති යොජනා। <b>භික්ඛුනි දොස</b>න්ති එත්ථ ගාථාබන්ධවසෙන රස්සො කතො।
bod:2215:<b>අච්ඡින්නචීවරා</b>ති අච්ඡින්නඋදකසාටිකචීවරා। <b>නට්ඨචීවරා</b>ති චොරාදීහි නට්ඨඋදකසාටිකචීවරා। <b>ආපදාසු වා</b>ති “මහග්ඝං ඉමං දිස්වා චොරාපි හරෙය්යු”න්ති එවරූපාසු ආපදාසු වා නග්ගාය නහායන්තියා න දොසො।
cen:පඨමං।
bod:2216:<b>දුතියෙ</b>ති “උදකසාටිකං පන භික්ඛුනියා කාරයමානායා”තිආදිසික්ඛාපදෙ (පාචි॰ 888)।
cen:දුතියං।
bod:2217-8:<b>දුස්සිබ්බිතං චීවර</b>න්ති අසක්කච්චසිබ්බිතං චීවරං। <b>විසිබ්බෙත්වා</b>ති දුස්සිබ්බිතං පුන සිබ්බනත්ථාය සයං වා විගතසිබ්බනං කත්වා। “විසිබ්බාපෙත්වා”ති සෙසො। යථාහ “විසිබ්බෙත්වා වා විසිබ්බාපෙත්වා වා”ති (පාචි॰ 893)। <b>අනන්තරායා</b>ති දසසු අන්තරායෙසු <pb M=2.79/> අඤ්ඤතරන්තරායරහිතා। <b>තං</b> විසිබ්බිතං, විසිබ්බාපිතං වා චීවරං। “අනන්තරායා තං <pb V=2.65/> පච්ඡා”ති වත්තබ්බෙ ගාථාබන්ධවසෙන රස්සො කතො। <b>න සිබ්බෙය්යා</b>ති එත්ථාපි “න සිබ්බාපෙය්යා”ති සෙසො। යථාහ “නෙව සිබ්බෙය්ය, න සිබ්බාපනාය උස්සුක්කං කරෙය්යා”ති (පාචි॰ 893)।
bod:<b>චතුපඤ්චාහ</b>න්ති එත්ථ “උත්තරිඡප්පඤ්චවාචාහි (පාචි॰ 62-64), උත්තරිදිරත්තතිරත්ත”න්තිආදීසු (පාචි॰ 51-52) විය අප්පසඞ්ඛ්යාය බහුසඞ්ඛ්යායං අන්තොගධත්තෙපි උභයවචනං ලොකවොහාරවසෙන වචනසිලිට්ඨතායාති දට්ඨබ්බං। <b>ධුරෙ</b>ති සිබ්බනුස්සාහෙ। <b>නික්ඛිත්තමත්තෙ</b>ති විස්සට්ඨමත්තෙ।
bod:2219:<b>තිකපාචිත්තියං වුත්ත</b>න්ති උපසම්පන්නාය උපසම්පන්නසඤ්ඤා, වෙමතිකා, අනුපසම්පන්නසඤ්ඤාති තීසු වාරෙසු තිකපාචිත්තියං වුත්තං। <b>සෙසායා</b>ති අනුපසම්පන්නාය। <b>තිකදුක්කට</b>න්ති වාරත්තයෙ දුක්කටත්තයං।
bod:2220:<b>උභින්න</b>න්ති උපසම්පන්නානුපසම්පන්නානං। <b>අඤ්ඤස්මි</b>න්ති චීවරතො අඤ්ඤස්මිං। <b>අන්තරායෙපි වා සතී</b>ති රාජචොරාදිඅන්තරායානං දසන්නං අඤ්ඤතරෙ සති।
bod:2221:<b>“ධුරනික්ඛෙපනං නාම, සමුට්ඨානමිදං මත”</b>න්ති ඉදං <b>අට්ඨකථාය</b> “ධුරනික්ඛෙපසමුට්ඨාන”න්ති (පාචි॰ අට්ඨ॰ 893) වුත්තමෙව ගහෙත්වා වුත්තං, තෙරසසු සමුට්ඨානසීසෙසු “ධුරනික්ඛෙපසමුට්ඨාන”න්ති විසුං සමුට්ඨානසීසං නාම නත්ථි। <b>මාතිකට්ඨකථාය</b>ඤ්ච “සමනුභාසනසමුට්ඨාන”න්ති (කඞ්ඛා॰ අට්ඨ॰ චීවරසිබ්බනසික්ඛාපදවණ්ණනා, අත්ථතො සමානං) වුත්තං, තං සමුට්ඨානසීසෙසු අන්තොගධමෙව। තස්මා “ධුරනික්ඛෙපසමුට්ඨාන”න්ති ඉදං සමනුභාසනසමුට්ඨානස්සෙව පරියායොති ගහෙතබ්බං।
cen:තතියං।
bod:2222:පඤ්ච <pb M=2.80/> අහානි <b>පඤ්චාහං,</b> පඤ්චාහමෙව <b>පඤ්චාහිකං</b>। <b>“අතික්කමෙය්යා”</b>ති කිරියාය ද්විකම්මකත්තා <b>“පඤ්චාහික”</b>න්ති ච <b>“සඞ්ඝාටිචාර”</b>න්ති ච උපයොගත්ථෙ එව උපයොගවචනං। සඞ්ඝටිතට්ඨෙන <b>සඞ්ඝාටි,</b> ඉති වක්ඛමානානං පඤ්චන්නං චීවරානමෙවාධිවචනං, සඞ්ඝාටීනං <pb V=2.66/> චාරො <b>සඞ්ඝාටිචාරො,</b> පරිභොගවසෙන වා ඔතාපනවසෙන වා පරිවත්තනන්ති අත්ථො। “පඤ්චාහිකං සඞ්ඝාටිචාරං අතික්කමෙය්යාති පඤ්චමං දිවසං පඤ්ච චීවරානි නෙව නිවාසෙති න පාරුපති න ඔතාපෙති පඤ්චමං දිවසං අතික්කාමෙති, ආපත්ති පාචිත්තියස්සා”ති (පාචි॰ 899) වචනතො පඤ්චදිවසබ්භන්තරෙ යං කිඤ්චි අකත්වා අතික්කාමෙන්තියා චීවරගණනාය පාචිත්ති හොතීති දස්සෙතුමාහ <b>“යාතික්කමෙය්යා”</b>තිආදි।
bod:2223:<b>තිචීවර</b>න්ති අන්තරවාසකඋත්තරාසඞ්ගසඞ්ඝාටිසඞ්ඛාතං තිචීවරඤ්ච। <b>සංකච්චී</b>ති ථනවෙඨනසඞ්ඛාතං චීවරඤ්ච। <b>දකසාටී</b>ති උතුනිකාලෙ නිවාසෙතබ්බඋදකසාටිචීවරඤ්ච। <b>ඉති</b> ඉමෙ පඤ්ච। <b>පඤ්ච තූ</b>ති පඤ්ච චීවරානි නාම।
bod:2224-5:<b>තිකපාචිත්තී</b>ති පඤ්චාහාතික්කන්තසඤ්ඤා, වෙමතිකා, අනතික්කන්තසඤ්ඤාති විකප්පත්තයෙ පාචිත්තියත්තයං හොති। <b>පඤ්චාහානතික්කන්තෙ</b> අතික්කන්තසඤ්ඤාවෙමතිකානං වසෙන ද්විකදුක්කටං।
bod:<b>“පඤ්චමෙ දිවසෙ”</b>තිආදි අනාපත්තිවාරසන්දස්සනං। <b>නිසෙවතී</b>ති නිවාසෙති වා පාරුපති වා। <b>ඔතාපෙතී</b>ති එත්ථ වා-සද්දො ලුත්තනිද්දිට්ඨො, ඔතාපෙති වාති අත්ථො। <b>ආපදාසුපී</b>ති මහග්ඝං චීවරං, න සක්කා හොති චොරභයාදීසු පරිභුඤ්ජිතුං, එවරූපෙ උපද්දවෙ අනාපත්ති।
cen:චතුත්ථං।
bod:2226:අඤ්ඤිස්සා <pb M=2.81/> සඞ්කමෙතබ්බචීවරං අනාපුච්ඡා ගහෙත්වා යා පරිභුඤ්ජති, තස්සා පාචිත්තියං සියාති යොජනා, <b>අඤ්ඤිස්සා</b> උපසම්පන්නාය සන්තකං පඤ්චන්නං චීවරානං අඤ්ඤතරං තස්සා අවත්වා ආදාය පුන තස්සා දාතබ්බං, අදත්වා <b>යා</b> භික්ඛුනී පටිසෙවති, තස්සා පාචිත්තියං හොතීති අත්ථො। “සඞ්කමෙතබ්බචීවරං සඞ්කමනීය”න්ති පරියායසද්දා එතෙ। යථාහ “චීවරසඞ්කමනීයන්ති සඞ්කමෙතබ්බචීවරං, අඤ්ඤිස්සා සන්තකං අනාපුච්ඡා ගහිතං පුන පටිදාතබ්බචීවරන්ති අත්ථො”ති (පාචි॰ අට්ඨ॰ 903)।
bod:2227:<b>තිකපාචිත්තියං වුත්ත</b>න්ති “උපසම්පන්නාය උපසම්පන්නසඤ්ඤා…පෙ॰… වෙමතිකා <pb V=2.67/> …පෙ॰… අනුපසම්පන්නසඤ්ඤා චීවරසඞ්කමනීයං ධාරෙති, ආපත්ති පාචිත්තියස්සා”ති (පාචි॰ 905) එවං තිකපාචිත්තියං <b>පාළියං</b> වුත්තං। <b>සෙසායා</b>ති අනුපසම්පන්නාය। <b>“තිකදුක්කට”</b>න්ති ඉදඤ්ච වුත්තනයමෙව। <b>ආපදාසූ</b>ති සචෙ අපාරුතං වා අනිවත්ථං වා චොරා හරන්ති, එවරූපාසු ආපදාසු වා।
bod:2228:එතං සමුට්ඨානං කථිනෙන තුල්යන්ති යොජනා। ගහණං, පරිභොගො ච <b>ක්රියං</b>। අනාපුච්ඡනං <b>අක්රියං</b>।
cen:පඤ්චමං।
bod:2229:<b>ලභිතබ්බං තු චීවර</b>න්ති ලභිතබ්බං විකප්පනුපගං චීවරං। <b>නිවාරෙතී</b>ති යථා තෙ දාතුකාමා න දෙන්ති, එවං අන්තරායං පරක්කමති। <b>පාචිත්තිං පරිදීපයෙ</b>ති සචෙ තස්සා වචනෙන තෙ න දෙන්ති, භික්ඛුනියා පාචිත්තියං වදෙය්යාති අත්ථො।
bod:2230:එත්ථ පඨමං “සඞ්ඝස්සා”ති වුත්තත්තා <b>ගණස්සා</b>ති ද්වෙ තයොව ගහෙතබ්බා। <b>ලාභෙ</b>ති එත්ථ “නිවාරිතෙ”ති සෙසො। සචෙ අඤ්ඤං පරික්ඛාරං නිවාරෙති, තථෙව දුක්කටන්ති යොජනා। <b>අඤ්ඤ</b>න්ති විකප්පනුපගචීවරතො අඤ්ඤං। <b>පරික්ඛාර</b>න්ති <pb M=2.82/> යං කිඤ්චි ථාලකාදීනං වා සප්පිතෙලාදීනං වා අඤ්ඤතරං।
bod:2231:<b>ආනිසංසං නිදස්සෙත්වා</b>ති “කිත්තකං අග්ඝනකං දාතුකාමත්ථාති පුච්ඡති, ‘එත්තකං නාමා’ති වදන්ති, ‘ආගමෙථ තාව, ඉදානි වත්ථු මහග්ඝං, කතිපාහෙන කප්පාසෙ ආගතෙ සමග්ඝං භවිස්සතී”ති එවං ආනිසංසං දස්සෙත්වා। <b>න දොසතා</b>ති න දොසො, අනාපත්තීති අත්ථො।
cen:ඡට්ඨං।
bod:2232-3:<b>ධම්මිකං</b> සමග්ගෙන සඞ්ඝෙන සන්නිපතිත්වා කරියමානං චීවරානං <b>විභඞ්ගං</b> භාජනං <b>යා</b> භික්ඛුනී <b>පටිසෙධෙය්ය</b> පටිබාහෙය්ය, <b>තස්සා</b> එවං පටිසෙධෙන්තියා පාචිත්තියං හොතීති යොජනා। අධම්මෙ ධම්මසඤ්ඤාය දුක්කටං පරිදීපිතන්ති යොජනා। <b>උභො වෙමතිකාය වා</b>ති උභොසු වෙමතිකාය। ගාථාබන්ධවසෙන සු-සද්දලොපො। ධම්මිකෙ අධම්මිකෙ චීවරවිභඞ්ගෙ වෙමතිකාය පටිබාහන්තියා <pb V=2.68/> දුක්කටං පරිදීපිතන්ති යොජනා। යථාහ “ධම්මිකෙ වෙමතිකා පටිබාහති, ආපත්ති දුක්කටස්ස। අධම්මිකෙ වෙමතිකා පටිබාහති, ආපත්ති දුක්කටස්සා”ති। <b>ආනිසංසං නිදස්සෙත්වා</b>ති “එකිස්සා එකං සාටකං නප්පහොති, ආගමෙථ තාව, කතිපාහෙනෙව උප්පජ්ජිස්සති, තතො භාජෙස්සාමී”ති (පාචි॰ 914) එවං ආනිසංසං දස්සෙත්වා।
cen:සත්තමං।
bod:2235-6:නිවාසනුපගං වා තථා පාරුපනුපගං වා කප්පබින්දුකතං වා යං කිඤ්චි චීවරං පඤ්ච <b>සහධම්මිකෙ</b> ච මාතා<b>පිතරොපි</b> මුඤ්චිත්වා <b>අඤ්ඤස්ස යස්ස කස්සචි</b> ගහට්ඨස්ස වා පරිබ්බාජකස්ස වා <pb M=2.83/> යදි දදෙය්ය, තස්සාපි පාචිත්තියං පරියාපුතන්ති යොජනා। එත්ථ ච <b>“පිතරො”</b>ති මාතා ච පිතා ච මාතාපිතරොති වත්තබ්බෙ විරූපෙකසෙසවසෙන නිද්දෙසො දට්ඨබ්බො।
bod:2237:<b>එත්ථ</b> ඉමස්මිං සික්ඛාපදෙ තා පන පාචිත්තියො චීවරානං ගණනාය වසෙන ගණෙතබ්බාති යොජනා।
bod:2238:තාව සම්පටිච්ඡිතො කාලො එතස්සාති <b>තාවකාලිකං,</b> චීවරං। “අඤ්ඤස්සා”ති පුබ්බෙ වුත්තස්ස දූරත්තා පුනපි <b>“අඤ්ඤෙස”</b>න්ති ආහ, සොයෙවත්ථො।
cen:අට්ඨමං।
bod:2239:යා පන භික්ඛුනී “සචෙ මයං සක්කොම, දස්සාම කරිස්සාමාති එවං වාචා භින්නා හොතී”ති වුත්තාය දුබ්බලාය චීවරපච්චාසාය චීවරස්ස විභඞ්ගං නිසෙධෙත්වා චීවරෙ කාලං අතික්කමෙය්ය, අස්සා <b>දොසතා</b> පාචිත්තියාපත්ති හොතීති යොජනා। <b>චීවරෙ කාල</b>න්ති “චීවරකාලසමයො නාම අනත්ථතෙ කථිනෙ වස්සානස්ස පච්ඡිමො මාසො, අත්ථතෙ කථිනෙ පඤ්චමාසා”ති (පාචි॰ 922) <b>පදභාජනෙ</b> වුත්තං චීවරකාලං। <b>අතික්කමෙය්යා</b>ති “අනත්ථතෙ කථිනෙ වස්සානස්ස පච්ඡිමං දිවසං, අත්ථතෙ කථිනෙ කථිනුද්ධාරදිවසං අතික්කාමෙතී”ති වුත්තවිධිං අතික්කාමෙය්ය।
bod:2240:“අදුබ්බලචීවරෙ <pb V=2.69/> දුබ්බලචීවරසඤ්ඤා, ආපත්ති දුක්කටස්සා”ති වචනතො <b>සුදුබ්බලන්ති චෙතසා</b>ති එත්ථ <b>සු</b>-සද්දො පදපූරණෙ। <b>උභොසූ</b>ති දුබ්බලෙ, අදුබ්බලෙ ච। <b>කඞ්ඛිතාය වා</b>ති වෙමතිකාය වා।
bod:2241:<b>ආනිසංසං නිදස්සෙත්වා</b>ති “කිඤ්චාපි ‘න මයං අය්යෙ සක්කොමා’ති වදන්ති, ඉදානි පන තෙසං කප්පාසො ආගමිස්සති, සද්ධො පසන්නො පුරිසො ආගමිස්සති <pb M=2.84/>, අද්ධා දස්සතී”ති (පාචි॰ අට්ඨ॰ 921) එවං <b>අට්ඨකථාය</b> වුත්තනයෙන ආනිසංසං දස්සෙත්වා।
cen:නවමං।
bod:2242:<b>ධම්මිකං කථිනුද්ධාර</b>න්ති “ධම්මිකො නාම කථිනුද්ධාරො සමග්ගො භික්ඛුනිසඞ්ඝො සන්නිපතිත්වා උද්ධරතී”ති (පාචි॰ 929) වුත්තං කථිනුද්ධාරං।
bod:2243:<b>යස්සා</b>ති යස්ස කථිනස්ස। <b>අත්ථාරමූලකො ආනිසංසො</b> නාම “යො ච තත්ථ චීවරුප්පාදො, සො නෙසං භවිස්සතී”ති (මහාව॰ 306) අනුඤ්ඤාතො තස්මිං විහාරෙ උප්පජ්ජනකචීවරවත්ථානිසංසො। <b>උද්ධාරමූලකො</b> නාම අන්තරුබ්භාරං කාරාපෙන්තෙහි උපාසකෙහි දිය්යමානචීවරවත්ථානිසංසො।
bod:2245:<b>සමානිසංසොපී</b>ති අත්ථාරආනිසංසෙන සමානිසංසොපි උබ්භාරො। <b>සද්ධාපාලනකආරණා</b>ති පසාදානුරක්ඛනත්ථාය දාතබ්බොති යොජනා। <b>ආනිසංසං නිදස්සෙත්වා</b>ති “භික්ඛුනිසඞ්ඝො ජිණ්ණචීවරො, කථිනානිසංසමූලකො මහාලාභො”ති එවරූපං ආනිසංසං දස්සෙත්වා।
bod:2246:සමුට්ඨානාදිනා සද්ධිං <b>සෙසං පන</b> විනිච්ඡයජාතං <b>අසෙසෙන</b> සබ්බාකාරෙන <b>සත්තමෙන</b> සික්ඛාපදෙන <b>සමං මතං</b> “සදිස”න්ති විඤ්ඤාතං। <b>කිඤ්චිපි</b> අප්පකම්පි <b>අපුබ්බං</b> තත්ථ වුත්තනයතො අඤ්ඤං නත්ථීති යොජනා।
cen:දසමං।
cen:නග්ගවග්ගො තතියො।
bod:2247:“යා <pb M=2.85/> <pb V=2.70/> පන භික්ඛුනියො ද්වෙ එකමඤ්චෙ තුවට්ටෙය්යුං, පාචිත්තිය”න්ති (පාචි॰ 933) පඤ්ඤත්තසික්ඛාපදෙ විනිච්ඡයං දස්සෙතුමාහ <b>“එකායා”</b>තිආදි। <b>එකායා</b>ති එකාය භික්ඛුනියා। <b>අපරා</b>ති අඤ්ඤා උපසම්පන්නා। <b>නිපජ්ජෙය්යු</b>න්ති එත්ථ “එකමඤ්චෙ”ති සෙසො। <b>ද්වෙ</b>ති ද්වෙ භික්ඛුනියො।
bod:2248-9:<b>“එකාය චා”</b>තිආදි අනාපත්තිවාරනිද්දෙසො। උභො වාපි සමං නිසීදන්තීති යොජනා। <b>එළකෙනා</b>ති එළකලොමසික්ඛාපදෙන।
cen:පඨමං।
bod:2250-1:<b>පාවාරකටසාරාදි</b>න්ති එත්ථ භුම්මෙකවචනං। <b>“සංහාරිමෙසූ”</b>ති ඉමිනා සමානාධිකරණත්තා බහුවචනප්පසඞ්ගෙ වචනවිපල්ලාසෙනෙත්ථ එකවචනනිද්දෙසොති දට්ඨබ්බො। පාවාරො ච කටසාරො ච තෙ ආදි යස්සාති විග්ගහො, නිද්ධාරණෙ චෙතං භුම්මං। <b>එකක</b>න්ති නිද්ධාරිතබ්බනිදස්සනං। එකමෙව <b>එකකං</b>। සංහාරිමෙසු පාවාරාදීසු අඤ්ඤතරන්ති අත්ථො। <b>“පාවාරො</b>ති කොජවාදයො”ති වදන්ති। <b>කටසාරො</b>ති කටොයෙව। <b>ආදි</b>-සද්දෙන අත්ථරිත්වා සයනාරහං සබ්බං සඞ්ගණ්හාති। <b>තෙනෙවා</b>ති යං අත්ථතං, තෙනෙව। පාරුපිත්වා සචෙ යා පන ද්වෙ සහෙව නිපජ්ජන්ති, තාසං පාචිත්තියං සියාති යොජනා। එත්ථ ච අත්ථරණපාවුරණකිච්චෙ එකස්සෙව නිද්දිට්ඨත්තා එකස්ස අන්තස්ස අත්ථරණඤ්ච එකස්ස අන්තස්ස පාරුපනඤ්ච විඤ්ඤායති। යථාහ “සංහාරිමානං පාවාරත්ථරණකටසාරකාදීනං එකං අන්තං අත්ථරිත්වා එකං පාරුපිත්වා තුවට්ටෙන්තීනමෙතං අධිවචන”න්ති (පාචි॰ අට්ඨ॰ 937)।
bod:<b>එකස්මිං</b> එකත්ථරණෙ වා එකපාවුරණෙ වා නිපජ්ජනෙ සති තාසං ද්වින්නං භික්ඛුනීනං දුක්කටන්ති සම්බන්ධො। <b>ද්විකදුක්කටං වුත්ත</b>න්ති <pb M=2.86/> “නානත්ථරණපාවුරණෙ එකත්ථරණපාවුරණසඤ්ඤා…පෙ॰… වෙමතිකා, ආපත්ති දුක්කටස්සා”ති (පාචි॰ 939) වුත්තං දුක්කටද්වයං।
bod:2252:<b>වවත්ථානං නිදස්සෙත්වා</b>ති මජ්ඣෙ කාසාවං වා කත්තරයට්ඨිං වා අන්තමසො කායබන්ධනම්පි <pb V=2.71/> ඨපෙත්වා නිපජ්ජන්ති, අනාපත්තීති අත්ථො। <b>සෙසං</b> සමුට්ඨානාදිවිධානං। <b>ආදිනා</b>ති ඉමස්මිංයෙව වග්ගෙ පඨමසික්ඛාපදෙන। <b>තුල්ය</b>න්ති සමානං।
cen:දුතියං।
bod:2253:<b>අඤ්ඤිස්සා</b> භික්ඛුනියා। <b>අඵාසුකාරණා</b>ති අඵාසුකරණහෙතු। <b>අනාපුච්ඡා</b>ති අනාපුච්ඡිත්වා। තස්සා පුරතො ච චඞ්කමනාදයො යදි කරෙය්ය, එවං කරොන්තියා පාචිත්තියාපත්ති හොතීති යොජනා। <b>චඞ්කමනාදයො</b>ති එත්ථ <b>ආදි</b>-සද්දෙන “තිට්ඨති වා නිසීදති වා සෙය්යං වා කප්පෙති උද්දිසති වා උද්දිසාපෙති වා සජ්ඣායං වා කරොතී”ති (පාචි॰ 943) <b>පදභාජනෙ</b> වුත්තානං සඞ්ගහො।
bod:2254:<b>නිවත්තනානං ගණනායා</b>ති චඞ්කමන්තියා චඞ්කමස්ස උභයකොටිං පත්වා නිවත්තන්තියා නිවත්තනගණනාය। <b>පයොගතොයෙවා</b>ති පයොගගණනායෙව, ඉරියාපථපරිවත්තනගණනායෙවාති වුත්තං හොති। <b>දොසා</b>ති පාචිත්තියාපත්තියො।
bod:2255:<b>පදානං ගණනාවසා</b>ති එත්ථ ආදි-සද්දො ලුත්තනිද්දිට්ඨො। යථාහ “පදාදිගණනායා”ති (පාචි॰ අට්ඨ॰ 943)। <b>තිකපාචිත්තියං වුත්ත</b>න්ති උපසම්පන්නාය උපසම්පන්නසඤ්ඤා, වෙමතිකා, අනුපසම්පන්නසඤ්ඤාති විකප්පත්තයස්ස වසෙන පාචිත්තියත්තයං වුත්තං। <b>සෙසායා</b>ති අනුපසම්පන්නාය।
bod:2256:<b>න</b> <pb M=2.87/> <b>ච අඵාසුකාමායා</b>ති ආපුච්ඡිත්වා <b>තස්සා</b> භික්ඛුනියා පුරතො චඞ්කමනාදීනි කරොන්තියා අනාපත්තීති යොජනා।
bod:2257:<b>ක්රියාක්රිය</b>න්ති චඞ්කමනාදිකරණං කිරියං। ආපුච්ඡාය අකරණං අකිරියං। <b>පාපමානස</b>න්ති අකුසලචිත්තං।
cen:තතියං।
bod:2258-9:<b>අනන්තරායා</b>ති වක්ඛමානෙසු රාජන්තරායාදීසු දසසු අන්තරායෙසු අඤ්ඤතරරහිතා <pb V=2.72/> භික්ඛුනී। <b>දුක්ඛිත</b>න්ති ගිලානං। යථාහ “දුක්ඛිතා නාම ගිලානා වුච්චතී”ති (පාචි॰ 948)। <b>සහජීවිනි</b>න්ති සද්ධිවිහාරිනිං। යථාහ “සහජීවිනී නාම සද්ධිවිහාරිනී වුච්චතී”ති। <b>අඤ්ඤාය වා නුපට්ඨාපෙය්යා</b>ති අඤ්ඤාය භික්ඛුනියා, සික්ඛමානාය, සාමණෙරියා වා ගිහිනියා වා උපට්ඨානං න කාරාපෙය්ය। <b>නුපට්ඨෙය්ය සයම්පි වා</b>ති යා උපට්ඨානං න කරෙය්ය। <b>ධුරෙ නික්ඛිත්තමත්තෙ වා</b>ති “නෙව උපට්ඨෙස්සාමි, න උපට්ඨාපනාය උස්සුක්කං කරිස්සාමී”ති ධුරෙ උස්සාහෙ නික්ඛිත්තමත්තෙයෙව। <b>තස්සා</b>ති උපජ්ඣායාය।
bod:<b>අන්තෙවාසිනියා වාපී</b>ති පබ්බජ්ජාඋපසම්පදාධම්මනිස්සයවසෙන චතුබ්බිධාසු අන්තෙවාසිනීසු අඤ්ඤතරාය। <b>ඉතරායා</b>ති අනුපසම්පන්නාය।
bod:2260:<b>ගිලානායා</b>ති සයං ගිලානාය। “ගවෙසිත්වා අලභන්තියා”ති පදච්ඡෙදො, අඤ්ඤං උපට්ඨායිකං පරියෙසිත්වා අලභමානායාති අත්ථො। “ආපදාසු උම්මත්තිකාදීන”න්ති පදච්ඡෙදො। ගාථාබන්ධවසෙන වණ්ණලොපොපි දට්ඨබ්බො। <b>ආපදාසූ</b>ති තථාරූපෙ උපද්දවෙ සති। <b>ධුරනික්ඛෙපනොදය</b>න්ති <pb M=2.88/> ධුරනික්ඛෙපසමුට්ඨානං। යදෙත්ථ වත්තබ්බං, තං හෙට්ඨා වුත්තමෙව।
cen:චතුත්ථං।
bod:2261-2:පුග්ගලිකස්ස අත්තායත්තපරායත්තවසෙන අනියමිතත්තා <b>“සක”</b>න්ති ඉමිනා නියමෙති। <b>සකං පුග්ගලික</b>න්ති අත්තනො පුග්ගලිකං। <b>දත්වා</b>ති එත්ථ “භික්ඛුනියා”ති සෙසො। <b>සකවාට</b>න්ති පරිවත්තකද්වාරකවාටසහිතං। <b>උපස්සය</b>න්ති ගෙහං। <b>ද්වාරාදීසූ</b>ති එත්ථ <b>ආදි</b>-සද්දෙන ගබ්භපමුඛානං සඞ්ගහො, නිද්ධාරණෙ චෙතං භුම්මං। <b>බහූනිපී</b>ති නිද්ධාරෙතබ්බනිදස්සනං। බහූනිපි ද්වාරානි වා බහූ ගබ්භෙ වා බහූනි පමුඛානි වා। <b>ත</b>න්ති යස්සා උපස්සයො දින්නො, තං භික්ඛුනිං। <b>නික්කඩ්ඪන්තියා</b>ති අතික්කාමෙන්තියා। <b>තස්සා</b>ති යා නික්කඩ්ඪති, තස්සා।
bod:2263:<b>එත්ථා</b>ති නික්කඩ්ඪනෙ। <b>එසෙව නයො</b>ති “පයොගගණනාය ආපත්තී”ති දස්සිතනයො। එත්ථ <b>පයොගො</b> නාම ආණාපනං, ඉමිනා “එකායාණත්තියා අනෙකෙසු ද්වාරෙසු අතික්කාමිතෙසුපි එකාව ආපත්ති හොතී”ති එවමාදිකං අට්ඨකථාගතවිනිච්ඡයං (පාචි॰ අට්ඨ॰ 943, 952 අත්ථතො සමානං) සඞ්ගණ්හාති।
bod:2264:තෙසු <pb V=2.73/> විනිච්ඡයෙසු එකං විනිච්ඡයවිසෙසං දස්සෙතුමාහ <b>“එත්තකාව ඉමං ද්වාරා”</b>තිආදි। ද්වාරගණනාය ආපත්තියො <b>ද්වාරගණනාපත්තියො</b>।
bod:2265:<b>අකවාටම්හා</b>ති අකවාටබන්ධතො උපස්සයා නික්කඩ්ඪන්තියා දුක්කටන්ති යොජනා। <b>සෙසායා</b>ති අනුපසම්පන්නාය। <b>තිකදුක්කට</b>න්ති අනුපසම්පන්නාය උපසම්පන්නසඤ්ඤාය, වෙමතිකාය, අනුපසම්පන්නසඤ්ඤාය ච වසෙන තිකදුක්කටං। <b>උභින්න</b>න්ති උපසම්පන්නානුපසම්පන්නානං। <b>පරික්ඛාරෙසූ</b>ති පත්තචීවරාදීසු පරික්ඛාරෙසු <pb M=2.89/>। <b>සබ්බත්ථා</b>ති සබ්බෙසු පයොගෙසු, නික්කඩ්ඪියමානෙසු, නික්කඩ්ඪාපියමානෙසු චාති වුත්තං හොති।
bod:2266:<b>එත්ථ</b> ඉමස්මිං සික්ඛාපදෙ <b>සමුට්ඨානාදි</b>විනිච්ඡයෙන සහ <b>සෙසං</b> විනිච්ඡයජාතං <b>අසෙසෙන</b> සබ්බප්පකාරෙන සඞ්ඝිකා විහාරස්මා නික්කඩ්ඪනසික්ඛාපදෙන <b>සමං මතං</b> “සදිස”න්ති සල්ලක්ඛිතන්ති යොජනා।
cen:පඤ්චමං।
bod:2267:<b>ඡට්ඨෙ</b>ති “යා පන භික්ඛුනී සංසට්ඨා විහරෙය්ය ගහපතිනා වා ගහපතිපුත්තෙන වා”තිආදිමාතිකාය (පාචි॰ 956) නිද්දිට්ඨෙ ඡට්ඨසික්ඛාපදෙ। <b>ඉධ වත්තබ්බ</b>න්ති ඉමස්මිං විනයවිනිච්ඡයෙ කථෙතබ්බං। <b>අරිට්ඨස්ස සික්ඛාපදෙනා</b>ති අරිට්ඨසික්ඛාපදෙන। <b>විනිච්ඡයො</b>ති සමුට්ඨානාදිකො।
cen:ඡට්ඨං।
bod:2268:<b>සාසඞ්කසම්මතෙ</b>ති එත්ථ “සප්පටිභයෙ”ති සෙසො। උභයම්පි හෙට්ඨා වුත්තත්ථමෙව। <b>අන්තොරට්ඨෙ</b>ති යස්ස විජිතෙ විහරති, තස්සෙව රට්ඨෙ। සාසඞ්කසම්මතෙ සප්පටිභයෙ අන්තොරට්ඨෙ සත්ථෙන විනා චාරිකං චරන්තියා භික්ඛුනියා ආපත්ති සියාති යොජනා।
bod:2269:එවං චරන්තියා සගාමකට්ඨානෙ ගාමන්තරප්පවෙසෙ ච අගාමකෙ අරඤ්ඤෙ අද්ධයොජනෙ ච විනයඤ්ඤුනා භික්ඛුනා <b>පාචිත්තියනයො</b> පාචිත්තියාපත්තිවිධානක්කමො ඤෙය්යො ඤාතබ්බොති යොජනා।
bod:2270:සහ <pb V=2.74/> සත්ථෙන චරන්තියා න දොසොති යොජනා। ඛෙමට්ඨානෙ චරන්තියා, ආපදාසු වා චරන්තියා න දොසොති යොජනා।
cen:සත්තමං।
bod:2271:<b>අට්ඨමෙ</b> <pb M=2.90/> <b>නවමෙ වාපී</b>ති “යා පන භික්ඛුනී තිරොරට්ඨෙ”තිආදිකෙ (පාචි॰ 966) අට්ඨමසික්ඛාපදෙ ච “යා පන භික්ඛුනී අන්තොවස්සං චාරිකං චරෙය්ය, පාචිත්තිය”න්ති (පාචි॰ 970) වුත්තනවමසික්ඛාපදෙ ච। <b>අනුත්තානං න විජ්ජති,</b> සබ්බං උත්තානමෙව, තස්මා එත්ථ මයා න විචාරීයතීති අධිප්පායො।
cen:අට්ඨමනවමානි।
bod:2272:“යා පන භික්ඛුනී වස්සංවුත්ථා චාරිකං න පක්කමෙය්ය අන්තමසො ඡප්පඤ්චයොජනානිපි, පාචිත්තිය”න්ති (පාචි॰ 974) වුත්තසික්ඛාපදෙ විනිච්ඡයං දස්සෙතුමාහ <b>“පාචිත්තී”</b>තිආදි। අහං <b>න ගමිස්සාමි</b> න පක්කමිස්සාමීති <b>ධුරනික්ඛෙපෙ</b> කතෙ පාචිත්තීති යොජනා। <b>තථා</b>ති පාචිත්ති।
bod:2273:වස්සංවුත්ථාය පවාරෙත්වා අන්තමසො පඤ්ච යොජනානි ගන්තුං වට්ටති। එත්ථ <b>අපි</b>-සද්දස්ස සම්භාවනත්ථතං දස්සෙතුමාහ <b>“ඡසූ”</b>තිආදි। <b>ඉධ</b> ඉමස්මිං අනාපත්තිවාරෙ <b>ඡසු</b> යොජනෙසු යදත්ථි වත්තබ්බං, තං කින්නු නාම සියා, නත්ථි කිඤ්චි වත්තබ්බන්ති අත්ථො। පවාරෙත්වා ඡ යොජනානි ගච්ඡන්තියා අනාපත්තිභාවො අවුත්තසිද්ධොවාති දීපෙති।
bod:2274:<b>තීණි</b> යොජනානි। <b>තෙනෙවා</b>ති යෙන ගතා, තෙනෙව මග්ගෙන। <b>අඤ්ඤෙන මග්ගෙනා</b>ති ගතමග්ගතො අඤ්ඤෙන පථෙන।
bod:2275:<b>දසවිධෙ අන්තරායස්මිං සතී</b>ති වක්ඛමානෙසු අන්තරායෙසු අඤ්ඤතරස්මිං සති। තස්සා අනාපත්තීති යොජනා। <b>ආපදාසූ</b>ති අට්ටාදිකාරණෙන කෙනචි පලිබුද්ධාදිභාවසඞ්ඛාතාසු ආපදාසු। <b>ගිලානායා</b>ති සයං ගිලානාය। <b>දුතියාය</b> භික්ඛුනියා අලාභෙ වා අපක්කමන්තියා අනාපත්ති।
bod:2276:රාජා <pb M=2.91/> <pb V=2.75/> ච චොරා ච අමනුස්සා ච අග්ගි ච තොයඤ්ච වාළා ච සරීසපා චාති විග්ගහො। <b>මනුස්සො</b>ති එත්ථ ගාථාබන්ධවසෙන පුබ්බපදලොපො “ලාබූනි සීදන්තී”තිආදීසු (ජා॰ 1.1.77) විය। ජීවිතඤ්ච බ්රහ්මචරියා ච ජීවිතබ්රහ්මචරියන්ති සමාහාරද්වන්දෙ සමාසො, තස්ස <b>ජීවිතබ්රහ්මචරියස්ස</b>। අන්තරායා එව <b>අන්තරායිකා</b>। එතෙසං දසන්නං අඤ්ඤතරස්මිං අපක්කමන්තියා අනාපත්ති। යථාහ “අන්තරායෙති දසවිධෙ අන්තරායෙ। ‘පරං ගච්ඡිස්සාමී’ති නික්ඛන්තා, නදිපූරො පන ආගතො, චොරා වා මග්ගෙ හොන්ති, මෙඝො වා උට්ඨාති, නිවත්තිතුං වට්ටතී”ති (පාචි॰ අට්ඨ॰ 976)।
bod:2277:අපක්කමනං <b>අක්රියං</b>। අනාදරියෙන ආපජ්ජනතො ආහ <b>“දුක්ඛවෙදන”</b>න්ති।
cen:දසමං।
cen:තුවට්ටවග්ගො චතුත්ථො।
bod:2278-80:<b>රාජාගාර</b>න්ති රඤ්ඤො කීළනඝරං। <b>චිත්තාගාර</b>න්ති කීළනචිත්තසාලං। <b>ආරාම</b>න්ති කීළනඋපවනං। <b>කීළුය්යාන</b>න්ති කීළනත්ථාය කතං උය්යානං। <b>කීළාවාපි</b>න්ති එත්ථ කිඤ්චාපි <b>පාළියං</b> (පාචි॰ 979) පොක්ඛරණී වුත්තා, සා පන සබ්බජලාසයානං කීළාය කතානං උපලක්ඛණවසෙන වුත්තාති ආහ “කීළාවාපි”න්ති, කීළනත්ථාය කතවාපින්ති අත්ථො। <b>“නානාකාර”</b>න්ති ඉදං යථාවුත්තපදෙහි පච්චෙකං යොජෙතබ්බං। සබ්බසඞ්ගාහිකවසෙන <b>“තානී”</b>ති වුත්තං। නානාකාරං රාජාගාරං චිත්තාගාරං ආරාමං කීළුය්යානං වා කීළාවාපිං <b>දට්ඨුං ගච්ඡන්තීනං තානි</b> සබ්බානි එකතො දට්ඨුං ගච්ඡන්තීනං <b>තාසං</b> භික්ඛුනීනං පදෙ පදෙ දුක්කටං මුනිනා නිද්දිට්ඨන්ති යොජනා।
bod:<b>පඤ්චපී</b>ති <pb M=2.92/> රාජාගාරාදීනි පඤ්චපි। එකායෙව පාචිත්ති ආපත්ති පරිදීපිතාති යොජනා। <b>තං තං</b> දිසාභාගං ගන්ත්වා පස්සන්ති චෙ, පාටෙක්කාපත්තියො පයොගගණනාය සියුන්ති යොජනා।
bod:2281:ගමනබාහුල්ලෙන ආපත්තිබාහුල්ලං පකාසෙත්වා ගීවාපරිවත්තනසඞ්ඛාතෙන පයොගබාහුල්ලෙනාපි <pb V=2.76/> ආපත්තිබාහුල්ලං පකාසෙතුමාහ <b>“පයොගබහුතායාපි, පාචිත්තිබහුතා සියා”</b>ති। <b>සබ්බත්ථා</b>ති යත්ථ භික්ඛුනියා පාචිත්තියං වුත්තං, තත්ථ සබ්බත්ථ।
bod:2282:“අවසෙසොපි අනාපත්තී”ති පදච්ඡෙදො। අනාපත්ති ච කථාමග්ගො ච <b>අනාපත්තිකථාමග්ගො,</b> තෙසං විනිච්ඡයො <b>අනාපත්තිකථාමග්ගවිනිච්ඡයො,</b> “අනාපත්ති ආරාමෙ ඨිතා පස්සතී”තිආදිකො (පාචි॰ 981) අනාපත්තිවිනිච්ඡයො ච <b>අට්ඨකථා</b>ගතො (පාචි॰ අට්ඨ॰ 981) අවසෙසවිනිච්ඡයො චාති අත්ථො। <b>“ආරාමෙ ඨිතා”</b>ති එතෙන අජ්ඣාරාමෙ රාජාගාරාදීනි කරොන්ති, තානි පස්සන්තියා අනාපත්තීති අයමනාපත්තිවාරො දස්සිතො। එතෙනෙව අන්තොආරාමෙ තත්ථ තත්ථ ගන්ත්වා නච්චාදීනි විය රාජාගාරාදීනිපි පස්සිතුං ලභතීතිපි සිද්ධං। <b>ආදි</b>-සද්දෙන “පිණ්ඩපාතාදීනං අත්ථාය ගච්ඡන්තියා මග්ගෙ හොන්ති, තානි පස්සති, අනාපත්ති। රඤ්ඤො සන්තිකං කෙනචි කරණීයෙන ගන්ත්වා පස්සති, අනාපත්ති। කෙනචි උපද්දුතා පවිසිත්වා පස්සති, අනාපත්තී”ති එතෙ අනාපත්තිවාරා සඞ්ගහිතා। <b>නච්චදස්සන…පෙ॰… සහා</b>ති සමුට්ඨානාදිනා විනිච්ඡයෙන සහ නච්චදස්සනසික්ඛාපදසදිසොව।
cen:පඨමං।
bod:2283:මානතො <pb M=2.93/> පමාණතො අතීතා අපෙතා <b>මානාතීතා,</b> ආසන්දී, තං। වාළෙහි උපෙතො <b>වාළූපෙතො,</b> පල්ලඞ්කො, තං। “ආසන්දී නාම අතික්කන්තප්පමාණා වුච්චතී”ති වචනතො හෙට්ඨා අට්ටනියා වඩ්ඪකිහත්ථතො උච්චතරපාදො ආයාමචතුරස්සො මඤ්චපීඨවිසෙසො ආසන්දී නාම සමචතුරස්සානං අතික්කන්තප්පමාණානම්පි අනුඤ්ඤාතත්තා। “පල්ලඞ්කො නාම ආහරිමෙහි වාළෙහි කතො”ති (පාචි॰ 984) වචනතො පමාණයුත්තොපි එවරූපො න වට්ටති। ආහරිත්වා යථානුරූපට්ඨානෙ ඨපෙතබ්බවාළරූපානි <b>ආහරිමවාළා</b> නාම, සංහරිමවාළරූපයුත්තොති වුත්තං හොති। මානාතීතං ආසන්දිං වා වාළූපෙතං පල්ලඞ්කං වා <b>සෙවන්තීනං</b> අභිනිසීදන්තීනං, අභිනිපජ්ජන්තීනඤ්ච <b>යාසං</b> භික්ඛුනීනං සත්ථා පාචිත්තියාපත්තිං ආහ।
bod:2284:තාසං නිසීදනස්සාපි නිපජ්ජනස්සාපි පයොගබාහුල්ලවසෙන පාචිත්තියානං ගණනා හොති ඉති එවං නිද්දිට්ඨා <b>එවං</b> අයං ගණනා <b>අච්චන්තයසෙන</b> අනන්තපරිවාරෙන භගවතා වුත්තාති <pb V=2.77/> යොජනා। එත්ථ ච <b>ඉච්චෙව</b>න්ති නිපාතසමුදායො, <b>ඉති</b>-සද්දො නිදස්සනෙ, <b>එවං</b>-සද්දො ඉදමත්ථෙ දට්ඨබ්බො।
bod:2285:<b>පාදෙ ආසන්දියා ඡෙත්වා</b>ති ආසන්දියා පාදෙ පමාණතො අධිකට්ඨානඡින්දනෙන ඡෙත්වා। පල්ලඞ්කස්ස පාදෙ වාළකා <b>පල්ලඞ්කවාළකා,</b> තෙ <b>හිත්වා</b> අපනෙත්වා, <b>අනාපත්තී</b>ති සෙවන්තීනං අනාපත්ති।
cen:දුතියං।
bod:2286-7:<b>ඡන්න</b>න්ති ඛොමාදීනං ඡන්නං, නිද්ධාරණෙ සාමිවචනං। <b>අඤ්ඤතරං සුත්ත</b>න්ති නිද්ධාරිතබ්බනිදස්සනං। <b>හත්ථා</b>ති හත්ථෙන, කරණත්ථෙ චෙතං නිස්සක්කවචනං। <b>අඤ්චිත</b>න්ති හත්ථායාමෙන ආකඩ්ඪිතං <pb M=2.94/>। <b>තස්මි</b>න්ති තස්මිං අඤ්ඡිතෙ සුත්තප්පදෙසෙ। <b>තක්කම්හී</b>ති කන්තනසූචිම්හි। <b>වෙඨිතෙ</b>ති පලිවෙඨිතෙ।
bod:<b>සුත්තකන්තනතො සබ්බපුබ්බපයොගෙසූ</b>ති සුත්තකන්තනතො පුබ්බෙසු කප්පාසවිචිනනාදිසබ්බපයොගෙසු। <b>හත්ථවාරතො</b>ති හත්ථවාරගණනාය। යථාහ “කප්පාසවිචිනනං ආදිං කත්වා සබ්බපුබ්බපයොගෙසු හත්ථවාරගණනාය දුක්කට”න්ති (පාචි॰ අට්ඨ॰ 988)।
bod:2288:<b>කන්තිතං සුත්ත</b>න්ති පඨමමෙව කන්තිතං දසිකසුත්තාදිං। <b>පුන කන්තන්තියා</b>ති කොටියා කොටිං සඞ්ඝාටෙත්වා පුන කන්තන්තියා।
cen:තතියං।
bod:2289:තණ්ඩුලානං කොට්ටනං තු ආදිං කත්වා ගිහීනං <b>වෙය්යාවච්චං</b> කරොන්තියා සබ්බපුබ්බපයොගෙසු දුක්කටන්ති යොජනා।
bod:2290:<b>යාගුආදිසු</b> නිප්ඵාදෙතබ්බෙසු තදාධාරානි <b>භාජනානි</b> ගණෙත්වාව පාචිත්තිං පරිදීපයෙ, ඛජ්ජකාදීසු රූපානං ගණනාය පාචිත්තිං පරිදීපයෙති යොජනා। <b>යාගුආදිසූ</b>ති එත්ථ <pb V=2.78/> <b>ආදි</b>-සද්දෙන භත්තසූපාදීනං සඞ්ගහො। <b>ඛජ්ජකාදීසූ</b>ති <b>ආදි</b>-සද්දෙන මච්ඡමංසාදිඋත්තරිභඞ්ගානං සඞ්ගහො।
bod:2291:“සචෙපි මාතාපිතරො ආගච්ඡන්ති, යංකිඤ්චි බීජනිං වා සම්මජ්ජනිදණ්ඩං වා කාරාපෙත්වා වෙය්යාවච්චකරට්ඨානෙ ඨපෙත්වාව යං කිඤ්චි පචිතුං වට්ටතී”ති <b>අට්ඨකථාගතං</b> විනිච්ඡයං දස්සෙතුමාහ <b>“සචෙ”</b>තිආදි। <b>සචෙ</b>ති එත්ථ “මාතාපිතරො ආගච්ඡන්තී”ති සෙසො। අත්තනො එවමාගතානං මාතාපිතූනම්පි <pb M=2.95/> කිඤ්චි කම්මං අකාරෙත්වා කිඤ්චි කම්මං කාතුං න වට්ටතීති යොජනා। <b>අපි</b>-සද්දො සම්භාවනෙ, තෙන අඤ්ඤෙසං කථායෙව නත්ථීති දීපෙති।
bod:2292-3:සඞ්ඝස්ස යාගුපානෙ වෙය්යාවච්චං කරොන්තියා අනාපත්තීති යොජනා। <b>“සඞ්ඝභත්තෙපී”</b>තිආදීසුපි එසෙව නයො। අත්තනො වෙය්යාවච්චකරස්ස වාති සම්බන්ධො। යථාහ “යාගුපානෙති මනුස්සෙහි සඞ්ඝස්සත්ථාය කරියමානෙ යාගුපානෙ වා සඞ්ඝභත්තෙ වා තෙසං සහායිකභාවෙන යං කිඤ්චි පචන්තියා අනාපත්ති। චෙතියපූජාය සහායිකා හුත්වා ගන්ධමාලාදීනි පූජෙති, වට්ටතී”ති (පාචි॰ අට්ඨ॰ 993)।
cen:චතුත්ථං।
bod:2294:“යා පන භික්ඛුනී ‘එහාය්යෙ ඉමං අධිකරණං වූපසමෙහී’ති වුච්චමානා ‘සාධූ’ති පටිස්සුණිත්වා සා පච්ඡා අනන්තරායිකිනී නෙව වූපසමෙය්ය න වූපසමාය උස්සුක්කං කරෙය්ය, පාචිත්තිය”න්ති (පාචි॰ 995) සික්ඛාපදස්ස විනිච්ඡයං දස්සෙතුමාහ <b>“පාචිත්ති ධුරනික්ඛෙපෙ”</b>තිආදි। <b>ධුරනික්ඛෙපෙ</b>ති න දානි තං වූපසමෙස්සාමි, අඤ්ඤාහි වා න වූපසමාපෙස්සාමී”ති එවං ධුරස්ස උස්සාහස්ස නික්ඛෙපෙ පාචිත්තීති යොජනා। චීවරසිබ්බනෙ යථා පඤ්චාහපරිහාරො ලබ්භති, ඉධ පන තථා එකාහම්පි පරිහාරො න ලබ්භතීති යොජනා।
bod:2295:<b>සෙස</b>න්ති “ධුරං නික්ඛිපිත්වා පච්ඡා විනිච්ඡිනන්තී ආපත්තිං ආපජ්ජිත්වාව විනිච්ඡිනාතී”තිආදිකං විනිච්ඡයජාතං। තත්ථ චීවරසිබ්බනෙ වුත්තනයෙනෙව වෙදිතබ්බන්ති යොජනා।
cen:පඤ්චමං।
bod:2296-7:<b>යා</b> <pb M=2.96/> <pb V=2.79/> <b>පන</b> භික්ඛුනී ගිහීනං වා සහධම්මිකෙ ඨපෙත්වා <b>අඤ්ඤෙසං</b> පරිබ්බාජකපරිබ්බාජිකානං වා දන්තපොනොදකං විනා අඤ්ඤං යං කිඤ්චි <b>අජ්ඣොහරණීයං</b> ඛාදනීයං, භොජනීයං වා කායෙන වා කායපටිබද්ධෙන වා නිස්සග්ගියෙන වා දදාති, තස්සා පාචිත්තියං හොතීති යොජනා।
bod:2298-9:<b>ඉධ</b> ඉමස්මිං සික්ඛාපදෙ මුනිනා දන්තකට්ඨොදකෙ දුක්කටං වුත්තන්ති යොජනා। <b>යා</b> පන භික්ඛුනී කායාදීහි සයං <b>න දෙති</b> අඤ්ඤෙන <b>දාපෙති,</b> තස්සා ච කායාදීහි අදත්වා භූමියං <b>නික්ඛිපිත්වා</b> දෙන්තියාපි යා බාහිරලෙපං වා දෙති, තස්සාපි උම්මත්තිකාය ච <b>න දොසො</b> අනාපත්තීති යොජනා।
cen:ඡට්ඨං।
bod:2300-1:<b>ආවසථචීවර</b>න්ති “උතුනියො භික්ඛුනියො පරිභුඤ්ජන්තූ”ති දින්නං චීවරං। <b>යා</b> භික්ඛුනී යං “ආවසථචීවර”න්ති නියමිතං චීවරං, <b>තං</b> චතුත්ථෙ දිවසෙ ධොවිත්වා අන්තමසො උතුනියා සාමණෙරාය වා අදත්වා සචෙ පරිභුඤ්ජෙය්ය, තස්සා පාචිත්තියං වුත්තන්ති යොජනා। <b>තිකපාචිත්තියං සියා</b>ති “අනිස්සජ්ජිතෙ අනිස්සජ්ජිතසඤ්ඤා…පෙ॰… වෙමතිකා…පෙ॰… නිස්සජ්ජිතසඤ්ඤා පරිභුඤ්ජති, ආපත්ති පාචිත්තියස්සා”ති (පාචි॰ 1006) වුත්තං පාචිත්තියං හොතීති යොජනා।
bod:2302-3:<b>තස්මිං</b> චීවරෙ නිස්සජ්ජිතෙ අනිස්සජ්ජිතසඤ්ඤාය වා වෙමතිකාය වා <b>තස්සා</b> භික්ඛුනියා ද්විකදුක්කටං වුත්තන්ති යොජනා। අඤ්ඤාසං උතුනීනං අභාවෙ අදත්වාපි පරිභුඤ්ජන්තියා අනාපත්ති। <b>පුන පරියයෙ</b>ති පුන උතුනිවාරෙ යථාකාලං පරිභුඤ්ජන්තියා අනාපත්ති। අච්ඡින්නචීවරාදීනඤ්ච අනාපත්තීති යොජනා। <b>පරියයෙ</b>ති ගාථාබන්ධවසෙන රස්සත්තං <pb M=2.97/>। <b>අච්ඡින්නචීවරාදීන</b>න්ති එත්ථ <b>ආදි</b>-සද්දෙන නට්ඨචීවරාදීනං සඞ්ගහො। <b>ආපදාසුපී</b>ති මහග්ඝචීවරං සරීරතො මොචෙත්වා සුප්පටිසාමිතම්පි චොරා හරන්ති, එවරූපාසු ආපදාසු පරිභුඤ්ජන්තියා අනාපත්තීති යොජනා।
cen:සත්තමං।
bod:2304:<b>සකවාටකං</b> <pb V=2.80/> <b>විහාර</b>න්ති කවාටබන්ධවිහාරං, ද්වාරකවාටයුත්තං සුගුත්තසෙනාසනන්ති වුත්තං හොති। <b>රක්ඛනත්ථාය අදත්වා</b>ති “ඉමං ජග්ගෙය්යාසී”ති එවං අනාපුච්ඡිත්වා।
bod:2305-6:“හොති පාචිත්තියං තස්සා, චාරිකං පක්කමන්තියා”ති වුත්තමෙව පකාසෙතුමාහ <b>“අත්තනො ගාමතො”</b>තිආදි। <b>අත්තනො ගාමතො</b>ති අත්තනො වසනකගාමතො। <b>තථා ඉතරස්සා</b>ති අපරික්ඛිත්තස්ස විහාරස්ස පරික්ඛෙපං උපචාරං। <b>ත</b>න්තිආදිපදත්තයෙ භුම්මත්ථෙ උපයොගවචනං වෙදිතබ්බං। පරික්ඛිත්තස්ස විහාරස්ස පරික්ඛෙපෙ පඨමෙන පදෙන සමතික්කන්තෙ දුක්කටං, තථා <b>ඉතරස්ස</b> අපරික්ඛිත්තස්ස විහාරස්ස තස්මිං උපචාරෙ අතික්කන්තෙ දුක්කටං। දුතියෙන පදෙන පරික්ඛෙපෙ, උපචාරෙ සමතික්කන්තමත්තෙ පාචිත්තීති යොජනා।
bod:2307:<b>අකවාටබන්ධනස්මිං</b> කවාටබන්ධරහිතෙ විහාරෙ තථා අනිස්සජ්ජන්තියා දුක්කටං පරිදීපිතං। <b>ජග්ගිකං අලභන්තියා</b>ති එත්ථ “පරියෙසිත්වා”ති සෙසො। <b>ජග්ගික</b>න්ති විහාරපටිජග්ගිකං।
bod:2308:<b>ආපදාසූ</b>ති රට්ඨෙ භිජ්ජන්තෙ ආවාසෙ ඡඩ්ඩෙත්වා ගච්ඡන්ති, එවරූපාසු ආපදාසු। <b>ගිලානායා</b>ති වචීභෙදං කාතුං අසමත්ථායාති।
cen:අට්ඨමං।
bod:2309-10:හත්ථී <pb M=2.98/> ච අස්සො ච රථො ච <b>හත්ථිඅස්සරථා,</b> තෙ ආදි යෙසං තෙ <b>හත්ථිඅස්සරථාදයො,</b> තෙහි। <b>ආදි</b>-සද්දෙන ධනු ථරූති පදද්වයං ගහිතං। <b>සංයුත්ත</b>න්ති යථාවුත්තෙහි හත්ථිඅස්සාදිපදෙහි සංයොජිතං, “හත්ථීනං සිප්පං හත්ථිසිප්ප”න්තිආදිනා කතසමාසන්ති අත්ථො, “හත්ථිසිප්පං අස්සසිප්පං රථසිප්පං ධනුසිප්පං ථරුසිප්ප”න්ති එවං වුත්තං යං කිඤ්චි සිප්පන්ති වුත්තං හොති। හත්ථිසික්ඛාදිසිප්පං සන්දීපකො ගන්ථො වච්චවාචකානං අභෙදොපචාරෙන එවං වුත්තොති ගහෙතබ්බං। තෙනෙව වක්ඛති “පදාදීනං වසෙනිධා”ති। <b>පරූපඝාතකං මන්තාගදයොගප්පභෙදකං කිඤ්චී</b>ති පරෙසං අන්තරායකරං ඛිලනවසීකරණසොසාපනාදිභෙදං ආථබ්බණමන්තඤ්ච විසයොගාදිප්පභෙදකඤ්ච යං කිඤ්චි සිප්පන්ති අත්ථො।
bod:එත්ථ <pb V=2.81/> ච <b>ඛිලනමන්තො</b> නාම දාරුසාරඛිලං මන්තෙත්වා පථවියං පවෙසෙත්වා මාරණමන්තො। <b>වසීකරණමන්තො</b> නාම පරං අත්තනො වසෙ වත්තාපනකමන්තො। <b>සොසාපනකමන්තො</b> නාම පරසරීරං රසාදිධාතුක්ඛයෙන සුක්ඛභාවං පාපනකමන්තො। <b>ආදි</b>-සද්දෙන විදෙස්සනාදිමන්තානං සඞ්ගහො। <b>විදෙස්සනං</b> නාම මිත්තානං අඤ්ඤමඤ්ඤස්ස වෙරිභාවාපාදනං। <b>ඉධ</b> ඉමස්මිං සාසනෙ යා භික්ඛුනී හත්ථි…පෙ॰… කිඤ්චි යස්ස කස්සචි සන්තිකෙ පදාදීනං වසෙන <b>පරියාපුණෙය්ය</b> අධීයෙය්ය චෙ, තස්සා පාචිත්තියං හොතීති යොජනා।
bod:2311:<b>ලෙඛෙ</b>ති ලිඛිතසිප්පෙ। <b>ධාරණාය චා</b>ති ධාරණසත්ථෙ, යස්මිං වුත්තනයෙන පටිපජ්ජන්තා බහූනිපි ගන්ථානි ධාරෙන්ති। <b>ගුත්තියා</b>ති අත්තනො වා පරෙසං වා ගුත්තත්ථාය। <b>පරිත්තෙසු ච සබ්බෙසූ</b>ති යක්ඛපරිත්තචොරවාළාදිසබ්බෙසු පරිත්තෙසු ච।
cen:නවමං।
bod:2312:<b>දසමෙ</b>ති <pb M=2.99/> “යා පන භික්ඛුනී තිරච්ඡානවිජ්ජං වාචෙය්ය, පාචිත්තිය”න්ති (පාචි॰ 1018) සමුද්දිට්ඨෙ දසමසික්ඛාපදෙ। <b>ඉදං</b> දසමසික්ඛාපදං।
cen:දසමං।
cen:චිත්තාගාරවග්ගො පඤ්චමො।
bod:2313:<b>සභික්ඛුකං ආරාම</b>න්ති යත්ථ භික්ඛූ රුක්ඛමූලෙපි වසන්ති, තං පදෙසං। <b>ජානිත්වා</b>ති “සභික්ඛුක”න්ති ජානිත්වා। <b>යං කිඤ්චී</b>ති භික්ඛුං වා සාමණෙරං වා ආරාමිකං වා යං කිඤ්චි।
bod:2314-5:“සභික්ඛුකො නාම ආරාමො යත්ථ භික්ඛූ රුක්ඛමූලෙපි වසන්තී”ති (පාචි॰ 1025) වචනතො ආහ <b>“සචෙ අන්තමසො”</b>තිආදි। යා පන භික්ඛුනී අන්තමසො රුක්ඛමූලස්සපි අනාපුච්ඡා සචෙ පරික්ඛෙපං අතික්කාමෙති, තස්සා පඨමෙ පාදෙ දුක්කටං, අපරික්ඛිත්තෙ තස්ස විහාරස්ස උපචාරොක්කමෙ වාපි භික්ඛුනියා දුක්කටං, දුතියෙ පාදෙ අතික්කාමිතෙ පාචිත්ති සියාති යොජනා।
bod:2316:<b>අභික්ඛුකෙ</b> <pb V=2.82/> ආරාමෙ සභික්ඛූති සඤ්ඤාය <b>උභොසුපි</b> සභික්ඛුකාභික්ඛුකෙසු ආරාමෙසු <b>ජාතකඞ්ඛාය</b> සඤ්ජාතවිචිකිච්ඡාය, වෙමතිකායාති අත්ථො। තස්සා ආපත්ති දුක්කටං හොතීති යොජනා।
bod:2317:සීසානුලොකිකා යා භික්ඛුනී ගච්ඡති, තස්සා ච අනාපත්ති පකාසිතාති යොජනා। එවමුපරිපි। <b>තා</b> භික්ඛුනියො යත්ථ <b>සන්නිපතිතා</b> හොන්ති, තාසං සන්තිකං “ගච්ඡාමී”ති <b>ගච්ඡති</b>। යථාහ “යත්ථ භික්ඛුනියො පඨමතරං <pb M=2.100/> පවිසිත්වා සජ්ඣායං වා චෙතියවන්දනාදීනි වා කරොන්ති, තත්ථ තාසං සන්තිකං ගච්ඡාමීති ගන්තුං වට්ටතී”ති (පාචි॰ අට්ඨ॰ 1027)।
bod:2318:<b>“සන්තං භික්ඛුං අනාපුච්ඡා”</b>ති වචනෙනෙව අභික්ඛුකං ආරාමං කිඤ්චි අනාපුච්ඡා පවිසන්තියා අනාපත්තීති දීපිතං හොති। ආරාමමජ්ඣතො වා මග්ගො හොති, තෙන ගච්ඡන්තියාපි। <b>ආපදාසූ</b>ති යෙන කෙනචි උපද්දුතා හොති, එවරූපාසු ආපදාසු පවිසන්තියා।
cen:පඨමං।
bod:2320:<b>අක්කොසෙය්යා</b>ති දසන්නං අක්කොසවත්ථූනං අඤ්ඤතරෙන සම්මුඛා, පරම්මුඛා වා අක්කොසෙය්ය වා। <b>පරිභාසෙය්ය වා</b>ති භය’මස්ස උපදංසෙය්ය වා। <b>තිකපාචිත්තිය</b>න්ති “උපසම්පන්නෙ උපසම්පන්නසඤ්ඤා…පෙ॰… වෙමතිකා…පෙ॰… අනුපසම්පන්නසඤ්ඤා අක්කොසති වා පරිභාසති වා, ආපත්ති පාචිත්තියස්සා”ති (පාචි॰ 1031) තිකපාචිත්තියං වුත්තං। <b>සෙසෙ</b>ති අනුපසම්පන්නෙ। තිකදුක්කටං තස්සා හොතීති යොජනා।
bod:2321:<b>“පුරක්ඛත්වා”</b>තිආදීසු යං වත්තබ්බං, තං “අභිසපෙය්යා”ති (පාචි॰ 875) වුත්තසික්ඛාපදෙ වුත්තනයමෙව।
cen:දුතියං।
bod:2322-3:<b>සඞ්ඝ</b>න්ති භික්ඛුනිසඞ්ඝං। <b>පරිභාසෙය්යා</b>ති “බාලා එතා, අබ්යත්තා එතා, නෙතා ජානන්ති කම්මං වා කම්මදොසං වා කම්මවිපත්තිං වා කම්මසම්පත්තිං වා”ති (පාචි॰ 1035) ආගතනයෙන <pb V=2.83/> පරිභාසෙය්යාති අත්ථො। <b>ඉතරායා</b>ති එත්ථ උපයොගත්ථෙ කරණවචනං। එකං භික්ඛුනිං වා සම්බහුලා භික්ඛුනියො <pb M=2.101/> වා තථෙව ඉතරං අනුපසම්පන්නං වා පරිභාසන්තියා තස්සා දුක්කටං පරිදීපිතන්ති යොජනා।
cen:තතියං।
bod:2324-6:යා නිමන්තනපවාරණා උභොපි <b>ගණභොජනසික්ඛාපදෙ</b> (පාචි॰ 217-219), <b>පවාරණසික්ඛාපදෙ</b> (පාචි॰ 238-239) ච වුත්තලක්ඛණා, තාහි උභොහි නිමන්තනපවාරණාහි යා ච භික්ඛුනී සචෙ නිමන්තිතාපි වා පවාරිතාපි වා භවෙය්ය, සා පුරෙභත්තං යාගුඤ්ච යාමකාලිකාදි<b>කාලිකත්තයඤ්ච</b> ඨපෙත්වා යං කිඤ්චි <b>ආමිසං</b> යාවකාලිකං අජ්ඣොහරණත්ථාය පටිග්ගණ්හාති චෙ, තස්සා ගහණෙ දුක්කටං සියා, අජ්ඣොහාරවසෙන <b>එත්ථ</b> ඉමස්මිං සික්ඛාපදෙ පාචිත්ති පරිදීපිතාති යොජනා।
bod:එත්ථ ච <b>නිමන්තිතා</b> නාම “පඤ්චන්නං භොජනානං අඤ්ඤතරෙන භොජනෙන නිමන්තිතා”ති <b>ගණභොජනසික්ඛාපදෙ</b> වුත්තලක්ඛණා। <b>පවාරණා</b> ච “පවාරිතො නාම අසනං පඤ්ඤායති, භොජනං පඤ්ඤායති, හත්ථපාසෙ ඨිතො අභිහරති, පටික්ඛෙපො පඤ්ඤායතී”ති <b>පවාරණසික්ඛාපදෙ</b> වුත්තලක්ඛණාති වෙදිතබ්බා।
bod:2327:<b>කාලිකානි ච තීණෙවා</b>ති යාමකාලිකාදීනි තීණි කාලිකානි එව।
bod:2328-9:නිමන්තිතපවාරිතානං ද්වින්නං සාධාරණාපත්තිං දස්සෙත්වා අනාපත්තිං දස්සෙතුමාහ <b>“නිමන්තිතා”</b>තිආදි। <b>ඉධ</b> ඉමස්මිං සාසනෙ <b>යා පන</b> භික්ඛුනී නිමන්තිතා අප්පවාරිතා සචෙ යාගුං පිවති, <b>වට්ටති</b> අනාපත්තීති අත්ථො। <b>සාමිකස්සා</b>ති යෙන නිමන්තිතා, තස්ස නිමන්තනසාමිකස්සෙව। <b>අඤ්ඤභොජන</b>න්ති <pb M=2.102/> යෙන නිමන්තිතා, තතො අඤ්ඤස්ස භොජනං। සචෙ සා භුඤ්ජති, තථා වට්ටතීති යොජනා।
bod:<b>කාලිකානි ච තීණෙවා</b>ති යාමකාලිකාදීනි තීණි කාලිකානෙව। <b>පච්චයෙ සතී</b>ති පිපාසාදිපච්චයෙ සති।
bod:2330:ඉමස්ස <pb V=2.84/> සික්ඛාපදස්ස ඉදං සමුට්ඨානං අද්ධානෙන තුල්යන්ති යොජනා। පවාරිතාය, අප්පවාරිතාය වා නිමන්තිතාය වසෙන කිරියාකිරියතං දස්සෙතුමාහ <b>“නිමන්තිතා”</b>තිආදි। නිමන්තිතා පන සාමිකං අනාපුච්ඡා භුඤ්ජති චෙ, තස්සා වසෙන <b>ඉදං</b> සික්ඛාපදං කිරියාකිරියං හොති। එත්ථ භුඤ්ජනං <b>ක්රියං</b>। සාමිකස්ස අනාපුච්ඡනං <b>අක්රියං</b>।
bod:2331:<b>“කප්පියං කාරාපෙත්වා”</b>තිආදිං පවාරිතමෙව සන්ධායාහ। යා යදි පරිභුඤ්ජති, තස්සා ච පාචිත්ති සියා කිරියතො හොතීති යොජනා। <b>සියා</b>ති අවස්සං। <b>පවාරණසික්ඛාපදෙ</b> වුත්තනයෙන කප්පියං කාරෙත්වා වා අකාරාපෙත්වා වා පරිභුඤ්ජන්තියා තස්සා පරිභොගෙනෙව ඉමිනා සික්ඛාපදෙන අවස්සං ආපත්ති හොතීති අත්ථො।
cen:චතුත්ථං।
bod:2332:“යා පන භික්ඛුනී කුලමච්ඡරිනී අස්ස, පාචිත්තිය”න්ති (පාචි॰ 1043) ඉමස්මිං සික්ඛාපදෙ විනිච්ඡයං දස්සෙතුමාහ <b>“භික්ඛුනීන”</b>න්තිආදි। කුලසන්තිකෙ භික්ඛුනීනං අවණ්ණං වදන්තියා පාචිත්තීති සම්බන්ධො, කුලස්ස සන්තිකෙ “භික්ඛුනියො දුස්සීලා පාපධම්මා”ති භික්ඛුනීනං අවණ්ණං භාසන්තියාති අත්ථො। <b>කුලස්සාවණ්ණනං වාපී</b>ති “තං කුලං අස්සද්ධං අප්පසන්න”න්ති භික්ඛුනීනං සන්තිකෙ කුලස්ස අවණ්ණං අගුණං වදන්තියා පාචිත්තීති සම්බන්ධො।
bod:2333:<b>සන්තං</b> <pb M=2.103/> <b>භාසන්තියා දොස</b>න්ති අමච්ඡරායිත්වා කුලස්ස වා භික්ඛුනීනං වා සන්තං දොසං ආදීනවං කථෙන්තියා।
cen:පඤ්චමං।
bod:2334-5:<b>ඔවාදදායකො</b>ති අට්ඨහි ගරුධම්මෙහි ඔවාදං දෙන්තො। <b>වස්සං උපගච්ඡන්තියා</b>ති වස්සං වසන්තියා।
bod:2336:<b>භික්ඛූ</b>ති ඔවාදදායකා භික්ඛූ।
cen:ඡට්ඨං।
bod:2338:යා <pb V=2.85/> සා භික්ඛුනී <b>වස්සං වුත්ථා</b> පුරිමං වා පච්ඡිමං වා තෙමාසං වුත්ථා <b>තතො</b> අනන්තරං <b>උභතොසඞ්ඝෙ</b> භික්ඛුනිසඞ්ඝෙ ච භික්ඛුසඞ්ඝෙ ච “නාහං පවාරෙස්සාමී”ති ධුරං නික්ඛිපති චෙති යොජනා।
cen:සත්තමං।
bod:2341:<b>ඔවාදාදීනමත්ථායා</b>ති අට්ඨගරුධම්මස්සවනාදීනමත්ථාය। <b>ආදි</b>-සද්දෙන උපොසථපුච්ඡනපවාරණානං ගහණං।
bod:2342:ඔවාදාදීනමත්ථාය අගමනෙන <b>අක්රියං। කායික</b>න්ති කායකම්මං।
cen:අට්ඨමං।
bod:2343:“අන්වද්ධමාසං භික්ඛුනියා භික්ඛුසඞ්ඝතො ද්වෙ ධම්මා පච්චාසීසිතබ්බා උපොසථපුච්ඡනඤ්ච ඔවාදූපසඞ්කමනඤ්ච, තං අතික්කාමෙන්තියා පාචිත්තිය”න්ති (පාචි॰ 1059) ඉමස්මිං සික්ඛාපදෙ විනිච්ඡයං දස්සෙතුමාහ <b>“න යාචිස්සාමී”</b>තිආදි। තං උත්තානත්ථමෙව।
cen:නවමං।
bod:2346-7:<b>පසාඛො</b> <pb M=2.104/> නාම නාභියා හෙට්ඨා, ජාණුමණ්ඩලානං උපරි පදෙසො। තථා හි යස්මා රුක්ඛස්ස සාඛා විය උභො ඌරූ පභිජ්ජිත්වා ගතා, තස්මා සො පසාඛොති වුච්චති, තස්මිං පසාඛෙ। <b>සඤ්ජාත</b>න්ති උට්ඨිතං। <b>ගණ්ඩ</b>න්ති යං කිඤ්චි ගණ්ඩං। <b>රුධිත</b>න්ති යං කිඤ්චි වණං। <b>සඞ්ඝං වා</b>ති භික්ඛුනිසඞ්ඝං වා। <b>ගණං වා</b>ති සම්බහුලා භික්ඛුනියො වා। <b>එකෙනා</b>ති එත්ථ “පුරිසෙනා”ති සෙසො, සහත්ථෙ ඉදං කරණවචනං। යථාහ “පුරිසෙන සද්ධිං එකෙනෙකා”ති। <b>පුරිසො</b>ති ච මනුස්සපුරිසොව ගහෙතබ්බො।
bod:<b>ධොවා</b>ති එත්ථ ආදි-අත්ථෙ වත්තමානෙන <b>ඉති</b>-සද්දෙන “ආලිම්පාපෙය්ය වා බන්ධාපෙය්ය වා මොචාපෙය්ය වා”ති (පාචි॰ 1063) සික්ඛාපදාගතානං ඉතරෙසං තිණ්ණං සඞ්ගණ්හනතො “ආලිම්ප <pb V=2.86/> බන්ධ මොචෙහී”ති ආණත්තිත්තයං සඞ්ගහිතං। තෙනෙව වක්ඛති “දුක්කටානිච්ඡ පාචිත්තියො ඡ චා”ති।
bod:යා පන භික්ඛුනී පසාඛෙ ජාතං ගණ්ඩං වා රුධිතං වා සඞ්ඝං වා ගණං වා අනාපුච්ඡිත්වා <b>එකෙන</b> පුරිසෙන එකිකා “භින්ද ඵාලෙහි ධොව ආලිම්ප බන්ධ මොචෙහී”ති <b>සබ්බානි</b> කාතබ්බානි ආණාපෙති, තස්සා ඡ දුක්කටානි, <b>කතෙසු</b> භින්දනාදීසු ඡසු කිච්චෙසු තස්සා ඡ පාචිත්තියො හොන්තීති යොජනා।
bod:2348-9:<b>එත්ථා</b>ති ගණ්ඩෙ වා වණෙ වා। “යං කාතබ්බං අත්ථි, තං සබ්බං ත්වං කරොහි”ඉති සචෙ එවං යා ආණාපෙතීති යොජනා। තස්සා එකාය ආණාපන<b>වාචාය</b> ඡ දුක්කටානි ච පාචිත්තියච්ඡක්කඤ්චෙති ද්වාදසාපත්තියො සියුන්ති යොජනා।
bod:2351:<b>ආපුච්ඡිත්වා</b> <pb M=2.105/> <b>වා</b>ති සඞ්ඝං වා ගණං වා ආපුච්ඡිත්වා। <b>දුතිය</b>න්ති දුතියිකං। විඤ්ඤුං දුතියං ගහෙත්වාපි වාති යොජනා।
cen:දසමං।
cen:ආරාමවග්ගො ඡට්ඨො।
bod:2353:“ගණපරියෙසනාදිස්මි”න්ති වත්තබ්බෙ ඡන්දානුරක්ඛනත්ථං නිග්ගහිතාගමො। <b>ගබ්භිනි</b>න්ති ආපන්නසත්තං, කුච්ඡිපවිට්ඨසත්තන්ති අත්ථො। <b>වුට්ඨාපෙන්තියා</b>ති උපසම්පාදෙන්තියා। <b>කම්මවාචාහී</b>ති ද්වීහි කම්මවාචාහි।
bod:2354-5:<b>කම්මවාචාය ඔසානෙ</b>ති තතියකම්මවාචාය පරියොසානෙ, <b>ය්ය</b>කාරප්පත්තෙති අත්ථො। <b>ගබ්භිනිසඤ්ඤාය න ච ගබ්භිනියා</b>ති අගබ්භිනියා ගබ්භිනිසඤ්ඤාය ච। <b>උභො සඤ්ජාතකඞ්ඛායා</b>ති උභොසු සමුප්පන්නසංසයාය, ගබ්භිනියා, අගබ්භිනියා ච වෙමතිකායාති අත්ථො। ගාථාබන්ධවසෙනෙත්ථ <b>සු</b>-සද්දලොපො। තථා වුට්ඨාපෙන්තියා උපජ්ඣායාය ආපත්ති දුක්කටං හොතීති යොජනා। <b>ආචරිනියා තස්සා</b>ති උපජ්ඣායා ගබ්භිනිං වුට්ඨාපෙති, තස්සා කම්මවාචං සාවෙන්තියා <pb V=2.87/> ආචරිනියා ච। <b>ගණස්සා</b>ති උපජ්ඣායාචරිනීහි අඤ්ඤස්ස භික්ඛුනිගණස්ස ච। තථා දුක්කටං දීපිතන්ති යොජනා।
bod:2356:“ද්වීසු අගබ්භිනිසඤ්ඤායා”ති පදච්ඡෙදො। <b>ද්වීසූ</b>ති ගබ්භිනියා, අගබ්භිනියා ච।
cen:පඨමං।
bod:2357:<b>දුතියෙ</b>ති “යා පන භික්ඛුනී පායන්තිං වුට්ඨාපෙය්ය, පාචිත්තිය”න්ති (පාචි॰ 1073) සික්ඛාපදෙ। ඉමස්මිං සික්ඛාපදෙ පායන්තී <pb M=2.106/> නාම මාතා වා හොති ධාති වාති අයං විසෙසො।
cen:දුතියං।
bod:2358:යා පන භික්ඛුනී ද්වෙ වස්සානි ඡසු ධම්මෙසු <b>අසික්ඛිතසික්ඛං</b> සික්ඛමානං සචෙ වුට්ඨාපෙය්ය, පාචිත්ති සියාති යොජනා। තත්ථ <b>ද්වෙ වස්සානී</b>ති පවාරණවසෙන ද්වෙ සංවච්ඡරානි। <b>ඡසු ධම්මෙසූ</b>ති පාණාතිපාතාවෙරමණිආදීසු විකාලභොජනාවෙරමණිපරියොසානෙසු ඡසු ධම්මෙසු। <b>අසික්ඛිතසික්ඛ</b>න්ති “පාණාතිපාතාවෙරමණිං ද්වෙ වස්සානි අවීතික්කම්ම සමාදානං සමාදියාමී”තිආදිනා (පාචි॰ 1079) නයෙන අනාදින්නසික්ඛාපදං වා එවං සමාදියිත්වාපි කුපිතසික්ඛං වා। <b>සික්ඛමානං</b> තෙසු ඡසු ධම්මෙසු සික්ඛනතො වා තෙ වා සික්ඛාසඞ්ඛාතෙ ධම්මෙ මානනතො එවං ලද්ධනාමං අනුපසම්පන්නං। <b>වුට්ඨාපෙය්යා</b>ති උපසම්පාදෙය්ය। <b>ආපත්ති සියා</b>ති පඨමසික්ඛාපදෙ වුත්තනයෙනෙව කම්මවාචාපරියොසානෙ පාචිත්ති ආපත්ති සියා, පාචිත්ති හොතීති අත්ථො।
bod:2359:“ධම්මකම්මෙ ධම්මකම්මසඤ්ඤා වුට්ඨාපෙති, ආපත්ති පාචිත්තියස්ස। ධම්මකම්මෙ වෙමතිකා වුට්ඨාපෙති, ආපත්ති පාචිත්තියස්ස। ධම්මකම්මෙ අධම්මකම්මසඤ්ඤා වුට්ඨාපෙති, ආපත්ති පාචිත්තියස්සා”ති එවං <b>ධම්මකම්මෙ සත්ථුනා තිකපාචිත්තියං වුත්තං</b>। “අධම්මකම්මෙ ධම්මකම්මසඤ්ඤා, ආපත්ති දුක්කටස්ස। අධම්මකම්මෙ වෙමතිකා ආපත්ති දුක්කටස්ස। අධම්මකම්මෙ අධම්මකම්මසඤ්ඤා වුට්ඨාපෙති, ආපත්ති දුක්කටස්සා”ති (පාචි॰ 1082) එවං <b>අධම්මෙ පන කම්මස්මිං සත්ථුනා තිකදුක්කටං දීපිතං</b>।
bod:2360:<b>අඛණ්ඩතො</b> <pb V=2.88/> ඛණ්ඩං අකත්වා।
bod:2361:සචෙ <pb M=2.107/> උපසම්පදාපෙක්ඛා පබ්බජ්ජාය සට්ඨිවස්සාපි හොති, තස්සා ඉමා ඡ සික්ඛායො ද්වෙ වස්සානි අවීතික්කමනීයා පදාතබ්බා, ඉමා අදත්වා <b>න කාරයෙ</b> නෙව වුට්ඨාපෙය්යාති යොජනා।
cen:තතියං।
bod:2362:<b>චතුත්ථෙ නත්ථි වත්තබ්බ</b>න්ති වක්ඛමානවිසෙසතො අඤ්ඤං වත්තබ්බං නත්ථීති යථාවුත්තනයමෙවාති අධිප්පායො। <b>“ඉධා”</b>තිආදිනා ඉමස්මිං සික්ඛාපදෙ ලබ්භමානවිසෙසං දස්සෙති। ඉධ ඉමස්මිං සික්ඛාපදෙ සඞ්ඝෙන සම්මතං තං සික්ඛමානං <b>වුට්ඨාපෙන්තියා</b> භික්ඛුනියා අනාපත්ති හොතීති යොජනා।
bod:2363:ද්වෙ වස්සානි ඡසු ධම්මෙසු සික්ඛිතසික්ඛාය සික්ඛමානාය භික්ඛුනිසඞ්ඝෙන උපසම්පදතො පඨමං ඤත්තිදුතියාය කම්මවාචාය යා වුට්ඨානසම්මුති දාතබ්බා හොති, සා වුට්ඨානසම්මුති <b>සචෙ පඨමං අදින්නා හොති। තත්ථ</b> තස්මිං උපසම්පදමාළකෙපි පදාතබ්බායෙවාති යොජනා।
bod:2364:<b>තතියඤ්චා</b>ති තතියසික්ඛාපදඤ්ච। <b>චතුත්ථඤ්චා</b>ති ඉදං චතුත්ථසික්ඛාපදඤ්ච। <b>පඨමෙන සමං ඤෙය්ය</b>න්ති පඨමෙන සික්ඛාපදෙන සමුට්ඨානාදිනා විනිච්ඡයෙන සමානන්ති ඤාතබ්බං। <b>චතුත්ථං</b> පන සික්ඛාපදං වුට්ඨාපනසම්මුතිං අදාපෙත්වා වුට්ඨාපනවසෙන <b>ක්රියාක්රියං</b> හොති।
cen:චතුත්ථං।
bod:2365:<b>ගිහිගත</b>න්ති පුරිසන්තරගතං, පුරිසසමාගමප්පත්තන්ති අත්ථො। පරිපුණ්ණද්වාදසවස්සා <b>පරිපුණ්ණා</b> උත්තරපදලොපෙන। කිඤ්චාපි න දොසොති යොජනා। <b>වුට්ඨාපෙන්තියා</b>ති උපජ්ඣායා හුත්වා උපසම්පාදෙන්තියා।
bod:2366:<b>සෙස</b>න්ති <pb M=2.108/> <pb V=2.89/> වුත්තං। <b>අසෙසෙන</b> සබ්බසො।
cen:පඤ්චමං।
bod:2368:<b>දුක්ඛිතං සහජීවිනි</b>න්ති එත්ථ “සික්ඛාපද”න්ති සෙසො। තුවට්ටකවග්ගස්මිං “දුක්ඛිතං සහජීවිනි”න්ති ඉමෙහි පදෙහි යුත්තං <b>යං</b> සික්ඛාපදං වුත්තං, <b>තෙන</b> සික්ඛාපදෙන අට්ඨමං සමං ඤෙය්යං, <b>න විසෙසතා</b> විසෙසො නත්ථීති යොජනා। <b>අට්ඨම</b>න්ති “යා පන භික්ඛුනී සහජීවිනිං වුට්ඨාපෙත්වා ද්වෙ වස්සානි නෙව අනුග්ගණ්හෙය්ය න අනුග්ගණ්හාපෙය්ය, පාචිත්තිය”න්ති (පාචි॰ 1108) වුත්තසික්ඛාපදං। තත්ථ <b>සහජීවිනි</b>න්ති සද්ධිවිහාරිනිං। <b>නෙව අනුග්ගණ්හෙය්යා</b>ති සයං උද්දෙසාදීහි නානුග්ගණ්හෙය්ය। <b>න අනුග්ගණ්හාපෙය්යා</b>ති “ඉමිස්සා අය්යෙ උද්දෙසාදීනි දෙහී”ති එවං න අඤ්ඤාය අනුග්ගණ්හාපෙය්ය। <b>පාචිත්තිය</b>න්ති ධුරෙ නික්ඛිත්තමත්තෙ පාචිත්තියං।
cen:අට්ඨමං।
bod:2369:<b>යා කාචි</b> භික්ඛුනී වුට්ඨාපිතපවත්තිනිං ද්වෙ වස්සානි නානුබන්ධෙය්ය චෙ, තස්සා පාචිත්ති <b>පරියාපුතා</b> කථිතාති යොජනා। වුට්ඨාපෙතීති <b>වුට්ඨාපිතා,</b> පවත්තෙති සුසික්ඛාපෙතීති පවත්තිනී, වුට්ඨාපිතා ච සා පවත්තිනී චාති <b>වුට්ඨාපිතපවත්තිනී,</b> උපජ්ඣායායෙතං අධිවචනං, තං, උපජ්ඣායං। <b>නානුබන්ධෙය්යා</b>ති චුණ්ණෙන, මත්තිකාය, දන්තකට්ඨෙන, මුඛොදකෙනාති එවං තෙන තෙන කරණීයෙන උපට්ඨහෙය්ය।
bod:2370:“ද්වෙ වස්සානි අහං නානුබන්ධිස්සාමී”ති ධුරං නික්ඛිපති චෙ, එවං ධුරෙ නික්ඛිත්තමත්තස්මිං පන තස්සා පාචිත්තියං සියාති යොජනා।
bod:2371:යා <pb M=2.109/> පන භික්ඛුනී උපජ්ඣායං බාලං වා අලජ්ජිං වා නානුබන්ධති, තස්සා, ගිලානාය වා ආපදාසු වා උම්මත්තිකාය වා නානුබන්ධන්තියා න දොසොති යොජනා।
bod:2372:අනුපට්ඨානෙන හොතීති ආහ <b>“අක්රියං වුත්ත”</b>න්ති।
cen:නවමං।
bod:2373-5:යා <pb V=2.90/> කාචි භික්ඛුනී <b>සහජීවිනිං</b> සද්ධිවිහාරිනිං <b>වුට්ඨාපෙත්වා</b> උපසම්පාදෙත්වා තං ගහෙත්වා අන්තමසො ඡප්පඤ්චයොජනානිපි <b>න ගච්ඡෙය්ය න චඤ්ඤං ආණාපෙය්ය</b> “ඉමං, අය්යෙ, ගහෙත්වා ගච්ඡා”ති අඤ්ඤඤ්ච න නියොජෙය්ය චෙ, <b>ධුරෙ නික්ඛිත්තමත්තස්මිං</b> “න දානි ගච්ඡිස්සාමි, අඤ්ඤඤ්ච ගහෙත්වා ගන්තුං න නියොජෙස්සාමී”ති උස්සාහෙ විස්සට්ඨමත්තෙ තස්සා පාචිත්තියං සියාති යොජනා।
bod:අන්තරායස්මිං සති වා දුතියං අලභන්තියා වා ආපදාසු වා ගිලානාය වා උම්මත්තිකාය වා න දොසොති යොජනා।
cen:දසමං।
cen:ගබ්භිනිවග්ගො සත්තමො।
bod:2376:<b>ගිහිගතෙහි තීහෙවා</b>ති අනන්තරෙ ගබ්භිනිවග්ගෙ ගිහිගතපදයුත්තෙහි පඤ්චමඡට්ඨසත්තමෙහි තීහෙව සික්ඛාපදෙහි। <b>සදිසානී</b>ති ඉධ වීසතිවස්සවචනඤ්ච කුමාරිභූතවචනඤ්ච තත්ථ ද්වාදසවස්සවචනඤ්ච ගිහිගතවචනඤ්ච ඨපෙත්වා අවසෙසෙහි විනිච්ඡයෙහි යථාක්කමං සදිසානෙවාති।
bod:2377:<b>මහූපපදා</b>ති මහා උපපදො යාසං සික්ඛමානානං තා මහූපපදා। <b>උපපදං</b> නාම පදානමෙව යුජ්ජති, න අත්ථානන්ති <pb M=2.110/> “යාස”න්ති අඤ්ඤපදෙන සික්ඛමානාදිපදානං ගහණං, සද්දත්ථානමභෙදොපචාරස්ස පන ඉච්ඡිතත්තා සික්ඛමානපදගහිතානමෙත්ථ ගහණං වෙදිතබ්බං, මහාසික්ඛමානාති වුත්තං හොති। <b>ආදිතො</b>ති එත්ථ “වුත්තා”ති සෙසො, ගබ්භිනිවග්ගෙ තිස්සන්නං ගිහිගතානං පුරිමෙසු තතියචතුත්ථසික්ඛාපදෙසු ආගතා ද්වෙ සික්ඛමානාති අත්ථො। ගිහිගතාය “පරිපුණ්ණද්වාදසවස්සා”ති ච කුමාරිභූතාය “පරිපුණ්ණවීසතිවස්සා”ති ච වස්සවසෙන නානාකරණස්ස වුත්තත්තා තාහි ද්වීහි මහාසික්ඛමානාය වස්සවසෙනෙව නානාකරණං දස්සෙතුමාහ <b>“ගතා වීසතිවස්සාති, විඤ්ඤාතබ්බා විභාවිනා”</b>ති, අතික්කන්තවීසතිවස්සා මහාසික්ඛමානා නාම හොතීති අත්ථො।
bod:2378:<b>තා</b> ද්වෙ මහාසික්ඛමානා සචෙ ගිහිගතා වා හොන්තු, න ච පුරිසගතා වා හොන්තු <pb V=2.91/>, <b>සම්මුතිආදිසු</b> කම්මවාචාය “සික්ඛමානා”ති වත්තබ්බාති යොජනා। එත්ථ ච <b>සම්මුති</b> නාම ඤත්තිදුතියාය කම්මවාචාය කාතබ්බාය සික්ඛාය සම්මුති චෙව වුට්ඨානසම්මුති ච। <b>ආදි</b>-සද්දෙන උපසම්පදාකම්මං ගහිතං।
bod:2379:ඉමාසං ද්වින්නං සම්මුතිදානාදීසු ඤත්තියා ච කම්මවාචාය ච වත්තබ්බං දස්සෙත්වා ඉදානි අවත්තබ්බං දස්සෙතුමාහ <b>“න තා”</b>තිආදි। <b>තා එතා උභොපි</b> මහාසික්ඛමානා “කුමාරිභූතා”ති වා තථා “ගිහිගතා”ති වා කම්මවාචාය <b>න වත්තබ්බා</b> යස්මා, තස්මා <b>එවං වත්තුං න වට්ටතී</b>ති යොජනා। <b>“න වත්තබ්බා”</b>ති ඉමිනා තථා චෙ කම්මවාචා වුච්චෙය්ය, තං කම්මං කුප්පතීති දීපෙති। ඉධ <b>පන</b>-සද්දො යස්මා-පදත්ථොති තදත්ථවසෙන යොජනා දස්සිතා।
bod:2380:<b>සම්මුති</b>න්ති <pb M=2.111/> සික්ඛමානසම්මුතිං। <b>දසවස්සායා</b>ති එත්ථ “ගිහිගතායා”ති සෙසො। යථාහ – “ගිහිගතාය දසවස්සකාලෙ සික්ඛාසම්මුතිං දත්වා ද්වාදසවස්සකාලෙ උපසම්පදා කාතබ්බා”ති (පාචි॰ අට්ඨ॰ 1119)। <b>සෙසාසුපී</b>ති එකාදසවස්සකාලෙ දත්වා තෙරසවස්සකාලෙ කාතබ්බා, ද්වාදස, තෙරස, චුද්දස, පන්නරස, සොළස, සත්තරස, අට්ඨාරසවස්සකාලෙ සික්ඛාසම්මුතිං දත්වා වීසතිවස්සකාලෙ කාතබ්බාති එවං අට්ඨාරසවස්සපරියන්තාසු සෙසාසුපි සික්ඛමානාසු। <b>අයං නයො</b>ති “සම්මුතියා දින්නසංවච්ඡරතො ආගාමිනි දුතියෙ සංවච්ඡරෙ උපසම්පාදෙතබ්බා”ති අයං නයො। තෙනෙව වුත්තං “එකාදසවස්සකාලෙ දත්වා තෙරසවස්සකාලෙ කාතබ්බා”තිආදි।
bod:2381:“කුමාරිභූතා”තිපි “ගිහිගතා”තිපි වත්තුං වට්ටතීති අට්ඨකථායං <b>වුත්තා</b>ති යොජනා।
bod:2382:<b>යා පන</b> පරිපුණ්ණවීසතිවස්සා <b>සාමණෙරී</b> “කුමාරිභූතා”ති වුත්තා, සා කම්මවාචාය “කුමාරිභූතා”ඉච්චෙව වත්තබ්බා, <b>අඤ්ඤථා පන න වත්තබ්බා</b> “ගිහිගතා”ති වා “පුරිසන්තරගතා”ති වා න වත්තබ්බාති යොජනා। යථාහ “කුමාරිභූතා පන ‘ගිහිගතා’ති න වත්තබ්බා, ‘කුමාරිභූතා’ඉච්චෙව වත්තබ්බා”ති।
bod:2383:<b>එතා තු පන තිස්සොපී</b>ති මහාසික්ඛමානා ගිහිගතා, කුමාරිභූතාති වුත්තා පන <pb V=2.92/> එතා තිස්සොපි। <b>අපි</b>-සද්දෙන ගිහිගතා කුමාරිභූතා ද්වෙ සකසකනාමෙනාපි වත්තුං වට්ටන්තීති දීපෙති। “කුමාරිභූතසික්ඛමානායා”ති <b>පාළියං</b> අවුත්තත්තා න වට්ටතීති කොචි මඤ්ඤෙය්යාති <pb M=2.112/> ආහ <b>“න සංසයො”</b>ති। තථා වත්තබ්බතාහෙතුදස්සනත්ථමාහ <b>“සික්ඛාසම්මුතිදානතො”</b>ති।
cen:පඨමදුතියතතියානි।
bod:2384-5:යා පන භික්ඛුනී <b>ඌනද්වාදසවස්සාව</b> උපසම්පදාවසෙන අපරිපුණ්ණද්වාදසවස්සා එව සයං උපජ්ඣායා හුත්වා පරං සික්ඛමානං සචෙ වුට්ඨාපෙති, පුබ්බෙ වුත්තනයෙනෙව ගණපරියෙසනාදිදුතියානුස්සාවනපරියොසානෙසු ආපන්නානං <b>දුක්කටානං</b> අනන්තරං <b>කම්මවාචානං ඔසානෙ</b> තතියානුස්සාවනාය <b>ය්ය</b>තාරප්පත්තාය තස්සා පාචිත්ති පරිදීපිතාති යොජනා।
cen:චතුත්ථං।
bod:2386:<b>පඤ්චමෙ</b>ති “යා පන භික්ඛුනී පරිපුණ්ණද්වාදසවස්සා සඞ්ඝෙන අසම්මතා වුට්ඨාපෙය්ය, පාචිත්තිය”න්ති (පාචි॰ 1142) සික්ඛාපදෙ। කායචිත්තවාචාචිත්තකායවාචාචිත්තවසෙන <b>තිසමුට්ඨානං। ක්රියාක්රිය</b>න්ති වුට්ඨාපනං කිරියං, සඞ්ඝසම්මුතියා අග්ගහණං අකිරියං।
cen:පඤ්චමං।
bod:2387:<b>සඞ්ඝෙනා</b>ති භික්ඛුනිසඞ්ඝෙන। <b>උපපරික්ඛිත්වා</b>ති අලජ්ජිභාවාදිං උපපරික්ඛිත්වා। <b>අලං තාවා</b>ති එත්ථ “තෙ අය්යෙ”ති සෙසො। <b>වාරිතා</b>ති <b>එත්ථ</b> “සාධූති පටිස්සුණිත්වා”ති සෙසො। “අලං තාව තෙ, අය්යෙ, උපසම්පාදිතෙනා”ති වාරිතා “සාධූ”ති පටිස්සුණිත්වා <b>එත්ථ</b> එතස්මිං පවාරණෙ <b>පච්ඡා ඛීයති</b> “අහමෙව නූන බාලා, අහමෙව නූන අලජ්ජිනී”තිආදිනා අවණ්ණං පකාසෙති, දොසතා පාචිත්තියාපත්ති හොතීති යොජනා।
bod:2388:<b>ඡන්දදොසාදීහි</b> <pb M=2.113/> <b>කරොන්තියා</b>ති එත්ථ “පකතියා”ති සෙසො। පකතියා <b>ඡන්දදොසාදීහි</b> අගතිගමනෙහි නිවාරණං <b>කරොන්තියා</b> සචෙ උජ්ඣායති, න දොසොති යොජනා।
cen:ඡට්ඨං।
bod:2389-90:<b>ලද්ධෙ</b> <pb V=2.93/> <b>චීවරෙ</b>ති සික්ඛාමානාය “සචෙ මෙ ත්වං, අය්යෙ, චීවරං දස්සසි, එවාහං තං වුට්ඨාපෙස්සාමී”ති වත්වා යාචිතෙ තස්මිං චීවරෙ ලද්ධෙ। <b>පච්ඡා</b>ති චීවරලාභතො පච්ඡා। <b>අසන්තෙ අන්තරායිකෙ</b>ති දසන්නං අන්තරායානං අඤ්ඤතරස්මිං අන්තරායෙ අවිජ්ජමානෙ। <b>වුට්ඨාපෙස්සාමිනාහ</b>න්ති අහං තං න සමුට්ඨාපෙස්සාමීති ධුරනික්ඛෙපනෙ තස්සා පාචිත්තියං හොතීති යොජනා।
bod:2391:<b>ඉද</b>න්ති ඉදං සික්ඛාපදං। අවුට්ඨාපනෙන <b>අක්රියං</b>।
cen:සත්තමං।
bod:2392:<b>අට්ඨම</b>න්ති “යා පන භික්ඛුනී සික්ඛමානං ‘සචෙ මං ත්වං, අය්යෙ, ද්වෙ වස්සානි අනුබන්ධිස්සසි, එවාහං තං වුට්ඨාපෙස්සාමී”තිආදි (පාචි॰ 1155) සික්ඛාපදං। <b>නවමෙ</b>ති “යා පන භික්ඛුනී පුරිසසංසට්ඨං කුමාරකසංසට්ඨං චණ්ඩිං සොකාවාසං සික්ඛමානං වුට්ඨාපෙය්ය, පාචිත්තිය”න්ති (පාචි॰ 1159) වුත්තසික්ඛාපදෙ। <b>“වත්තබ්බං නත්ථී”</b>ති ඉදං සද්දත්ථවිසෙසමන්තරෙන විනිච්ඡයස්ස සුවිඤ්ඤෙය්යත්තා වුත්තං। තෙනෙවාහ <b>“උත්තානමෙවිද”</b>න්ති।
bod:සද්දත්ථො පන එවං වෙදිතබ්බො – <b>පුරිසසංසට්ඨ</b>න්ති පරිපුණ්ණවීසතිවස්සෙන පුරිසෙන අනනුලොමිකෙන කායවචීකම්මෙන සංසට්ඨං। <b>කුමාරකසංසට්ඨ</b>න්ති ඌනවීසතිවස්සෙන කුමාරෙන තථෙව සංසට්ඨං। <b>චණ්ඩි</b>න්ති කොධනං। <b>සොකාවාස</b>න්ති සඞ්කෙතං කත්වා <pb M=2.114/> ආගච්ඡමානා පුරිසානං අන්තො සොකං පවෙසෙතීති සොකාවාසා, තං සොකාවාසං। අථ වා ඝරං විය ඝරසාමිකා, අයම්පි පුරිසසමාගමං අලභමානා සොකං ආවිසති, ඉති යං ආවිසති, ස්වාස්සා ආවාසො හොතීති <b>සොකාවාසා</b>। තෙනෙවස්ස <b>පදභාජනෙ</b> “සොකාවාසා නාම පරෙසං දුක්ඛං උප්පාදෙති, සොකං ආවිසතී”ති (පාචි॰ 1160) ද්වෙධා අත්ථො වුත්තො। <b>පාචිත්තිය</b>න්ති එවරූපං වුට්ඨාපෙන්තියා වුත්තනයෙනෙව කම්මවාචාපරියොසානෙ උපජ්ඣායාය පාචිත්තියං।
bod:2393:“නත්ථි අජානන්තියා”ති පච්ඡෙදො, සික්ඛමානාය පුරිසසංසට්ඨාදිභාවං අජානන්තියාති අත්ථො।
cen:අට්ඨමනවමානි।
bod:2394:විජාත<b>මාතරා</b> <pb V=2.94/> <b>වා</b> ජනක<b>පිතරා වා සාමිනා</b> පරිග්ගාහකසාමිනා වා <b>නානුඤ්ඤාතං</b> උපසම්පදත්ථාය අනනුඤ්ඤාතං <b>තං</b> සික්ඛමානං වුට්ඨාපෙන්තියා තස්සා පාචිත්තියාපත්ති සියාති යොජනා।
bod:2395:<b>න භික්ඛුනා</b>ති භික්ඛුනා ද්වික්ඛත්තුං න පුච්ඡිතබ්බං, සකිමෙව පුච්ඡිතබ්බන්ති වුත්තං හොති। යථාහ “භික්ඛුනීහි ද්වික්ඛත්තුං ආපුච්ඡිතබ්බං පබ්බජ්ජාකාලෙ ච උපසම්පදාකාලෙ ච, භික්ඛූනං පන සකිං ආපුච්ඡිතෙපි වට්ටතී”ති (පාචි॰ අට්ඨ॰ 1162)।
bod:2396-7:<b>අත්ථිත</b>න්ති අත්ථිභාවං। චතූහි සමුට්ඨාති, චත්තාරි වා සමුට්ඨානානි එතස්සාති <b>චතුසමුට්ඨානං</b>। කතමෙහි චතූහි සමුට්ඨාතීති ආහ <b>“වාචතො…පෙ॰… කායවාචාදිතොපි චා”</b>ති। කථං වාචාදීහි චතූහි සමුට්ඨාති? අබ්භානකම්මාදීසු කෙනචිදෙව කරණීයෙන ඛණ්ඩසීමායං නිසින්නා <pb M=2.115/> “පක්කොසථ සික්ඛමානං, ඉධෙව නං උපසම්පාදෙස්සාමා”ති උපසම්පාදෙති, එවං වාචතො සමුට්ඨාති। “උපස්සයතො පට්ඨාය උපසම්පාදෙස්සාමී”ති වත්වා ඛණ්ඩසීමං ගච්ඡන්තියා කායවාචතො සමුට්ඨාති। ද්වීසුපි ඨානෙසු පණ්ණත්තිං ජානිත්වා වීතික්කමං කරොන්තියා වාචාචිත්තතො, කායවාචාචිත්තතො ච සමුට්ඨාති। උපසම්පාදනං <b>ක්රියං,</b> අනාපුච්ඡනං <b>අක්රියං</b>।
cen:දසමං।
bod:2398:<b>එත්ථ</b> ඉමස්මිං සාසනෙ යා භික්ඛුනී පාරිවාසිකෙන ඡන්දදානෙන සික්ඛමානං සචෙ වුට්ඨාපෙති, තස්සා පාචිත්තියං සියාති යොජනා। තත්ථ <b>පාරිවාසිකෙන ඡන්දදානෙනා</b>ති චතුබ්බිධං පාරිවාසියං පරිසපාරිවාසියං, රත්තිපාරිවාසියං, ඡන්දපාරිවාසියං, අජ්ඣාසයපාරිවාසියන්ති।
bod:තත්ථ <b>පරිසපාරිවාසියං</b> නාම භික්ඛූ කෙනචිදෙව කරණීයෙන සන්නිපතිතා හොන්ති, අථ මෙඝො වා උට්ඨහති, උස්සාරණා වා කරීයති, මනුස්සා වා අජ්ඣොත්ථරන්තා ආගච්ඡන්ති, භික්ඛූ “අනොකාසො අයං, අඤ්ඤත්ර ගච්ඡාමා”ති ඡන්දං අවිස්සජ්ජෙත්වාව උට්ඨහන්ති। ඉදං පරිසපාරිවාසියං। කිඤ්චාපි පරිසපාරිවාසියං, ඡන්දස්ස පන අවිස්සට්ඨත්තා කම්මං කාතුං වට්ටති।
bod:පුන <pb V=2.95/> භික්ඛූ “උපොසථාදීනි කරිස්සාමා”ති රත්තිං සන්නිපතිත්වා “යාව සබ්බෙ සන්නිපතන්ති, තාව ධම්මං සුණිස්සාමා”ති එකං අජ්ඣෙසන්ති, තස්මිං ධම්මකථං කථෙන්තෙයෙව අරුණො උග්ගච්ඡති। සචෙ “චාතුද්දසිකං උපොසථං කරිස්සාමා”ති නිසින්නා, “පන්නරසො”ති කාතුං වට්ටති। සචෙ පන්නරසිකං කාතුං <pb M=2.116/> නිසින්නා, පාටිපදෙ අනුපොසථෙ උපොසථං කාතුං න වට්ටති। අඤ්ඤං පන සඞ්ඝකිච්චං කාතුං වට්ටති। ඉදං පන රත්තිපාරිවාසියං නාම।
bod:පුන භික්ඛූ “කිඤ්චිදෙව අබ්භානාදිසඞ්ඝකම්මං කරිස්සාමා”ති නිසින්නා හොන්ති, තත්රෙකො නක්ඛත්තපාඨකො භික්ඛු එවං වදති “අජ්ජ නක්ඛත්තං දාරුණං, මා ඉදං කම්මං කරොථා”ති, තෙ තස්ස වචනෙන ඡන්දං විස්සජ්ජෙත්වා තත්ථෙව නිසින්නා හොන්ති, අථඤ්ඤො ආගන්ත්වා –
gae:“නක්ඛත්තං පටිමානෙන්තං, අත්ථො බාලං උපච්චගා”ති॥ (ජා॰ 1.1.49) –
uni:වත්වා “කිං නක්ඛත්තෙන, කරොථා”ති වදති। ඉදං ඡන්දපාරිවාසියඤ්චෙව අජ්ඣාසයපාරිවාසියඤ්ච। එතස්මිං පාරිවාසියෙ පුන ඡන්දපාරිසුද්ධිං අනාහරිත්වා කම්මං කාතුං න වට්ටති। ඉදං සන්ධාය වුත්තං “පාරිවාසිකෙන ඡන්දදානෙනා”ති।
bod:<b>පාචිත්තියං සියා</b>ති එවං වුට්ඨාපෙන්තියා වුත්තනයෙනෙව කම්මවාචාපරියොසානෙ පාචිත්තියං සියාති අත්ථො।
bod:2399:ඡන්දං <b>අවිහාය වා</b> අවිස්සජ්ජෙත්වාව <b>අවුට්ඨිතාය පරිසාය තු</b> යථානිසින්නාය පරිසාය වුට්ඨාපෙන්තියා අනාපත්තීති යොජනා। <b>වා</b>-සද්දො එවකාරත්ථො।
cen:එකාදසමං।
bod:2400:<b>ද්වාදසෙ</b>ති “යා පන භික්ඛුනී අනුවස්සං වුට්ඨාපෙය්ය, පාචිත්තිය”න්ති (පාචි॰ 1171) සික්ඛාපදෙ। <b>තෙරසෙ</b>ති “යා පන භික්ඛුනී එකං වස්සං ද්වෙ වුට්ඨාපෙය්ය, පාචිත්තිය”න්ති (පාචි॰ 1175) සික්ඛාපදෙ।
cen:ද්වාදසමතෙරසමානි।
cen:කුමාරිභූතවග්ගො අට්ඨමො।
bod:2401:<b>අගිලානා</b>ති <pb M=2.117/> <pb V=2.96/> ඡත්තුපාහනෙන වූපසමෙතබ්බරොගරහිතා। යථාහ “අගිලානා නාම යස්සා විනා ඡත්තුපාහනා ඵාසු හොතී”ති। ඡත්තඤ්ච උපාහනා ච <b>ඡත්තුපාහනං</b>। තත්ථ ඡත්තං වුත්තලක්ඛණං, උපාහනා වක්ඛමානලක්ඛණා। <b>ධාරෙය්යා</b>ති උභයං එකතො ධාරෙය්ය। විසුං ධාරෙන්තියා හි දුක්කටං වක්ඛති।
bod:2402:<b>දිවස</b>න්ති අච්චන්තසංයොගෙ උපයොගවචනං। සචෙ ධාරෙතීති යොජනා।
bod:2403:<b>කද්දමාදීනී</b>ති එත්ථ <b>ආදි</b>-සද්දෙන මහාවාලුකාදීනං ගහණං।
bod:2404:සචෙ ගච්ඡතීති සම්බන්ධො। <b>දිස්වා ගච්ඡාදික</b>න්ති ඡත්තෙ ලග්ගනයොග්ගං නීචතරං ගච්ඡාදිකං දිස්වා। <b>ආදි</b>-සද්දෙන ගුම්බාදීනං ගහණං। <b>දුක්කට</b>න්ති උපාහනමත්තස්සෙව ධාරණෙ දුක්කටං।
bod:2405:<b>අපනාමෙත්වා</b>ති සීසතො අපනාමෙත්වා। <b>ඔමුඤ්චිත්වා</b>ති පාදතො ඔමුඤ්චිත්වා। <b>හොති පාචිත්තිය</b>න්ති පුන පාචිත්තියං හොති।
bod:2406:<b>පයොගගණනායෙවා</b>ති ඡත්තුපාහනස්ස අපනෙත්වා අපනෙත්වා එකතො ධාරණපයොගගණනාය। <b>තිකපාචිත්තියං වුත්ත</b>න්ති “අගිලානා අගිලානසඤ්ඤා, වෙමතිකා, ගිලානසඤ්ඤා ඡත්තුපාහනං ධාරෙති, ආපත්ති පාචිත්තියස්සා”ති (පාචි॰ 1181) එවං තිකපාචිත්තියං වුත්තං। “ගිලානා අගිලානසඤ්ඤා, ගිලානා වෙමතිකා, ඡත්තුපාහනං ධාරෙති, ආපත්ති දුක්කටස්සා”ති (පාචි॰ 1182) එවං <b>ද්විකදුක්කටං තථෙව වුත්ත</b>න්ති සම්බන්ධො।
bod:2407:යත්ථ <pb M=2.118/> භික්ඛූ වා භික්ඛුනියො වා නිවසන්ති, තස්මිං <b>ආරාමෙ වා උපචාරෙ වා</b> අපරික්ඛිත්තස්ස ආරාමස්ස <b>උපචාරෙ වා। ආපදාසූ</b>ති රට්ඨභෙදාදිආපදාසු।
cen:පඨමං।
bod:2408:<b>භික්ඛුනියා</b>ති එත්ථ “අගිලානායා”ති සෙසො, පාදෙන ගන්තුං සමත්ථාය අගිලානාය <pb V=2.97/> භික්ඛුනියාති අත්ථො। යථාහ “අගිලානා නාම සක්කොති පදසා ගන්තු”න්ති (පාචි॰ 1187)। <b>යානං</b> නාම රථාදි, තං හෙට්ඨා වුත්තසරූපමෙව।
bod:2409:<b>ආපදාසූ</b>ති රට්ඨභෙදාදිආපදාසු। ඡත්තුපාහනසික්ඛාපදෙ ආරාමෙ, ආරාමූපචාරෙ ච අනාපත්ති වුත්තා, ඉධ තථා අවුත්තත්තා සබ්බත්ථාපි ආපත්තියෙව වෙදිතබ්බා।
cen:දුතියං।
bod:2410:<b>“යං කිඤ්චිපි කටූපිය”</b>න්ති ඉදං “සඞ්ඝාණි”න්ති එතස්ස අත්ථපදං। යථාහ – “සඞ්ඝාණි නාම යා කාචි කටූපගා”ති। <b>සඞ්ඝාණි</b> නාම මෙඛලාදිකටිපිළන්ධනං। <b>කටූපිය</b>න්ති කටිප්පදෙසොපගං।
bod:2412:<b>කටිසුත්තං</b> නාම කටියං පිළන්ධනරජ්ජුසුත්තකං।
bod:2413:<b>ඉධ</b> ඉමස්මිං සික්ඛාපදෙ චිත්තං අකුසලං, ඉදං පන සික්ඛාපදං ලොකවජ්ජං, ඉති ඉදං උභයමෙව <b>විසෙසතා</b> පුරිමසික්ඛාපදතො ඉමස්ස නානාකරණං।
cen:තතියං।
bod:2414:සීසූපගාදිසු <pb M=2.119/> යං කිඤ්චි සචෙ යා ධාරෙති, තස්සා තස්ස වත්ථුස්ස ගණනාය ආපත්තියො සියුන්ති යොජනා। සීසං උපගච්ඡතීති <b>සීසූපගං,</b> සීසෙ පිළන්ධනාරහන්ති අත්ථො। <b>ආදි</b>-සද්දෙන ගීවූපගාදීනං ගහණං। යථාහ – “ඉත්ථාලඞ්කාරො නාම සීසූපගො ගීවූපගො හත්ථූපගො පාදූපගො කටූපගො”ති।
bod:2415:න ච දොසොති යොජනා। “සදිසන්ති පරිදීපිත”න්ති වත්තබ්බෙ ඉති-සද්දො ලුත්තනිද්දිට්ඨො।
cen:චතුත්ථං।
bod:2416:<b>යෙන</b> <pb V=2.98/> <b>කෙනචි ගන්ධෙනා</b>ති චන්දනතගරාදිනා යෙන කෙනචි ගන්ධකක්කෙන। <b>සවණ්ණාවණ්ණකෙන චා</b>ති වණ්ණෙන සහ වත්තතීති <b>සවණ්ණකං,</b> හලිද්දිකක්කාදි, නත්ථි එතස්ස උබ්බට්ටනපච්චයා දිස්සමානො වණ්ණවිසෙසොති <b>අවණ්ණකං,</b> සාසපකක්කාදි, සවණ්ණකඤ්ච අවණ්ණකඤ්ච සවණ්ණාවණ්ණකං, තෙන <b>සවණ්ණාවණ්ණකෙන ච</b>। උබ්බට්ටෙත්වා න්හායන්තියා න්හානොසානෙ පාචිත්තියාපත්ති පකාසිතාති යොජනා।
bod:2417:<b>සබ්බපයොගෙ</b>ති සබ්බස්මිං පුබ්බපයොගෙ। <b>ආබාධපච්චයා</b>ති දද්දුකුට්ඨාදිරොගපච්චයා।
bod:2418:<b>ඡට්ඨ</b>න්ති “යා පන භික්ඛුනී වාසිතකෙන පිඤ්ඤාකෙන නහායෙය්ය, පාචිත්තිය”න්ති (පාචි॰ 1203) සික්ඛාපදං।
cen:පඤ්චමඡට්ඨානි।
bod:2419:යා පන භික්ඛුනී අඤ්ඤාය භික්ඛුනියා සචෙ උබ්බට්ටාපෙය්ය වා සම්බාහාපෙය්ය වා, තස්සා <b>භික්ඛුනියා</b> තථා පාචිත්තියාපත්ති හොතීති යොජනා।
bod:2420:<b>එත්ථ</b> <pb M=2.120/> ඉමස්මිං උබ්බට්ටනෙ, සම්බාහනෙ ච හත්ථං අමොචෙත්වා උබ්බට්ටනෙ <b>එකා</b> ආපත්ති සියා, හත්ථං මොචෙත්වා මොචෙත්වා උබ්බට්ටනෙ පයොගගණනාය සියාති යොජනා।
bod:2421:<b>ආපදාසූ</b>ති චොරභයාදීහි සරීරකම්පනාදීසු। <b>ගිලානායා</b>ති අන්තමසො මග්ගගමනපරිස්සමෙනාපි ආබාධිකාය।
bod:2422:අට්ඨමසික්ඛාපදෙ “සික්ඛමානායා”ති ච නවමසික්ඛාපදෙ “සාමණෙරියා”ති ච දසමසික්ඛාපදෙ “ගිහිනියා”ති ච විසෙසං වජ්ජෙත්වා අවසෙසවිනිච්ඡයො සත්තමෙනෙව සමානොති දස්සෙතුමාහ <b>“අට්ඨමාදීනි තීණිපී”</b>ති।
cen:සත්තමට්ඨමනවමදසමානි।
bod:2423:<b>අන්තොඋපචාරස්මි</b>න්ති <pb V=2.99/> ද්වාදසරතනබ්භන්තරෙ। <b>“භික්ඛුස්ස පුරතො”</b>ති ඉදං උපලක්ඛණං। තස්මා පුරතො වා හොතු පච්ඡතො වා පස්සතො වා, සමන්තතො ද්වාදසරතනබ්භන්තරෙති නිදස්සනපදමෙතං। <b>ඡමායපී</b>ති අනන්තරහිතාය භූමියාපි। යා නිසීදෙය්යාති සම්බන්ධො। <b>න වට්ටති</b> පාචිත්තියාපත්ති හොතීති අත්ථො।
bod:2424:<b>තිකපාචිත්තියං වුත්ත</b>න්ති අනාපුච්ඡිතෙ අනාපුච්ඡිතසඤ්ඤා, වෙමතිකා, ආපුච්ඡිතසඤ්ඤාති තීසු විකප්පෙසු පාචිත්තියත්තයං වුත්තං। ආපුච්ඡිතෙ අනාපුච්ඡිතසඤ්ඤා, වෙමතිකා වා භික්ඛුස්ස පුරතො නිසීදෙය්යාති විකප්පද්වයෙ <b>දුක්කටද්වයං</b> හොති। <b>ආපදාසූ</b>ති රට්ඨභෙදාදිආපදාසු। ආපුච්ඡිතුඤ්ච ඨාතුඤ්ච අසක්කොන්තියා <b>ගිලානාය</b>।
bod:2425:නිපජ්ජනං <b>ක්රියං</b>। අනාපුච්ඡනං <b>අක්රියං</b>।
cen:එකාදසමං।
bod:2426:ඔකාසො <pb M=2.121/> කතො යෙන සො <b>ඔකාසකතො,</b> න ඔකාසකතො <b>අනොකාසකතො,</b> තං, අකතොකාසන්ති අත්ථො, “අසුකස්මිං නාම ඨානෙ පුච්ඡාමී”ති අත්තනා පුච්ඡිතබ්බවිනයාදීනං නාමං ගහෙත්වා ඔකාසං කාරාපනකාලෙ අධිවාසනවසෙන අකතොකාසන්ති වුත්තං හොති। <b>දොසතා</b>ති පාචිත්තියාපත්ති। එකස්මිං පිටකෙ ඔකාසං කාරාපෙත්වා අඤ්ඤස්මිං පිටකෙ පඤ්හං පුච්ඡන්තියාපි පාචිත්තියං හොතීති දස්සෙතුමාහ <b>“විනයෙ චා”</b>තිආදි।
bod:<b>පුච්ඡන්තියාපි චා</b>ති එත්ථ <b>පි</b>-සද්දෙන “අභිධම්මං පුච්ඡන්තියාපී”ති ඉදඤ්ච අනුත්තසමුච්චයත්ථෙන <b>ච</b>-සද්දෙන “සුත්තන්තෙ ඔකාසං කාරාපෙත්වා විනයං වා අභිධම්මං වා පුච්ඡති, ආපත්ති පාචිත්තියස්ස। අභිධම්මෙ ඔකාසං කාරාපෙත්වා සුත්තන්තං වා විනයං වා පුච්ඡති, ආපත්ති පාචිත්තියස්සා”ති ඉදඤ්ච සඞ්ගහිතං।
bod:2427:<b>අනොදිස්සා</b>ති “අසුකස්මිං නාම පුච්ඡාමී”ති එවං අනියමෙත්වා කෙවලං “පුච්ඡිතබ්බං අත්ථි, පුච්ඡාමි අය්යා”ති එවං වත්වා।
cen:ද්වාදසමං।
bod:2428-9:<b>සංකච්චික</b>න්ති <pb V=2.100/> ථනවෙඨනචීවරං, තං පන පාරුපන්තියා අධක්ඛකං උබ්භනාභිමණ්ඩලං පටිච්ඡාදෙන්තියා පාරුපිතබ්බං। තෙනාහ <b>මාතිකට්ඨකථායං</b> “අසංකච්චිකාති අධක්ඛකඋබ්භනාභිමණ්ඩලසඞ්ඛාතස්ස සරීරස්ස පටිච්ඡාදනත්ථං අනුඤ්ඤාතසංකච්චිකචීවරරහිතා”ති (කඞ්ඛා॰ අට්ඨ॰ අසංකච්චිකසික්ඛාපදවණ්ණනා)। “සංකච්චිකාය පමාණං තිරියං දියඩ්ඪහත්ථන්ති පොරාණගණ්ඨිපදෙ වුත්ත”න්ති (වජිර॰ ටී॰ පාචිත්තිය 1224-1226) වජිරබුද්ධිත්ථෙරො। <b>පරික්ඛෙපොක්කමෙ</b>ති පරික්ඛෙපස්ස අන්තොපවෙසනෙ। <b>උපචාරොක්කමෙපී</b>ති <pb M=2.122/> අපරික්ඛිත්තස්ස ගාමස්ස දුතියලෙඩ්ඩුපාතබ්භන්තරපවෙසනෙපි। <b>එත්ථා</b>ති ඉමස්මිං සික්ඛාපදෙ। <b>එසෙව නයො</b>ති “පඨමෙ පාදෙ දුක්කටං, දුතියෙ පාචිත්තිය”න්ති යථාවුත්තොයෙව නයො <b>මතො</b> විඤ්ඤාතොති අත්ථො।
bod:2430:<b>ආපදාසුපී</b>ති මහග්ඝං හොති සංකච්චිකං, පාරුපිත්වා ගච්ඡන්තියා ච උපද්දවො උප්පජ්ජති, එවරූපාසු ආපදාසු අනාපත්ති।
bod:2431:<b>සෙස</b>න්ති ඉධ සරූපතො අදස්සිතඤ්ච। <b>වුත්තනයෙනෙවා</b>ති මාතිකාපදභාජනාදීසු වුත්තනයෙනෙව। සුනිපුණස්මිං ධම්මජාතං, අත්ථජාතඤ්ච විභාවෙති විවිධෙනාකාරෙන පකාසෙතීති විභාවී, තෙන <b>විභාවිනා</b>।
cen:තෙරසමං।
cen:ඡත්තුපාහනවග්ගො නවමො।
bod:එවං නවහි වග්ගෙහි භික්ඛුනීනං භික්ඛූහි අසාධාරණානි ඡන්නවුති සික්ඛාපදානි දස්සෙත්වා ඉතො පරෙසු මුසාවාදවග්ගාදීසු සත්තසු වග්ගෙසු භික්ඛූහි සාධාරණසික්ඛාපදානි භික්ඛුපාතිමොක්ඛවිනිච්ඡයකථාය වුත්තනයෙනෙව වෙදිතබ්බානීති තානි ඉධ න දස්සිතානි।
bod:සබ්බානෙව භික්ඛුනීනං ඛුද්දකෙසු ඡන්නවුති, භික්ඛූනං ද්වෙනවුතීති අට්ඨාසීතිසතං සික්ඛාපදානි। තතො පරං සකලං භික්ඛුනිවග්ගං, පරම්පරභොජනං, අනතිරිත්තභොජනං, අනතිරිත්තෙන අභිහට්ඨුං පවාරණං, පණීතභොජනවිඤ්ඤත්ති, අචෙලකසික්ඛාපදං, දුට්ඨුල්ලපඅච්ඡාදනං, ඌනවීසතිවස්සඋපසම්පාදනං, මාතුගාමෙන සද්ධිං සංවිධාය අද්ධානගමනං, රාජන්තෙපුරප්පවෙසනං <pb V=2.101/>, සන්තං <pb M=2.123/> භික්ඛුං අනාපුච්ඡා විකාලෙ ගාමප්පවෙසනං, නිසීදනං, වස්සිකසාටිකන්ති ඉමානි බාවීසති සික්ඛාපදානි අපනෙත්වා සෙසානි සතඤ්ච ඡසට්ඨි ච සික්ඛාපදානි භික්ඛුනිපාතිමොක්ඛුද්දෙසමග්ගෙන උද්දිට්ඨානීති වෙදිතබ්බානි।
bod:තත්රායං සඞ්ඛෙපතො අසාධාරණසික්ඛාපදෙසු සමුට්ඨානවිනිච්ඡයො – ගිරග්ගසමජ්ජා, චිත්තාගාරසික්ඛාපදං, සඞ්ඝාණි, ඉත්ථාලඞ්කාරො, ගන්ධවණ්ණකො, වාසිතකපිඤ්ඤාකො, භික්ඛුනිආදීහි උම්මද්දනපරිමද්දනානීති ඉමානි දස සික්ඛාපදානි අචිත්තකානි, ලොකවජ්ජානි, අකුසලචිත්තානි। අයං පනෙත්ථ අධිප්පායො – විනාපි චිත්තෙන ආපජ්ජිතබ්බත්තා <b>අචිත්තකානි,</b> චිත්තෙ පන සති අකුසලෙනෙව ආපජ්ජිතබ්බත්තා <b>ලොකවජ්ජානි</b> චෙව <b>අකුසලචිත්තානි</b> ච। අවසෙසානි අචිත්තකානි පණ්ණත්තිවජ්ජානෙව। චොරිවුට්ඨාපනං, ගාමන්තරං, ආරාමසික්ඛාපදං, ගබ්භිනිවග්ගෙ ආදිතො පට්ඨාය සත්ත, කුමාරිභූතවග්ගෙ ආදිතො පට්ඨාය පඤ්ච, පුරිසසංසට්ඨං, පාරිවාසියඡන්දදානං, අනුවස්සවුට්ඨාපනං, එකන්තරිකවුට්ඨාපනන්ති ඉමානි එකූනවීසති සික්ඛාපදානි සචිත්තකානි, පණ්ණත්තිවජ්ජානි। අවසෙසානි සචිත්තකානි ලොකවජ්ජානෙවාති।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:පාචිත්තියකථාවණ්ණනා නිට්ඨිතා।
