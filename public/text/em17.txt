cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ජාතකපාළි
tit:(දුතියො භාගො)
cha:17:චත්තාලීසනිපාතො
bod:521:තෙසකුණජාතකං (1)
gax:1:“වෙස්සන්තරං <pb T=1.530/> <pb V=2.1/> <pb M=2.1/> තං පුච්ඡාමි, සකුණ භද්දමත්ථු තෙ।
gae:රජ්ජං කාරෙතුකාමෙන, කිං සු කිච්චං කතං වරං”॥
gax:2:“චිරස්සං වත මං තාතො, කංසො බාරාණසිග්ගහො।
gae:පමත්තො අප්පමත්තං මං, පිතා පුත්තං අචොදයි॥
gax:3:“පඨමෙනෙව විතථං, කොධං හාසං නිවාරයෙ।
gae:තතො කිච්චානි කාරෙය්ය, තං වතං ආහු ඛත්තිය॥
gax:4:“යං <pb V=2.2/> ත්වං තාත තපොකම්මං <n>තපෙ කම්මං (සී॰ ස්යා॰ පී॰)</n>, පුබ්බෙ කතමසංසයං।
gae:රත්තො දුට්ඨො ච යං කයිරා, න තං කයිරා තතො පුන <n>පුනං (පී॰)</n>॥
gax:5:“ඛත්තියස්ස පමත්තස්ස, රට්ඨස්මිං රට්ඨවඩ්ඪන।
gae:සබ්බෙ භොගා විනස්සන්ති, රඤ්ඤො තං වුච්චතෙ අඝං॥
gax:6:“සිරී තාත අලක්ඛී ච <n>සිරී ච තාත ලක්ඛී ච (ස්යා॰ පී॰)</n>, පුච්ඡිතා එතදබ්රවුං।
gae:උට්ඨාන <n>උට්ඨානෙ (ස්යා॰)</n> වීරියෙ පොසෙ, රමාහං අනුසූයකෙ॥
gax:7:“උසූයකෙ <pb M=2.2/> දුහදයෙ, පුරිසෙ කම්මදුස්සකෙ।
gae:කාලකණ්ණී මහාරාජ, රමති <n>රමාති (ක॰)</n> චක්කභඤ්ජනී॥
gax:8:“සො ත්වං සබ්බෙසු සුහදයො <n>සො ත්වං සබ්බෙසං සුහදයො (ස්යා॰ පී॰), සො ත්වං සබ්බෙ සුහදයො (ක॰)</n>, සබ්බෙසං රක්ඛිතො භව।
gae:අලක්ඛිං නුද මහාරාජ, ලක්ඛ්යා භව නිවෙසනං॥
gax:9:“ස <pb T=1.531/> ලක්ඛීධිතිසම්පන්නො, පුරිසො හි මහග්ගතො।
gae:අමිත්තානං කාසිපති, මූලං අග්ගඤ්ච ඡින්දති॥
gax:10:“සක්කොපි හි භූතපති, උට්ඨානෙ නප්පමජ්ජති।
gae:ස කල්යාණෙ ධිතිං කත්වා, උට්ඨානෙ කුරුතෙ මනො॥
gax:11:“ගන්ධබ්බා පිතරො දෙවා, සාජීවා <n>සඤ්ජීවා (පී॰)</n> හොන්ති තාදිනො।
gae:උට්ඨාහතො <n>උට්ඨහතො (ස්යා॰ පී॰)</n> අප්පමජ්ජතො <n>මප්පමජ්ජතො (ක॰)</n>, අනුතිට්ඨන්ති දෙවතා॥
gax:12:“සො අප්පමත්තො අක්කුද්ධො <n>අක්කුට්ඨො (පී॰)</n>, තාත කිච්චානි කාරය।
gae:වායමස්සු ච කිච්චෙසු, නාලසො වින්දතෙ සුඛං॥
gax:13:“තත්ථෙව තෙ වත්තපදා, එසාව <n>එසා ච (පී॰)</n> අනුසාසනී।
gae:අලං මිත්තෙ සුඛාපෙතුං, අමිත්තානං දුඛාය <n>දුක්ඛාය (පී॰)</n> ච”॥
gax:14:“සක්ඛිසි ත්වං <n>සක්ඛී තුවං (සී॰ ස්යා॰ පී॰)</n> කුණ්ඩලිනි, මඤ්ඤසි ඛත්තබන්ධුනි <n>ඛත්තියබන්ධුනී (පී॰)</n>।
gae:රජ්ජං කාරෙතුකාමෙන, කිං සු කිච්චං කතං වරං”॥
gax:15:“ද්වෙව තාත පදකානි, යත්ථ <n>යෙසු (පී॰)</n> සබ්බං පතිට්ඨිතං।
gae:අලද්ධස්ස ච යො ලාභො, ලද්ධස්ස චානුරක්ඛණා॥
gax:16:“අමච්චෙ තාත ජානාහි, ධීරෙ අත්ථස්ස කොවිදෙ।
gae:අනක්ඛා කිතවෙ තාත, අසොණ්ඩෙ අවිනාසකෙ॥
gax:17:“යො ච තං තාත රක්ඛෙය්ය, ධනං යඤ්චෙව තෙ සියා।
gae:සූතොව රථං සඞ්ගණ්හෙ, සො තෙ කිච්චානි කාරයෙ॥
gax:18:“සුසඞ්ගහිතන්තජනො, සයං විත්තං අවෙක්ඛිය।
gae:නිධිඤ්ච ඉණදානඤ්ච, න කරෙ පරපත්තියා॥
gax:19:“සයං <pb V=2.3/> <pb M=2.3/> ආයං <pb T=1.532/> වයං <n>ආයවයං (පී॰)</n> ජඤ්ඤා, සයං ජඤ්ඤා කතාකතං।
gae:නිග්ගණ්හෙ නිග්ගහාරහං, පග්ගණ්හෙ පග්ගහාරහං॥
gax:20:“සයං ජානපදං අත්ථං, අනුසාස රථෙසභ।
gae:මා තෙ අධම්මිකා යුත්තා, ධනං රට්ඨඤ්ච නාසයුං॥
gax:21:“මා ච වෙගෙන කිච්චානි, කරොසි <n>කාරෙසි (සී॰ ස්යා॰ පී॰)</n> කාරයෙසි වා।
gae:වෙගසා හි කතං කම්මං, මන්දො පච්ඡානුතප්පති॥
gax:22:“මා තෙ අධිසරෙ මුඤ්ච, සුබාළ්හමධිකොධිතං <n>කොපිතං (සී॰ ස්යා॰)</n>।
gae:කොධසා හි බහූ ඵීතා, කුලා අකුලතං ගතා॥
gax:23:“මා තාත ඉස්සරොම්හීති, අනත්ථාය පතාරයි।
gae:ඉත්ථීනං පුරිසානඤ්ච, මා තෙ ආසි දුඛුද්රයො॥
gax:24:“අපෙතලොමහංසස්ස, රඤ්ඤො කාමානුසාරිනො।
gae:සබ්බෙ භොගා විනස්සන්ති, රඤ්ඤො තං වුච්චතෙ අඝං॥
gax:25:“තත්ථෙව තෙ වත්තපදා, එසාව අනුසාසනී।
gax:දක්ඛස්සුදානි පුඤ්ඤකරො, අසොණ්ඩො අවිනාසකො।
gae:සීලවාස්සු <n>සීලවාස්ස (ටීකා)</n> මහාරාජ, දුස්සීලො විනිපාතිකො” <n>විනිපාතකො (පී॰)</n>॥
gax:26:“අපුච්ඡිම්හ කොසියගොත්තං <n>අපුච්ඡිම්හා කොසියගොත්තං (ස්යා॰), අපුච්ඡම්හාපි කොසිකං (පී॰)</n>, කුණ්ඩලිනිං තථෙව ච।
gae:ත්වං දානි වදෙහි ජම්බුක <n>ජම්බුක ත්වං දානි වදෙහි (ස්යා॰ පී॰)</n>, බලානං බලමුත්තමං”॥
gax:27:“බලං පඤ්චවිධං ලොකෙ, පුරිසස්මිං මහග්ගතෙ।
gae:තත්ථ බාහුබලං නාම, චරිමං වුච්චතෙ බලං॥
gax:28:“භොගබලඤ්ච දීඝාවු, දුතියං වුච්චතෙ බලං।
gae:අමච්චබලඤ්ච <pb T=1.533/> දීඝාවු, තතියං වුච්චතෙ බලං॥
gax:29:“අභිජච්චබලං චෙව, තං චතුත්ථං අසංසයං।
gae:යානි චෙතානි සබ්බානි, අධිගණ්හාති පණ්ඩිතො॥
gax:30:“තං බලානං බලං සෙට්ඨං, අග්ගං පඤ්ඤාබං බලං <n>වරං (සී॰)</n>।
gae:පඤ්ඤාබලෙනුපත්ථද්ධො, අත්ථං වින්දති පණ්ඩිතො॥
gax:31:“අපි <pb M=2.4/> චෙ ලභති මන්දො, ඵීතං ධරණිමුත්තමං।
gae:අකාමස්ස පසය්හං වා, අඤ්ඤො තං පටිපජ්ජති॥
gax:32:“අභිජාතොපි චෙ හොති, රජ්ජං ලද්ධාන ඛත්තියො।
gae:දුප්පඤ්ඤො හි කාසිපති, සබ්බෙනපි න ජීවති॥
gax:33:“පඤ්ඤාව <pb V=2.4/> සුතං විනිච්ඡිනී <n>පඤ්ඤා සුතවිනිච්ඡිනී (ස්යා॰ පී॰)</n>, පඤ්ඤා කිත්ති සිලොකවඩ්ඪනී <n>වද්ධනී (පී॰)</n>।
gae:පඤ්ඤාසහිතො නරො ඉධ, අපි දුක්ඛෙ සුඛානි වින්දති॥
gax:34:“පඤ්ඤඤ්ච ඛො අසුස්සූසං, න කොචි අධිගච්ඡති।
gae:බහුස්සුතං අනාගම්ම, ධම්මට්ඨං අවිනිබ්භුජං॥
gax:35:“යො ච ධම්මවිභඞ්ගඤ්ඤූ <n>යො ධම්මඤ්ච විභාගඤ්ඤූ (පී॰)</n>, කාලුට්ඨායී මතන්දිතො।
gae:අනුට්ඨහති කාලෙන, කම්මඵලං තස්ස ඉජ්ඣති <n>කම්මඵලං තස්සිජ්ඣති, ඵලං තස්ස සමිජ්ඣති (ක॰)</n>॥
gax:36:“අනායතන <n>නා’නායතන (පී॰)</n> සීලස්ස, අනායතන <n>නා’නායතන (පී॰)</n> සෙවිනො।
gae:න නිබ්බින්දියකාරිස්ස, සම්මදත්ථො විපච්චති॥
gax:37:“අජ්ඣත්තඤ්ච පයුත්තස්ස, තථායතනසෙවිනො।
gae:අනිබ්බින්දියකාරිස්ස, සම්මදත්ථො විපච්චති॥
gax:38:“යොගප්පයොගසඞ්ඛාතං, සම්භතස්සානුරක්ඛණං।
gax:තානි <pb T=1.534/> ත්වං තාත සෙවස්සු, මා අකම්මාය රන්ධයි।
gae:අකම්මුනා හි දුම්මෙධො, නළාගාරංව සීදති”॥
gax:39:“ධම්මං චර මහාරාජ, මාතාපිතූසු ඛත්තිය।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:40:“ධම්මං චර මහාරාජ, පුත්තදාරෙසු ඛත්තිය।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:41:“ධම්මං චර මහාරාජ, මිත්තාමච්චෙසු ඛත්තිය।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:42:“ධම්මං චර මහාරාජ, වාහනෙසු බලෙසු ච।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:43:“ධම්මං <pb M=2.5/> චර මහාරාජ, ගාමෙසු නිගමෙසු ච…පෙ॰…॥
gax:44:“ධම්මං චර මහාරාජ, රට්ඨෙසු <n>රට්ඨෙ (පී॰)</n> ජනපදෙසු ච…පෙ॰…॥
gax:45:“ධම්මං චර මහාරාජ, සමණ <n>සමණෙ (ස්යා॰ ක॰)</n> බ්රාහ්මණෙසු ච…පෙ॰…॥
gax:46:“ධම්මං චර මහාරාජ, මිගපක්ඛීසු ඛත්තිය।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:47:“ධම්මං <pb T=1.535/> චර මහාරාජ, ධම්මො චිණ්ණො සුඛාවහො <n>ධම්මො සුචිණ්ණො සුඛමාවහති (ක॰)</n>।
gae:ඉධ ධම්මං චරිත්වාන, රාජ සග්ගං ගමිස්සසි॥
gax:48:“ධම්මං චර මහාරාජ, සඉන්දා <n>ඉන්දො (පී॰), සින්දා (ක॰)</n> දෙවා සබ්රහ්මකා।
gae:සුචිණ්ණෙන දිවං පත්තා, මා ධම්මං රාජ පාමදො <n>පමාදො (පී॰ ක॰)</n>॥
gax:49:“තත්ථෙව <pb V=2.5/> තෙ <n>වෙතෙ (පී॰)</n> වත්තපදා, එසාව <n>එසා ච (පී॰)</n> අනුසාසනී।
gae:සප්පඤ්ඤසෙවී කල්යාණී, සමත්තං සාම <n>සාමං (ක॰)</n> තං විදූ”ති॥
cen:තෙසකුණජාතකං පඨමං।
bod:522:සරභඞ්ගජාතකං (2)
gax:50:“අලඞ්කතා කුණ්ඩලිනො සුවත්ථා, වෙළුරියමුත්තාථරුඛග්ගබන්ධා <n>බද්ධා (පී॰)</n>।
gae:රථෙසභා තිට්ඨථ කෙ නු තුම්හෙ, කථං වො ජානන්ති මනුස්සලොකෙ”॥
gax:51:“අහමට්ඨකො භීමරථො පනායං, කාලිඞ්ගරාජා පන උග්ගතොයං <n>උග්ගතො අයං (පී॰), උග්ගතායං (ක॰)</n>।
gae:සුසඤ්ඤතානං ඉසීනං <n>සුසඤ්ඤතානිසිනං (පී॰)</n> දස්සනාය, ඉධාගතා පුච්ඡිතායෙම්හ පඤ්හෙ”॥
gax:52:“වෙහායසං <pb M=2.6/> තිට්ඨසි <n>තිට්ඨති (පී॰)</n> අන්තලික්ඛෙ, පථද්ධුනො පන්නරසෙව චන්දො।
gae:පුච්ඡාමි තං යක්ඛ මහානුභාව, කථං තං ජානන්ති මනුස්සලොකෙ”॥
gax:53:“යමාහු දෙවෙසු සුජම්පතීති, මඝවාති <pb T=1.536/> තං ආහු මනුස්සලොකෙ।
gae:ස දෙවරාජා ඉදමජ්ජ පත්තො, සුසඤ්ඤතානං ඉසීනං දස්සනාය”॥
gax:54:“දූරෙ සුතා නො ඉසයො සමාගතා, මහිද්ධිකා ඉද්ධිගුණූපපන්නා।
gae:වන්දාමි තෙ අයිරෙ පසන්නචිත්තො, යෙ ජීවලොකෙත්ථ මනුස්සසෙට්ඨා”॥
gax:55:ගන්ධො ඉසීනං චිරදික්ඛිතානං <n>දක්ඛිතානං (ස්යා॰ පී॰)</n>, කායා චුතො ගච්ඡති මාලුතෙන।
gae:ඉතො පටික්කම්ම සහස්සනෙත්ත, ගන්ධො ඉසීනං අසුචි දෙවරාජ”॥
gax:56:“ගන්ධො ඉසීනං චිරදික්ඛිතානං, කායා චුතො ගච්ඡතු මාලුතෙන।
gax:විචිත්රපුප්ඵං සුරභිංව මාලං, ගන්ධඤ්ච එතං පාටිකඞ්ඛාම භන්තෙ।
gae:න හෙත්ථ දෙවා පටික්කූලසඤ්ඤිනො”॥
gax:57:“පුරින්දදො භූතපතී යසස්සී, දෙවානමින්දො සක්කො <n>ඉදං පදං නත්ථි (සී॰ ස්යා॰ පී॰ පොත්ථකෙසු)</n> මඝවා සුජම්පති।
gae:ස දෙවරාජා අසුරගණප්පමද්දනො, ඔකාසමාකඞ්ඛති පඤ්හ පුච්ඡිතුං॥
gax:58:“කො <pb T=1.537/> නෙවිමෙසං ඉධ පණ්ඩිතානං, පඤ්හෙ පුට්ඨො නිපුණෙ බ්යාකරිස්සති।
gae:තිණ්ණඤ්ච රඤ්ඤං මනුජාධිපානං, දෙවානමින්දස්ස ච වාසවස්ස”॥
gax:59:“අයං <pb M=2.7/> ඉසි <n>ඉසී (සී॰ පී॰)</n> සරභඞ්ගො තපස්සී <n>යසස්සී (සී॰)</n>, යතො ජාතො විරතො මෙථුනස්මා।
gae:ආචෙරපුත්තො <n>ආචරියපුත්තො (පී॰ ක॰)</n> සුවිනීතරූපො, සො නෙසං පඤ්හානි වියාකරිස්සති”॥
gax:60:“කොණ්ඩඤ්ඤ පඤ්හානි වියාකරොහි, යාචන්ති තං ඉසයො සාධුරූපා।
gae:කොණ්ඩඤ්ඤ එසො මනුජෙසු ධම්මො, යං වුද්ධ <n>වද්ධ (පී॰), බුද්ධ (ක॰)</n> මාගච්ඡති එස භාරො”॥
gax:61:“කතාවකාසා <pb V=2.6/> පුච්ඡන්තු භොන්තො, යං කිඤ්චි පඤ්හං මනසාභිපත්ථිතං।
gae:අහඤ්හි තං තං වො වියාකරිස්සං, ඤත්වා සයං ලොකමිමං පරඤ්ච”॥
gax:62:“තතො ච මඝවා සක්කො, අත්ථදස්සී පුරින්දදො।
gae:අපුච්ඡි පඨමං පඤ්හං, යඤ්චාසි අභිපත්ථිතං”॥
gax:63:“කිං සූ වධිත්වා න කදාචි සොචති, කිස්සප්පහානං ඉසයො වණ්ණයන්ති।
gae:කස්සීධ <pb T=1.538/> වුත්තං ඵරුසං ඛමෙථ, අක්ඛාහි මෙ කොණ්ඩඤ්ඤ එතමත්ථං”॥
gax:64:“කොධං වධිත්වා න කදාචි සොචති, මක්ඛප්පහානං ඉසයො වණ්ණයන්ති।
gae:සබ්බෙසං වුත්තං ඵරුසං ඛමෙථ, එතං ඛන්තිං උත්තමමාහු සන්තො”॥
gax:65:“සක්කා උභින්නං <n>හි ද්වින්නං (පී॰)</n> වචනං තිතික්ඛිතුං, සදිසස්ස වා සෙට්ඨතරස්ස <n>සෙට්ඨනරස්ස (පී॰)</n> වාපි।
gae:කථං නු හීනස්ස වචො ඛමෙථ, අක්ඛාහි මෙ කොණ්ඩඤ්ඤ එතමත්ථං”॥
gax:66:“භයා <pb M=2.8/> හි සෙට්ඨස්ස වචො ඛමෙථ, සාරම්භහෙතූ පන සාදිසස්ස।
gae:යො චීධ හීනස්ස වචො ඛමෙථ, එතං ඛන්තිං උත්තමමාහු සන්තො”॥
gax:67:“කථං විජඤ්ඤා චතුපත්ථරූපං <n>චතුමට්ඨරූපං (ස්යා॰ පී॰)</n>, සෙට්ඨං සරික්ඛං අථවාපි හීනං।
gae:විරූපරූපෙන චරන්ති සන්තො, තස්මා හි සබ්බෙසං වචො ඛමෙථ”॥
gax:68:“න හෙතමත්ථං මහතීපි සෙනා, සරාජිකා යුජ්ඣමානා ලභෙථ।
gae:යං <pb T=1.539/> ඛන්තිමා සප්පුරිසො ලභෙථ, ඛන්තී බලස්සූපසමන්ති වෙරා”॥
gax:69:“සුභාසිතං තෙ අනුමොදියාන, අඤ්ඤං තං පුච්ඡාමි තදිඞ්ඝ බ්රූහි।
gax:යථා අහුං <n>අහූ (සී॰ ස්යා॰ පී॰)</n> දණ්ඩකී නාළිකෙරො <n>නාළිකීරො (සී॰ ස්යා॰ පී॰)</n>, අථජ්ජුනො කලාබු චාපි රාජා।
gae:තෙසං ගතිං බ්රූහි සුපාපකම්මිනං, කත්ථූපපන්නා ඉසිනං විහෙඨකා”॥
gax:70:“කිසඤ්හි <n>කිසංපි (පී॰)</n> වච්ඡං අවකිරිය දණ්ඩකී, උච්ඡින්නමූලො සජනො සරට්ඨො।
gae:කුක්කුළනාමෙ නිරයම්හි පච්චති, තස්ස ඵුලිඞ්ගානි පතන්ති කායෙ॥
gax:71:“යො සඤ්ඤතෙ පබ්බජිතෙ අහෙඨයි <n>අවඤ්චසි (පී॰)</n>, ධම්මං භණන්තෙ සමණෙ අදූසකෙ।
gae:තං නාළිකෙරං සුනඛා පරත්ථ, සඞ්ගම්ම ඛාදන්ති විඵන්දමානං॥
gax:72:“අථජ්ජුනො <pb M=2.9/> නිරයෙ සත්තිසූලෙ, අවංසිරො පතිතො උද්ධංපාදො <n>උද්ධපාදො (ස්යා॰), අද්ධපාදො (පී॰)</n>।
gae:අඞ්ගීරසං ගොතමං හෙඨයිත්වා, ඛන්තිං තපස්සිං චිරබ්රහ්මචාරිං॥
gax:73:“යො <pb T=1.540/> ඛණ්ඩසො පබ්බජිතං අඡෙදයි, ඛන්තිං වදන්තං සමණං අදූසකං।
gae:කලාබුවීචිං උපපජ්ජ පච්චති, මහාපතාපං <n>මහාභිතාපං (පී॰)</n> කටුකං භයානකං॥
gax:74:“එතානි සුත්වා නිරයානි පණ්ඩිතො, අඤ්ඤානි පාපිට්ඨතරානි චෙත්ථ।
gae:ධම්මං චරෙ සමණබ්රාහ්මණෙසු, එවඞ්කරො සග්ගමුපෙති ඨානං”॥
gax:75:“සුභාසිතං <pb V=2.7/> තෙ අනුමොදියාන, අඤ්ඤං තං පුච්ඡාමි තදිඞ්ඝ බ්රූහි।
gax:කථංවිධං සීලවන්තං වදන්ති, කථංවිධං පඤ්ඤවන්තං වදන්ති।
gae:කථංවිධං සප්පුරිසං වදන්ති, කථංවිධං නො සිරි නො ජහාති”॥
gax:76:“කායෙන වාචාය ච යො’ධ <n>යො ච (පී॰)</n> සඤ්ඤතො, මනසා ච කිඤ්චි න කරොති පාපං।
gae:න අත්තහෙතූ අලිකං භණෙති <n>භණාති (සී॰ ස්යා॰ පී॰)</n>, තථාවිධං සීලවන්තං වදන්ති॥
gax:77:“ගම්භීරපඤ්හං මනසාභිචින්තයං <n>මනසා විචින්තයං (සී॰)</n>, නාච්චාහිතං කම්ම කරොති ලුද්දං।
gae:කාලාගතං <pb T=1.541/> <n>කාලාභතං (පී॰)</n> අත්ථපදං න රිඤ්චති, තථාවිධං පඤ්ඤවන්තං වදන්ති॥
gax:78:“යො <pb M=2.10/> වෙ කතඤ්ඤූ කතවෙදි ධීරො, කල්යාණමිත්තො දළ්හභත්ති ච හොති।
gae:දුඛිතස්ස සක්කච්ච කරොති කිච්චං, තථාවිධං සප්පුරිසං වදන්ති॥
gax:79:“එතෙහි සබ්බෙහි ගුණෙහුපෙතො, සද්ධො මුදූ සංවිභාගී වදඤ්ඤූ।
gae:සඞ්ගාහකං සඛිලං සණ්හවාචං, තථාවිධං නො සිරි නො ජහාති”॥
gax:80:“සුභාසිතං තෙ අනුමොදියාන, අඤ්ඤං තං පුච්ඡාමි තදිඞ්ඝ බ්රූහි।
gae:සීලං සිරිඤ්චාපි සතඤ්ච ධම්මං, පඤ්ඤඤ්ච කං සෙට්ඨතරං වදන්ති”॥
gax:81:“පඤ්ඤා හි සෙට්ඨා කුසලා වදන්ති, නක්ඛත්තරාජාරිව තාරකානං।
gae:සීලං සීරී චාපි සතඤ්ච ධම්මො <n>ධම්මා (පී॰)</n>, අන්වායිකා පඤ්ඤවතො භවන්ති”॥
gax:82:“සුභාසිතං තෙ අනුමොදියාන, අඤ්ඤං තං පුච්ඡාමි තදිඞ්ඝ බ්රූහි।
gax:කථංකරො <pb T=1.542/> කින්තිකරො කිමාචරං, කිං සෙවමානො ලභතීධ පඤ්ඤං।
gae:පඤ්ඤාය දානිප්පටිපං <n>දානි පටිපදං (සී॰ ස්යා॰ පී॰)</n> වදෙහි, කථංකරො පඤ්ඤවා හොති මච්චො”॥
gax:83:“සෙවෙථ වුද්ධෙ නිපුණෙ බහුස්සුතෙ, උග්ගාහකො ච පරිපුච්ඡකො සියා।
gae:සුණෙය්ය සක්කච්ච සුභාසිතානි, එවංකරො පඤ්ඤවා හොති මච්චො॥
gax:84:“<pb M=2.11/> පඤ්ඤවා කාමගුණෙ අවෙක්ඛති, අනිච්චතො දුක්ඛතො රොගතො ච।
gae:එවං විපස්සී පජහාති ඡන්දං, දුක්ඛෙසු කාමෙසු මහබ්භයෙසු॥
gax:85:“ස වීතරාගො පවිනෙය්ය දොසං, මෙත්තං <n>මෙත්ත (ස්යා॰ ක॰)</n> චිත්තං භාවයෙ <n>භාවෙය්ය (සී॰ ස්යා॰ ක॰)</n> අප්පමාණං।
gae:සබ්බෙසු භූතෙසු නිධාය දණ්ඩං, අනින්දිතො බ්රහ්මමුපෙති ඨානං”॥
gax:86:“මහත්ථියං <n>මහිද්ධියං (සී॰ ස්යා॰ පී॰)</n> ආගමනං අහොසි, තවමට්ඨකා <n>මට්ඨක (සී॰ ස්යා॰ ක॰)</n> භීමරථස්ස චාපි।
gae:කාලිඞ්ගරාජස්ස ච උග්ගතස්ස, සබ්බෙස <pb T=1.543/> වො කාමරාගො පහීනො”॥
gax:87:“එවමෙතං පරචිත්තවෙදි, සබ්බෙස නො කාමරාගො පහීනො।
gae:කරොහි ඔකාසමනුග්ගහාය, යථා ගතිං තෙ අභිසම්භවෙම”॥
gax:88:“කරොමි ඔකාසමනුග්ගහාය, තථා හි වො කාමරාගො පහීනො।
gae:ඵරාථ කායං විපුලාය පීතියා, යථා ගතිං මෙ අභිසම්භවෙථ”॥
gax:89:“සබ්බං <pb V=2.8/> කරිස්සාම තවානුසාසනිං, යං යං තුවං වක්ඛසි භූරිපඤ්ඤ।
gae:ඵරාම කායං විපුලාය පීතියා, යථා ගතිං තෙ අභිසම්භවෙම”॥
gax:90:“කතාය <n>කතායං (සී॰ පී॰)</n> වච්ඡස්ස කිසස්ස පූජා, ගච්ඡන්තු භොන්තො ඉසයො සාධුරූපා।
gae:ඣානෙ රතා හොථ සදා සමාහිතා, එසා රතී පබ්බජිතස්ස සෙට්ඨා”॥
gax:91:“සුත්වාන <pb M=2.12/> ගාථා පරමත්ථසංහිතා, සුභාසිතා ඉසිනා පණ්ඩිතෙන।
gae:තෙ වෙදජාතා අනුමොදමානා, පක්කාමු <pb T=1.544/> <n>පක්කමු (ක॰)</n> දෙවා දෙවපුරං යසස්සිනො॥
gax:92:“ගාථා ඉමා අත්ථවතී සුබ්යඤ්ජනා, සුභාසිතා ඉසිනා පණ්ඩිතෙන।
gax:යො කොචිමා අට්ඨිකත්වා <n>අට්ඨිං කත්වා (ක॰)</n> සුණෙය්ය, ලභෙථ පුබ්බාපරියං විසෙසං।
gae:ලද්ධාන පුබ්බාපරියං විසෙසං, අදස්සනං මච්චුරාජස්ස ගච්ඡෙ”॥
gax:93:“සාලිස්සරො සාරිපුත්තො, මෙණ්ඩිස්සරො ච කස්සපො।
gae:පබ්බතො අනුරුද්ධො ච, කච්චායනො ච දෙවලො <n>දෙවිලො (ස්යා॰ ක॰)</n>॥
gax:94:“අනුසිස්සො ච ආනන්දො, කිසවච්ඡො ච කොලිතො।
gax:නාරදො උදායී ථෙරො <n>නාරදො පුණ්ණො මන්තානීපුත්තො (සී॰)</n>, පරිසා බුද්ධපරිසා।
gae:සරභඞ්ගො ලොකනාථො, එවං ධාරෙථ ජාතක”න්ති॥
cen:සරභඞ්ගජාතකං දුතියං।
bod:523:අලම්බුසාජාතකං (3)
gax:95:“අථ බ්රවි බ්රහා ඉන්දො, වත්රභූ ජයතං පිතා।
gae:දෙවකඤ්ඤං පරාභෙත්වා, සුධම්මායං අලම්බුසං॥
gax:96:“මිස්සෙ දෙවා තං යාචන්ති, තාවතිංසා සඉන්දකා।
gae:ඉසිප්පලොභනෙ <pb T=1.545/> <n>ඉසිපලොභිකෙ (සී॰ ස්යා॰), ඉසිං පලොභිකෙ (පී॰)</n> ගච්ඡ, ඉසිසිඞ්ගං අලම්බුසෙ॥
gax:97:“පුරායං අම්හෙ අච්චෙති <n>නාච්චෙති (ස්යා॰ ක॰)</n>, වත්තවා <n>වතවා (සී॰ ස්යා॰ පී॰)</n> බ්රහ්මචරියවා।
gae:නිබ්බානාභිරතො වුද්ධො <n>වද්ධො (පී॰), බුද්ධො (ස්යා॰ ක॰)</n>, තස්ස මග්ගානි ආවර”॥
gax:98:“දෙවරාජ කිමෙව ත්වං, මමෙව තුවං සික්ඛසි।
gae:ඉසිප්පලොභනෙ <n>ඉසිපලොභිකෙ (සී॰ ස්යා॰), ඉසිං පලොභිකෙ (පී॰)</n> ගච්ඡ, සන්ති අඤ්ඤාපි අච්ඡරා॥
gax:99:“මාදිසියො <pb M=2.13/> පවරා චෙව, අසොකෙ නන්දනෙ වනෙ।
gae:තාසම්පි හොතු පරියායො, තාපි යන්තු පලොභනා” <n>පලොභිකා (ස්යා॰ පී॰)</n>॥
gax:100:“අද්ධා <pb V=2.9/> හි සච්චං භණසි, සන්ති අඤ්ඤාපි අච්ඡරා।
gae:තාදිසියො පවරා චෙව, අසොකෙ නන්දනෙ වනෙ॥
gax:101:“න තා එවං පජානන්ති, පාරිචරියං පුමං ගතා।
gae:යාදිසං ත්වං පජානාසි, නාරි සබ්බඞ්ගසොභනෙ॥
gax:102:“ත්වමෙව ගච්ඡ කල්යාණි, ඉත්ථීනං පවරා චසි।
gae:තවෙව වණ්ණරූපෙන, සවසමානයිස්සසි” <n>වසමානාපයිස්සසි (ස්යා॰), වසමානාමයිස්සසි (පී॰), තං වසමානයිස්සසි (ක॰)</n>॥
gax:103:“න වාහං න ගමිස්සාමි, දෙවරාජෙන පෙසිතා।
gae:විභෙමි චෙතං ආසාදුං, උග්ගතෙජො හි බ්රාහ්මණො॥
gax:104:“අනෙකෙ නිරයං පත්තා, ඉසිමාසාදියා ජනා।
gae:ආපන්නා මොහසංසාරං, තස්මා ලොමානි හංසයෙ”॥
gax:105:“ඉදං වත්වාන පක්කාමි, අච්ඡරා කාමවණ්ණිනී।
gae:මිස්සා මිස්සිතු <n>මිස්සෙතු (සී॰ ස්යා॰ පී॰)</n> මිච්ඡන්තී, ඉසිසිඞ්ගං අලම්බුසා॥
gax:106:“සා ච තං වනමොගය්හ, ඉසිසිඞ්ගෙන රක්ඛිතං।
gae:බිම්බජාලකසඤ්ඡන්නං <pb T=1.546/>, සමන්තා අඩ්ඪයොජනං॥
gax:107:“පාතොව පාතරාසම්හි, උදණ්හසමයං <n>උදයසමයං (ස්යා॰), උදන්තසමයං (ක॰)</n> පති।
gae:අග්ගිට්ඨං පරිමජ්ජන්තං, ඉසිසිඞ්ගං උපාගමි”॥
gax:108:“කා නු විජ්ජුරිවාභාසි, ඔසධී විය තාරකා।
gae:විචිත්තහත්ථාභරණා <n>විචිත්තවත්ථාභරණා (සී॰)</n>, ආමුත්තමණිකුණ්ඩලා <n>ආමුක්කමණිකුණ්ඩලා (?)</n>॥
gax:109:“ආදිච්චවණ්ණසඞ්කාසා, හෙමචන්දනගන්ධිනී।
gae:සඤ්ඤතූරූ මහාමායා, කුමාරී චාරුදස්සනා॥
gax:110:“විලග්ගා <n>විලාකා (සී॰ ස්යා॰ පී॰)</n> මුදුකා සුද්ධා, පාදා තෙ සුප්පතිට්ඨිතා।
gae:ගමනා කාමනීයා <n>කමනා කමනීයා (සී॰ පී॰)</n> තෙ, හරන්තියෙව මෙ මනො॥
gax:111:“අනුපුබ්බාව <pb M=2.14/> තෙ ඌරූ, නාගනාසසමූපමා।
gae:විමට්ඨා තුය්හං සුස්සොණී, අක්ඛස්ස ඵලකං යථා॥
gax:112:“උප්පලස්සෙව කිඤ්ජක්ඛා, නාභි තෙ සාධු සණ්ඨිතා।
gae:පූරා කණ්හඤ්ජනස්සෙව, දූරතො පටිදිස්සති॥
gax:113:“දුවිධා ජාතා උරජා, අවණ්ටා සාධු පච්චුදා।
gae:පයොධරා අපතිතා <n>අප්පතීතා (සී॰ ස්යා॰ පී॰)</n>, අඩ්ඪලාබුසමා ථනා॥
gax:114:“දීඝා කම්බුතලාභාසා, ගීවා එණෙය්යකා යථා।
gae:පණ්ඩරාවරණා වග්ගු, චතුත්ථමනසන්නිභා॥
gax:115:“උද්ධග්ගා <pb V=2.10/> ච අධග්ගා ච, දුමග්ගපරිමජ්ජිතා।
gae:දුවිජා නෙලසම්භූතා, දන්තා තව සුදස්සනා॥
gax:116:“අපණ්ඩරා ලොහිතන්තා, ජිඤ්ජූක <n>ජිඤ්ජුක (සී॰ ස්යා॰ පී॰)</n> ඵලසන්නිභා।
gae:ආයතා <pb T=1.547/> ච විසාලා ච, නෙත්තා තව සුදස්සනා॥
gax:117:“නාතිදීඝා සුසම්මට්ඨා, කනකබ්යා <n>කනකග්ගා (පී॰)</n> සමොචිතා।
gae:උත්තමඞ්ගරුහා තුය්හං, කෙසා චන්දනගන්ධිකා॥
gax:118:“යාවතා කසිගොරක්ඛා, වාණිජානං <n>වණිජානං (පී॰)</n> ච යා ගති।
gae:ඉසීනඤ්ච පරක්කන්තං, සඤ්ඤතානං තපස්සිනං॥
gax:119:“න තෙ සමසමං පස්සෙ, අස්මිං පථවි <n>පුථුවි (පී॰)</n> මණ්ඩලෙ।
gae:කො වා ත්වං කස්ස වා පුත්තො, කථං ජානෙමු තං මයං”॥
gax:120:“න පඤ්හකාලො භද්දන්තෙ, කස්සපෙවං ගතෙ සති।
gax:එහි සම්ම රමිස්සාම, උභො අස්මාකමස්සමෙ।
gae:එහි තං උපගූහිස්සං <n>උපගුය්හිස්සං (ස්යා॰)</n>, රතීනං කුසලො භව”॥
gax:121:“ඉදං වත්වාන පක්කාමි, අච්ඡරා කාමවණ්ණිනී।
gae:මිස්සා මිස්සිතුමිච්ඡන්තී, ඉසිසිඞ්ගං අලම්බුසා”॥
gax:122:“සො ච වෙගෙන නික්ඛම්ම, ඡෙත්වා දන්ධපරක්කමං <n>දන්ධපදක්කමං (ක॰)</n>।
gae:තමුත්තමාසු වෙණීසු, අජ්ඣප්පත්තො <n>අජ්ඣාපත්තො (පී॰)</n> පරාමසි।
gax:123:“තමුදාවත්ත <pb M=2.15/> කල්යාණී, පලිස්සජි සුසොභනා <n>සුසොභණී (ස්යා॰ ක॰)</n>।
gae:චවිතම්හි <n>චවි තම්හා (ස්යා॰ ක॰)</n> බ්රහ්මචරියා, යථා තං අථ තොසිතා॥
gax:124:“මනසා අගමා ඉන්දං, වසන්තං නන්දනෙ වනෙ।
gae:තස්සා සඞ්කප්පමඤ්ඤාය, මඝවා දෙවකුඤ්ජරො॥
gax:125:“පල්ලඞ්කං පහිණී ඛිප්පං, සොවණ්ණං සොපවාහනං।
gae:සඋත්තරච්ඡදපඤ්ඤාසං, සහස්සපටියත්ථතං <n>පටිකත්ථතං (සී॰)</n>॥
gax:126:“තමෙනං <pb T=1.548/> තත්ථ ධාරෙසි, උරෙ කත්වාන සොභනා।
gae:යථා එකමුහුත්තංව, තීණි වස්සානි ධාරයි॥
gax:127:“විමදො තීහි වස්සෙහි, පබුජ්ඣිත්වාන බ්රාහ්මණො।
gae:අද්දසාසි හරිත <n>හරී (පී॰)</n> රුක්ඛෙ, සමන්තා අග්ගියායනං॥
gax:128:“නවපත්තවනං ඵුල්ලං, කොකිලග්ගණඝොසිතං।
gae:සමන්තා පවිලොකෙත්වා, රුදං අස්සූනි වත්තයි॥
gax:129:“න <pb V=2.11/> ජුහෙ න ජපෙ <n>ජප්පෙ (ක॰)</n> මන්තෙ, අග්ගිහුත්තං පහාපිතං।
gae:කො නු මෙ පාරිචරියාය, පුබ්බෙ චිත්තං පලොභයි॥
gax:130:“අරඤ්ඤෙ මෙ විහරතො, යො මෙ තෙජා හ සම්භුතං <n>සම්භතං (පී॰)</n>।
gae:නානාරත්නපරිපූරං, නාවංව ගණ්හි අණ්ණවෙ”॥
gax:131:“අහං තෙ පාරිචරියාය, දෙවරාජෙන පෙසිතා।
gae:අවධිං <n>අවධී (ස්යා॰ පී॰ ක॰)</n> චිත්තං චිත්තෙන, පමාදො <n>පමාදා (ස්යා॰ පී॰)</n> ත්වං න බුජ්ඣසි”॥
gax:132:“ඉමානි කිර මං තාතො, කස්සපො අනුසාසති।
gae:කමලාසදිසිත්ථියො <n>සරිසිත්ථියො (ස්යා॰ පී॰)</n>, තායො බුජ්ඣෙසි මාණව॥
gax:133:“උරෙ ගණ්ඩායො බුජ්ඣෙසි, තායො බුජ්ඣෙසි මාණව।
gae:ඉච්චානුසාසි මං තාතො, යථා මං අනුකම්පකො॥
gax:134:“තස්සාහං වචනං නාකං, පිතු වුද්ධස්ස සාසනං।
gae:අරඤ්ඤෙ නිම්මනුස්සම්හි, ස්වජ්ජ ඣායාමි <n>ස්වාජ්ජජ්ඣායාමි (සී॰ පී॰)</n> එකකො॥
gax:135:“සොහං <pb M=2.16/> තථා කරිස්සාමි, ධිරත්ථු ජීවිතෙන මෙ।
gae:පුන වා තාදිසො හෙස්සං, මරණං මෙ භවිස්සති”॥
gax:136:“තස්ස <pb T=1.549/> තෙජං <n>තෙජඤ්ච (සී॰ පී॰)</n> වීරියඤ්ච, ධිතිං <n>ධිතිඤ්ච (පී॰)</n> ඤත්වා අවට්ඨිතං <n>සුවඩ්ඪිතං (සී॰)</n>।
gae:සිරසා අග්ගහී පාදෙ, ඉසිසිඞ්ගං අලම්බුසා॥
gax:137:“මා මෙ කුජ්ඣ <n>කුජ්ඣි (පී॰)</n> මහාවීර, මා මෙ කුජ්ඣ <n>කුජ්ඣි (පී॰)</n> මහාඉසෙ।
gax:මහා අත්ථො මයා චිණ්ණො, තිදසානං යසස්සිනං।
gae:තයා සංකම්පිතං ආසි, සබ්බං දෙවපුරං තදා”॥
gax:138:“තාවතිංසා ච යෙ දෙවා, තිදසානඤ්ච වාසවො।
gae:ත්වඤ්ච භද්දෙ සුඛී හොහි, ගච්ඡ කඤ්ඤෙ යථාසුඛං”॥
gax:139:“තස්ස පාදෙ ගහෙත්වාන, කත්වා ච නං පදක්ඛිණං।
gae:අඤ්ජලිං පග්ගහෙත්වාන, තම්හා ඨානා අපක්කමි॥
gax:140:“යො ච තස්සාසි පල්ලඞ්කො, සොවණ්ණො සොපවාහනො।
gax:සඋත්තරච්ඡදපඤ්ඤාසො, සහස්සපටියත්ථතො।
gae:තමෙව පල්ලඞ්කමාරුය්හ, අගා දෙවාන සන්තිකෙ॥
gax:141:“තමොක්කමිව ආයන්තිං, ජලන්තිං විජ්ජුතං යථා।
gae:පතීතො සුමනො විත්තො, දෙවින්දො අදදා වරං”॥
gax:142:“වරඤ්චෙ <pb V=2.12/> මෙ අදො සක්ක, සබ්බභූතානමිස්සර।
gae:නිසිප්පලොභිකා <n>න ඉසිපලොභිකා (ස්යා॰), න ඉසිපලොභියං (පී॰)</n> ගච්ඡෙ, එතං සක්ක වරං වරෙ”ති॥
cen:අලම්බුසාජාතකං තතියං।
bod:524:සඞ්ඛපාලජාතකං (4)
gax:143:“අරියාවකාසොසි පසන්නනෙත්තො, මඤ්ඤෙ <pb T=1.550/> භවං පබ්බජිතො කුලම්හා।
gae:කථං නු විත්තානි පහාය භොගෙ, පබ්බජි නික්ඛම්ම ඝරා සපඤ්ඤ” <n>සපඤ්ඤො (ස්යා॰), සපඤ්ඤා (පී॰)</n>॥
gax:144:“සයං <pb M=2.17/> විමානං නරදෙව දිස්වා, මහානුභාවස්ස මහොරගස්ස।
gae:දිස්වාන පුඤ්ඤාන මහාවිපාකං, සද්ධායහං පබ්බජිතොම්හි රාජ”॥
gax:145:“න කාමකාමා න භයා න දොසා, වාචං මුසා පබ්බජිතා භණන්ති।
gae:අක්ඛාහි මෙ පුච්ඡිතො එතමත්ථං, සුත්වාන මෙ ජායිහිතිප්පසාදො”॥
gax:146:“වාණිජ්ජ <n>වණිජ්ජ (පී॰)</n> රට්ඨාධිප ගච්ඡමානො, පථෙ අද්දසාසිම්හි භොජපුත්තෙ <n>මිලාචපුත්තෙ (සී॰ පී॰)</n>।
gae:පවද්ධකායං උරගං මහන්තං, ආදාය ගච්ඡන්තෙ පමොදමානෙ”॥
gax:147:“සොහං සමාගම්ම ජනින්ද තෙහි, පහට්ඨලොමො අවචම්හි භීතො।
gae:කුහිං අයං නීයති <n>නිය්යති (ක॰)</n> භීමකායො, නාගෙන කිං කාහථ භොජපුත්තා॥
gax:148:“නාගො අයං නීයති භොජනත්ථා <n>භොජනත්ථං (සී॰ ස්යා॰ පී॰)</n>, පවද්ධකායො <pb T=1.551/> උරගො මහන්තො।
gae:සාදුඤ්ච ථූලඤ්ච මුදුඤ්ච මංසං, න ත්වං රසඤ්ඤාසි විදෙහපුත්ත॥
gax:149:“ඉතො මයං ගන්ත්වා සකං නිකෙතං <n>නිකෙතනං (පී॰)</n>, ආදාය සත්ථානි විකොපයිත්වා।
gae:මංසානි භොක්ඛාම <n>භක්ඛාම (ස්යා॰)</n> පමොදමානා, මයඤ්හි වෙ සත්තවො පන්නගානං॥
gax:150:“සචෙ අයං නීයති භොජනත්ථා, පවද්ධකායො උරගො මහන්තො।
gae:දදාමි වො බලිබද්දානි <n>බලිවද්දානි (පී॰)</n> සොළස, නාගං ඉමං මුඤ්චථ බන්ධනස්මා॥
gax:151:“අද්ධා <pb M=2.18/> හි නො භක්ඛො අයං මනාපො, බහූ ච නො උරගා භුත්තපුබ්බා <n>බහුං ච නො උරගො භුත්තපුබ්බො (ක॰)</n>।
gae:කරොම තෙ තං වචනං අළාර <n>ආළාර (ක॰) එවමුපරිපි</n>, මිත්තඤ්ච නො හොහි විදෙහපුත්ත॥
gax:152:“තදස්සු තෙ බන්ධනා මොචයිංසු, යං නත්ථුතො පටිමොක්කස්ස පාසෙ।
gae:මුත්තො ච සො බන්ධනා නාගරාජා, පක්කාමි පාචීනමුඛො මුහුත්තං॥
gax:153:“ගන්ත්වාන පාචීනමුඛො මුහුත්තං, පුණ්ණෙහි <pb T=1.552/> නෙත්තෙහි පලොකයී මං।
gae:තදාස්සහං පිට්ඨිතො අන්වගච්ඡිං, දසඞ්ගුලිං අඤ්ජලිං පග්ගහෙත්වා॥
gax:154:“ගච්ඡෙව <pb V=2.13/> ඛො ත්වං තරමානරූපො, මා තං අමිත්තා පුනරග්ගහෙසුං।
gae:දුක්ඛො හි ලුද්දෙහි පුනා සමාගමො, අදස්සනං භොජපුත්තාන ගච්ඡ॥
gax:155:“අගමාසි සො රහදං විප්පසන්නං, නීලොභාසං රමණීයං සුතිත්ථං।
gae:සමොතතං <n>සමොනතං (ස්යා॰ ක॰)</n> ජම්බුහි වෙතසාහි, පාවෙක්ඛි නිත්තිණ්ණභයො පතීතො॥
gax:156:“සො තං පවිස්ස න චිරස්ස නාගො, දිබ්බෙන මෙ පාතුරහුං ජනින්ද।
gae:උපට්ඨහී මං පිතරංව පුත්තො, හදයඞ්ගමං කණ්ණසුඛං භණන්තො॥
gax:157:“ත්වං <pb M=2.19/> මෙසි මාතා ච පිතා <n>පිතා ච (පී॰)</n> අළාර, අබ්භන්තරො පාණදදො සහායො।
gax:සකඤ්ච ඉද්ධිං පටිලාභකොස්මි <n>පටිලාභිතොස්මි (පී॰)</n>, අළාර පස්ස මෙ නිවෙසනානි।
gae:පහූතභක්ඛං බහුඅන්නපානං, මසක්කසාරං <pb T=1.553/> විය වාසවස්ස”॥
gax:158:“තං භූමිභාගෙහි උපෙතරූපං, අසක්ඛරා චෙව මුදූ සුභා ච।
gae:නීචත්තිණා <n>නීචා තිණා (ස්යා॰ පී॰)</n> අප්පරජා ච භූමි, පාසාදිකා යත්ථ ජහන්ති සොකං॥
gax:159:“අනාවකුලා වෙළුරියූපනීලා, චතුද්දිසං අම්බවනං සුරම්මං।
gae:පක්කා ච පෙසී ච ඵලා සුඵුල්ලා, නිච්චොතුකා ධාරයන්තී ඵලානි॥
gax:160:“තෙසං වනානං නරදෙව මජ්ඣෙ, නිවෙසනං භස්සරසන්නිකාසං।
gae:රජතග්ගළං සොවණ්ණමයං උළාරං, ඔභාසතී විජ්ජුරිවන්තලික්ඛෙ॥
gax:161:“මණීමයා සොණ්ණමයා <n>සොවණ්ණමයා (සී॰ ස්යා॰ පී॰)</n> උළාරා, අනෙකචිත්තා සතතං සුනිම්මිතා।
gae:පරිපූරා කඤ්ඤාහි අලඞ්කතාභි, සුවණ්ණකායූරධරාහි රාජ॥
gax:162:“සො සඞ්ඛපාලො තරමානරූපො, පාසාදමාරුය්හ අනොමවණ්ණො।
gae:සහස්සථම්භං අතුලානුභාවං, යත්ථස්ස <pb T=1.554/> භරියා මහෙසී අහොසි॥
gax:163:“එකා <pb M=2.20/> ච නාරී තරමානරූපා, ආදාය වෙළුරියමයං මහග්ඝං।
gae:සුභං මණිං ජාතිමන්තූපපන්නං, අචොදිතා ආසනමබ්භිහාසි॥
gax:164:“තතො මං උරගො හත්ථෙ ගහෙත්වා, නිසීදයී පාමුඛආසනස්මිං।
gae:ඉදමාසනං අත්ර භවං නිසීදතු, භවඤ්හි මෙ අඤ්ඤතරො ගරූනං॥
gax:165:“අඤ්ඤා ච නාරී තරමානරූපා, ආදාය වාරිං උපසඞ්කමිත්වා।
gae:පාදානි පක්ඛාලයී මෙ ජනින්ද, භරියාව <n>භරියා ච (පී॰)</n> භත්තූ පතිනො පියස්ස॥
gax:166:“අපරා ච නාරී තරමානරූපා, පග්ගය්හ සොවණ්ණමයාය <n>සොවණ්ණමයා (පී॰)</n> පාතියා।
gae:අනෙකසූපං විවිධං වියඤ්ජනං, උපනාමයී භත්ත මනුඤ්ඤරූපං॥
gax:167:“තුරියෙහි <n>තූරියෙහි (ක॰)</n> මං භාරත භුත්තවන්තං, උපට්ඨහුං භත්තු මනො විදිත්වා।
gae:තතුත්තරිං <n>තදුත්තරිං (ක॰)</n> මං නිපතී මහන්තං, දිබ්බෙහි <pb T=1.555/> කාමෙහි අනප්පකෙහි॥
gax:168:“භරියා <pb V=2.14/> මමෙතා තිසතා අළාර, සබ්බත්තමජ්ඣා පදුමුත්තරාභා।
gae:අළාර එතාස්සු තෙ කාමකාරා, දදාමි තෙ තා පරිචාරයස්සු॥
gax:169:“සංවච්ඡරං දිබ්බරසානුභුත්වා, තදාස්සුහං <n>තදස්සහං (පී॰)</n> උත්තරිමජ්ඣභාසිං <n>උත්තරි පච්චභාසිං (සී॰ ස්යා॰), උත්තරිං පච්චභාසිං (පී॰)</n>।
gae:නාගස්සිදං කින්ති කථඤ්ච ලද්ධං, කථජ්ඣගමාසි විමානසෙට්ඨං”॥
gax:170:“අධිච්ච <pb M=2.21/> ලද්ධං පරිණාමජං තෙ, සයංකතං උදාහු දෙවෙහි දින්නං।
gae:පුච්ඡාමි තං <n>තෙ (පී॰)</n> නාගරාජෙතමත්ථං, කථජ්ඣගමාසි විමානසෙට්ඨං”॥
gax:171:“නාධිච්ච ලද්ධං න පරිණාමජං මෙ, න සයංකතං නාපි දෙවෙහි දින්නං।
gae:සකෙහි කම්මෙහි අපාපකෙහි, පුඤ්ඤෙහි මෙ ලද්ධමිදං විමානං”॥
gax:172:“කිං තෙ වතං කිං පන බ්රහ්මචරියං, කිස්ස සුචිණ්ණස්ස අයං විපාකො।
gae:අක්ඛාහි මෙ නාගරාජෙතමත්ථං, කථං <pb T=1.556/> නු තෙ ලද්ධමිදං විමානං”॥
gax:173:“රාජා අහොසිං මගධානමිස්සරො, දුය්යොධනො නාම මහානුභාවො।
gae:සො ඉත්තරං ජීවිතං සංවිදිත්වා, අසස්සතං විපරිණාමධම්මං॥
gax:174:“අන්නඤ්ච පානඤ්ච පසන්නචිත්තො, සක්කච්ච දානං විපුලං අදාසිං <n>අදාසි (පී॰)</n>।
gae:ඔපානභූතං මෙ ඝරං තදාසි, සන්තප්පිතා සමණබ්රාහ්මණා ච॥
gax:175:<n>අයං ගාථා පී॰ පොත්ථකෙ නත්ථි</n> “මාලඤ්ච ගන්ධඤ්ච විලෙපනඤ්ච, පදීපියං <n>පදීපයං (ස්යා॰ ක॰)</n> යානමුපස්සයඤ්ච।
gae:අච්ඡාදනං සෙය්යමථන්නපානං, සක්කච්ච දානානි අදම්හ තත්ථ <n>අයං ගාථා පී॰ පොත්ථකෙ නත්ථි</n>॥
gax:176:“තං <pb M=2.22/> මෙ වතං තං පන බ්රහ්මචරියං, තස්ස සුචිණ්ණස්ස අයං විපාකො।
gax:තෙනෙව මෙ ලද්ධමිදං විමානං, පහූතභක්ඛං බහුඅන්නපානං”।
gae:“නච්චෙහි ගීතෙහි චුපෙතරූපං, චිරට්ඨිතිකං න ච සස්සතායං॥
gax:177:“අප්පානුභාවා තං මහානුභාවං, තෙජස්සිනං <pb T=1.557/> හන්ති අතෙජවන්තො।
gae:කිමෙව දාඨාවුධ කිං පටිච්ච, හත්ථත්ත <n>හත්ථත්ථ (සී॰ ස්යා॰ පී॰)</n> මාගච්ඡි වනිබ්බකානං <n>වණිබ්බකානං (සී॰)</n>॥
gax:178:“භයං නු තෙ අන්වගතං මහන්තං, තෙජො නු තෙ නාන්වගං දන්තමූලං।
gae:කිමෙව දාඨාවුධ කිං පටිච්ච, කිලෙසමාපජ්ජි වනිබ්බකානං”॥
gax:179:“න මෙ භයං අන්වගතං මහන්තං, තෙජො න සක්කා මම තෙහි හන්තුං <n>තෙභිහන්තුං (ස්යා॰ ක॰)</n>।
gae:සතඤ්ච ධම්මානි සුකිත්තිතානි, සමුද්දවෙලාව දුරච්චයානි॥
gax:180:“චාතුද්දසිං පඤ්චදසිං අළාර, උපොසථං නිච්චමුපාවසාමි।
gae:අථාගමුං සොළස භොජපුත්තා, රජ්ජුං ගහෙත්වාන දළ්හඤ්ච පාසං॥
gax:181:“භෙත්වාන නාසං අතිකස්ස <n>අන්තකස්ස (ක॰)</n> රජ්ජුං, නයිංසු මං සම්පරිගය්හ ලුද්දා।
gae:එතාදිසං දුක්ඛමහං තිතික්ඛං <n>තිතික්ඛිං (පී॰)</n>, උපොසථං අප්පටිකොපයන්තො”॥
gax:182:“එකායනෙ <pb V=2.15/> <pb M=2.23/> තං පථෙ අද්දසංසු, බලෙන <pb T=1.558/> වණ්ණෙන චුපෙතරූපං।
gae:සිරියා පඤ්ඤාය ච භාවිතොසි, කිං පත්ථයං <n>කිමත්ථියං (සී॰ ස්යා॰ පී॰)</n> නාග තපො කරොසි॥
gax:183:“න පුත්තහෙතූ න ධනස්ස හෙතු, න ආයුනො චාපි අළාර හෙතු।
gae:මනුස්සයොනිං අභිපත්ථයානො, තස්මා පරක්කම්ම තපො කරොමි”॥
gax:184:“ත්වං ලොහිතක්ඛො විහතන්තරංසො, අලඞ්කතො කප්පිතකෙසමස්සු।
gae:සුරොසිතො ලොහිතචන්දනෙන, ගන්ධබ්බරාජාව දිසා පභාසසි <n>පභාසි (ක॰)</n>॥
gax:185:“දෙවිද්ධිපත්තොසි මහානුභාවො, සබ්බෙහි කාමෙහි සමඞ්ගිභූතො।
gae:පුච්ඡාමි තං නාගරාජෙතමත්ථං, සෙය්යො ඉතො කෙන මනුස්සලොකො”॥
gax:186:“අළාර නාඤ්ඤත්ර මනුස්සලොකා, සුද්ධී ව සංවිජ්ජති සංයමො වා।
gae:අහඤ්ච ලද්ධාන මනුස්සයොනිං, කාහාමි ජාතිමරණස්ස අන්තං”॥
gax:187:“සංවච්ඡරො <pb T=1.559/> මෙ වසතො <n>වුසිතො (පී॰)</n> තවන්තිකෙ, අන්නෙන පානෙන උපට්ඨිතොස්මි।
gae:ආමන්තයිත්වාන පලෙමි නාග, චිරප්පවුට්ඨොස්මි <n>චිරප්පවුත්ථො අස්මි (පී॰)</n> අහං ජනින්ද”॥
gax:188:“පුත්තා ච දාරා අනුජීවිනො ච <n>ච’නුජීවිනො (ස්යා॰ පී॰)</n>, නිච්චානුසිට්ඨා උපතිට්ඨතෙ තං।
gae:කච්චින්නු තං නාභිසපිත්ථ <n>නාභිසංසිත්ථ (ස්යා॰ පී॰)</n> කොචි, පියඤ්හි මෙ දස්සනං තුය්හං <n>තුය්හ (පී॰)</n> අළාර”॥
gax:189:“යථාපි <pb M=2.24/> මාතූ ච පිතූ අගාරෙ, පුත්තො පියො පටිවිහිතො වසෙය්ය <n>සෙය්යො (පී॰)</n>।
gae:තතොපි මය්හං ඉධමෙව සෙය්යො, චිත්තඤ්හි තෙ නාග මයී පසන්නං”॥
gax:190:“මණී මමං විජ්ජති ලොහිතඞ්කො <n>ලොහිතඞ්ගො (ක॰)</n>, ධනාහරො මණිරතනං උළාරං।
gae:ආදාය ත්වං <n>තං (පී॰)</n> ගච්ඡ සකං නිකෙතං, ලද්ධා ධනං තං මණිමොස්සජස්සු”॥
gax:191:“දිට්ඨා මයා මානුසකාපි කාමා, අසස්සතා විපරිණාමධම්මා।
gae:ආදීනවං කාමගුණෙසු දිස්වා, සද්ධායහං පබ්බජිතොම්හි රාජ॥
gax:192:“දුමප්ඵලානීව <pb T=1.560/> පතන්ති මාණවා, දහරා ච වුද්ධා ච සරීරභෙදා।
gae:එතම්පි දිස්වා පබ්බජිතොම්හි රාජ, අපණ්ණකං සාමඤ්ඤමෙව සෙය්යො”॥
gax:193:“අද්ධා හවෙ සෙවිතබ්බා සපඤ්ඤා, බහුස්සුතා යෙ බහුඨානචින්තිනො।
gae:නාගඤ්ච සුත්වාන තවඤ්චළාර, කාහාමි පුඤ්ඤානි අනප්පකානි”॥
gax:194:“අද්ධා හවෙ සෙවිතබ්බා සපඤ්ඤා, බහුස්සුතා යෙ බහුඨානචින්තිනො।
gae:නාගඤ්ච සුත්වාන මමඤ්ච රාජ, කරොහි පුඤ්ඤානි අනප්පකානී”ති॥
cen:සඞ්ඛපාලජාතකං චතුත්ථං।
bod:525:චූළසුතසොමජාතකං (5)
gax:195:“ආමන්තයාමි <pb V=2.16/> <pb M=2.25/> නිගමං, මිත්තාමච්චෙ පරිස්සජෙ <n>පාරිසජ්ජෙ (සී॰ ස්යා॰)</n>।
gae:සිරස්මිං පලිතං ජාතං, පබ්බජ්ජං දානි රොචහං”॥
gax:196:“අභුම්මෙ කථං නු භණසි, සල්ලං මෙ දෙව උරසි කප්පෙසි <n>කම්පෙසි (පී॰)</n>।
gae:සත්තසතා තෙ භරියා, කථං <pb T=1.561/> නු තෙ තා භවිස්සන්ති”॥
gax:197:“පඤ්ඤායිහින්ති එතා, දහරා අඤ්ඤම්පි තා ගමිස්සන්ති।
gae:සග්ගඤ්චස්ස පත්ථයානො, තෙන අහං පබ්බජිස්සාමි”॥
gax:198:“දුල්ලද්ධං මෙ ආසි සුතසොම, යස්ස තෙ හොමහං මාතා।
gae:යං මෙ විලපන්තියා, අනපෙක්ඛො පබ්බජසි දෙව॥
gax:199:“දුල්ලද්ධං මෙ ආසි සුතසොම, යං තං අහං විජායිස්සං।
gae:යං මෙ විලපන්තියා, අනපෙක්ඛො පබ්බජසි දෙව”॥
gax:200:“කො නාමෙසො ධම්මො, සුතසොම කා ච නාම පබ්බජ්ජා।
gae:යං නො අම්හෙ ජිණ්ණෙ, අනපෙක්ඛො පබ්බජසි දෙව॥
gax:201:“පුත්තාපි තුය්හං බහවො, දහරා අප්පත්තයොබ්බනා।
gae:මඤ්ජූ තෙපි <n>තෙ (සී॰ පී॰)</n> තං අපස්සන්තා, මඤ්ඤෙ <pb T=1.562/> දුක්ඛං නිගච්ඡන්ති”॥
gax:202:“පුත්තෙහි ච මෙ එතෙහි, දහරෙහි අප්පත්තයොබ්බනෙහි।
gae:මඤ්ජූහි සබ්බෙහිපි තුම්හෙහි, චිරම්පි ඨත්වා විනාසභාවො” <n>විනාභාවො (සී॰ ස්යා॰ පී॰)</n>॥
gax:203:“ඡින්නං <pb M=2.26/> නු තුය්හං හදයං, අදු තෙ <n>ආදු (සී॰ පී॰), ආදූ (ස්යා॰)</n> කරුණා ච නත්ථි අම්හෙසු।
gae:යං නො විකන්දන්තියො <n>වික්කන්දන්තියො (සී॰)</n>, අනපෙක්ඛො පබ්බජසි දෙව”॥
gax:204:“න ච මය්හං ඡින්නං හදයං, අත්ථි කරුණාපි මය්හං තුම්හෙසු।
gae:සග්ගඤ්ච පත්ථයානො, තෙන අහං <n>තෙනාහං (සී॰ ස්යා॰), තෙනමහං (පී॰)</n> පබ්බජිස්සාමි”॥
gax:205:“දුල්ලද්ධං මෙ ආසි, සුතසොම යස්ස තෙ අහං භරියා।
gae:යං මෙ විලපන්තියා, අනපෙක්ඛො පබ්බජසි දෙව॥
gax:206:“දුල්ලද්ධං මෙ ආසි, සුතසොම යස්ස තෙ අහං භරියා।
gae:යං මෙ කුච්ඡිපටිසන්ධිං <n>මං කුච්ඡිමතිං සන්තිං (පී॰)</n>, අනපෙක්ඛො <pb T=1.563/> පබ්බජසි දෙව॥
gax:207:“පරිපක්කො මෙ ගබ්භො, කුච්ඡිගතො යාව නං විජායාමි।
gae:මාහං එකා විධවා, පච්ඡා දුක්ඛානි අද්දක්ඛිං”॥
gax:208:“පරිපක්කො තෙ ගබ්භො, කුච්ඡිගතො ඉඞ්ඝ ත්වං <n>ත්ව (සී॰), නං (පී॰)</n> විජායස්සු।
gae:පුත්තං අනොමවණ්ණං, තං හිත්වා පබ්බජිස්සාමි”॥
gax:209:“මා <pb V=2.17/> ත්වං චන්දෙ රුදි, මා සොචි වනතිමිරමත්තක්ඛි।
gae:ආරොහ වරපාසාදං <n>ච පාසාදං (පී॰)</n>, අනපෙක්ඛො අහං ගමිස්සාමි”॥
gax:210:“කො <pb M=2.27/> තං අම්ම කොපෙසි, කිං රොදසි පෙක්ඛසි ච මං බාළ්හං।
gae:කං අවජ්ඣං ඝාතෙමි <n>ඝාතෙමි කං අවජ්ඣං (පී॰), තං අවජ්ඣං ඝාතෙමි (ක॰)</n>, ඤාතීනං උදික්ඛමානානං”॥
gax:211:“න හි සො සක්කා හන්තුං, විජිතාවී <n>ජීවිතාවී (පී॰)</n> යො මං තාත කොපෙසි।
gae:පිතා තෙ මං තාත අවච, අනපෙක්ඛො <pb T=1.564/> අහං ගමිස්සාමි”॥
gax:212:“යොහං පුබ්බෙ නිය්යාමි, උය්යානං මත්තකුඤ්ජරෙ ච යොධෙමි।
gae:සුතසොමෙ පබ්බජිතෙ, කථං නු දානි කරිස්සාමි”॥
gax:213:“මාතුච්ච <n>මාතු ච (සී॰ ස්යා॰)</n> මෙ රුදන්ත්යා <n>රුදත්යා (පී॰)</n>, ජෙට්ඨස්ස ච භාතුනො අකාමස්ස।
gae:හත්ථෙපි තෙ ගහෙස්සං, න හි ගච්ඡසි <n>ගඤ්ඡිසි (පී॰)</n> නො අකාමානං”॥
gax:214:“උට්ඨෙහි ත්වං ධාති, ඉමං කුමාරං රමෙහි අඤ්ඤත්ථ।
gae:මා මෙ පරිපන්ථමකාසි <n>මකා (සී॰ පී॰)</n>, සග්ගං මම පත්ථයානස්ස”॥
gax:215:“යං නූනිමං දදෙය්යං <n>ජහෙය්යං (පී॰)</n> පභඞ්කරං, කො නු මෙ ඉමිනාත්ථො <n>කො නු මෙ ඉමිනා අත්ථො (සී॰ ස්යා॰), කො නු මෙ නත්ථො (පී॰)</n>।
gae:සුතසොමෙ පබ්බජිතෙ, කිං නු මෙනං කරිස්සාමි”॥
gax:216:“කොසො <pb M=2.28/> ච තුය්හං විපුලො, කොට්ඨාගාරඤ්ච තුය්හං පරිපූරං।
gae:පථවී ච තුය්හං විජිතා, රමස්සු <pb T=1.565/> මා පබ්බජි <n>පබ්බජස්සු (සී॰), පබ්බජ (පී॰)</n> දෙව”॥
gax:217:“කොසො ච මය්හං විපුලො, කොට්ඨාගාරඤ්ච මය්හං පරිපූරං।
gae:පථවී ච මය්හං විජිතා, තං හිත්වා පබ්බජිස්සාමි”॥
gax:218:“මය්හම්පි ධනං පහූතං, සඞ්ඛාතුං <n>සඞ්ඛ්යාතුං (සී॰)</n> නොපි දෙව සක්කොමි।
gae:තං තෙ දදාමි සබ්බම්පි <n>තං දෙව තෙ දදාමි සබ්බම්පි (සී॰), තං තෙ දදාමි සබ්බං (පී॰)</n>, රමස්සු මා පබ්බජි දෙව”॥
gax:219:“ජානාමි <n>ජානාමි තෙ (සී॰ ස්යා॰)</n> ධනං පහූතං, කුලවද්ධන පූජිතො තයා චස්මි।
gae:සග්ගඤ්ච පත්ථයානො, තෙන අහං පබ්බජිස්සාමි”॥
gax:220:“උක්කණ්ඨිතොස්මි බාළ්හං, අරති මං සොමදත්ත ආවිසති <n>ආවීසති (ක॰)</n>।
gae:බහුකාපි <n>බහුකා හි (සී॰ ස්යා॰)</n> මෙ අන්තරායා, අජ්ජෙවාහං පබ්බජිස්සාමි”॥
gax:221:“ඉදඤ්ච තුය්හං රුචිතං, සුතසොම අජ්ජෙව දානි ත්වං පබ්බජ।
gae:අහම්පි පබ්බජිස්සාමි, න <pb T=1.566/> උස්සහෙ තයා විනා අහං ඨාතුං”॥
gax:222:“න හි සක්කා පබ්බජිතුං, නගරෙ න හි පච්චති ජනපදෙ ච”।
gae:“සුතසොමෙ පබ්බජිතෙ, කථං නු දානි කරිස්සාම”॥
gax:223:“උපනීයතිදං මඤ්ඤෙ, පරිත්තං උදකංව චඞ්කවාරම්හි।
gae:එවං සුපරිත්තකෙ ජීවිතෙ, න ච පමජ්ජිතුං කාලො॥
gax:224:“උපනීයතිදං <pb V=2.18/> මඤ්ඤෙ, පරිත්තං උදකංව චඞ්කවාරම්හි।
gae:එවං සුපරිත්තකෙ ජීවිතෙ, අන්ධබාලා <n>අථ බාලා (සී॰ ස්යා॰ පී॰)</n> පමජ්ජන්ති॥
gax:225:“තෙ වඩ්ඪයන්ති නිරයං, තිරච්ඡානයොනිඤ්ච පෙත්තිවිසයඤ්ච।
gae:තණ්හාය බන්ධනබද්ධා, වඩ්ඪෙන්ති අසුරකායං”॥
gax:226:“ඌහඤ්ඤතෙ <pb M=2.29/> රජග්ගං, අවිදූරෙ පුබ්බකම්හි ච <n>පුප්ඵකම්හි ච (සී॰ පී॰)</n> පාසාදෙ।
gae:මඤ්ඤෙ නො කෙසා ඡින්නා, යසස්සිනො <pb T=1.567/> ධම්මරාජස්ස”॥
gax:227:“අයමස්ස පාසාදො, සොවණ්ණ <n>සොවණ්ණො (පී॰)</n> පුප්ඵමාල්යවීතිකිණ්ණො।
gae:යහි <n>යම්හි (පී॰)</n> මනුවිචරි රාජා, පරිකිණ්ණො ඉත්ථාගාරෙහි॥
gax:228:“අයමස්ස පාසාදො, සොවණ්ණපුප්ඵමාල්යවීතිකිණ්ණො।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:229:“ඉදමස්ස කූටාගාරං, සොවණ්ණපුප්ඵමාල්යවීතිකිණ්ණං।
gae:යහිමනුවිචරි රාජා, පරිකිණ්ණො ඉත්ථාගාරෙහි॥
gax:230:“ඉදමස්ස කූටාගාරං, සොවණ්ණ <n>සොවණ්ණං (පී॰)</n> පුප්ඵමාල්යවීතිකිණ්ණං।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:231:“අයමස්ස අසොකවනිකා, සුපුප්ඵිතා සබ්බකාලිකා රම්මා।
gae:යහිමනුවිචරි රාජා, පරිකිණ්ණො <pb T=1.568/> ඉත්ථාගාරෙහි॥
gax:232:“අයමස්ස අසොකවනිකා, සුපුප්ඵිතා සබ්බකාලිකා රම්මා।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:233:“ඉදමස්ස උය්යානං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඉත්ථාගාරෙහි॥
gax:234:“ඉදමස්ස උය්යානං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:235:“ඉදමස්ස කණිකාරවනං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඉත්ථාගාරෙහි॥
gax:236:“ඉදමස්ස කණිකාරවනං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො <pb T=1.569/> ඤාතිසඞ්ඝෙන॥
gax:237:“ඉදමස්ස පාටලිවනං <n>පාටලීවනං (සී॰)</n>, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඉත්ථාගාරෙහි॥
gax:238:“ඉදමස්ස පාටලිවනං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:239:“ඉදමස්ස <pb V=2.19/> <pb M=2.30/> අම්බවනං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඉත්ථාගාරෙහි॥
gax:240:“ඉදමස්ස අම්බවනං, සුපුප්ඵිතං සබ්බකාලිකං රම්මං।
gae:යහිමනුවිචරි රාජා, පරිකිණ්ණො ඤාතිසඞ්ඝෙන॥
gax:241:“අයමස්ස පොක්ඛරණී, සඤ්ඡන්නා අණ්ඩජෙහි වීතිකිණ්ණා।
gae:යහිමනුවිචරි රාජා, පරිකිණ්ණො <pb T=1.570/> ඉත්ථාගාරෙහි॥
gax:242:“අයමස්ස පොක්ඛරණී, සඤ්ඡන්නා අණ්ඩජෙහි වීතිකිණ්ණා।
gae:යහිමනුවිචරි රාජා, පරිකිණ්ණො ඤාතිසඞ්ඝෙන”॥
gax:243:“රාජා වො ඛො <n>රාජා ඛො (සී॰ ස්යා॰ පී॰)</n> පබ්බජිතො, සුතසොමො රජ්ජං ඉමං පහත්වාන <n>පහන්ත්වාන (ස්යා॰ ක॰)</n>।
gae:කාසායවත්ථවසනො, නාගොව එකකො <n>එකකොව (සී॰)</n> චරති”॥
gax:244:“මාස්සු පුබ්බෙ රතිකීළිතානි, හසිතානි ච අනුස්සරිත්ථ <n>අනුස්සරිත්ථො (පී॰)</n>।
gae:මා වො කාමා හනිංසු, රම්මං හි <n>සුරම්මඤ්හි (ස්යා॰ ක॰)</n> සුදස්සනං <n>සුදස්සනං නාම (සී॰)</n> නගරං॥
gax:245:“මෙත්තචිත්තඤ්ච <n>මෙත්තඤ්ච (පී॰)</n> භාවෙථ, අප්පමාණං දිවා ච රත්තො ච।
gae:අගච්ඡිත්ථ <n>අථ ගඤ්ඡිත්ථ (සී॰ ස්යා॰ පී॰)</n> දෙවපුර, ආවාසං පුඤ්ඤකම්මින”න්ති <n>පුඤ්ඤකම්මානන්ති (පී॰)</n>॥
cen:චූළසුතසොමජාතකං පඤ්චමං।
cen:චත්තාලීසනිපාතං නිට්ඨිතං।
bod:තස්සුද්දානං –
gax:සුවපණ්ඩිතජම්බුකකුණ්ඩලිනො <pb T=1.571/>, වරකඤ්ඤමලම්බුසජාතකඤ්ච।
gae:පවරුත්තමසඞ්ඛසිරීව්හයකො, සුතසොමඅරින්ධමරාජවරො॥
