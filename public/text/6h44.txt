cha:තතියො පරිච්ඡෙදො
sub:3:වීථිසඞ්ගහකථා
gax:85:චක්ඛුසොතඝානජිව්හා-කායායතන පඤ්චධා।
gae:පසාදා හදයඤ්චෙති, ඡ වත්ථූනි විනිද්දිසෙ॥
gax:86:චක්ඛුසොතඝානජිව්හා-කායද්වාරා ච පඤ්චධා।
gae:මනොද්වාරං භවඞ්ගන්ති, ඡ ද්වාරා චිත්තවීථියා॥
gax:87:රූපසද්දගන්ධරස-ඵොට්ඨබ්බා පඤ්ච ගොචරා।
gae:ධම්මාරම්මණපඤ්ඤත්ති, ඡ ද්වාරාරම්මණක්කමා॥
gax:88:නිමිත්තගතිකම්මානි <pb V=.10/>, කම්මමෙවාථ ගොචරා।
gae:පටිසන්ධිභවඞ්ගානං, චුතියා ච යථාරහං॥
gax:89:මරණාසන්නසත්තස්ස, යථොපට්ඨිතගොචරං।
gae:ඡද්වාරෙසු තමාරබ්භ, පටිසන්ධි භවන්තරෙ॥
gax:90:එකචිත්තක්ඛණා හොති, යාවජීවං තතො පරං।
gae:භවඞ්ගං පරියොසානෙ, චුති චෙකක්ඛණා භවෙ॥
gax:91:දුහෙතාහෙතුචුතියා, කාමාවචරසන්ධියො।
gae:තිහෙතුකාමචුතියා, සබ්බාපි පටිසන්ධියො॥
gax:92:රූපාවචරචුතියා <pb M=.9/>, සහෙතුපටිසන්ධියො।
gae:ආරුප්පතොපරි කාමෙ, තත්ථ වාපි තිහෙතුකා॥
gax:93:පටිසන්ධි භවඞ්ගඤ්ච, එකමෙවෙකජාතියං।
gae:චුති චාරම්මණඤ්චස්ස, එවමෙව යථාරහං॥
gax:94:රූපාදාරම්මණෙ චක්ඛු-ප්පසාදාදිම්හි ඝට්ටිතෙ।
gae:මජ්ඣෙ භවඞ්ගං ඡින්දිත්වා, වීථි නාම පවත්තති॥
gax:95:ආවජ්ජපඤ්චවිඤ්ඤාණසම්පටිච්ඡනතීරණා।
gae:වොට්ඨබ්බකාමජවනතදාරම්මණනාමකා॥
gax:96:සත්තෙව ඨානසඞ්ඛෙපා, පඤ්චද්වාරිකමානසා।
gae:චතුපඤ්ඤාස සබ්බෙපි, විත්ථාරෙන සරූපතො॥
gax:97:ආවජ්ජසබ්බජවනතදාරම්මණනාමකා।
gae:සත්තසට්ඨි සරූපෙන, මනොද්වාරිකමානසා॥
gax:98:ඉට්ඨෙ ආරම්මණෙ හොන්ති, පුඤ්ඤපාකානි සබ්බථා।
gae:අනිට්ඨෙ පාපපාකානි, නියමොයං පකාසිතො॥
gax:99:තත්ථාපි අතිඉට්ඨම්හි, තදාරම්මණතීරණං।
gae:සොමනස්සයුතං ඉට්ඨමජ්ඣත්තම්හි උපෙක්ඛිතං॥
gax:100:ගොචරෙතිපරිත්තම්හි <pb V=.11/>, අතිඅප්පායුකෙ පන।
gae:භවඞ්ගමෙව චලති, මොඝවාරොති සො කතො॥
gax:101:වොට්ඨබ්බනං පරිත්තම්හි, ද්වත්තික්ඛත්තුං පවත්තති।
gae:තතො භවඞ්ගපාතොව, සොපි මොඝොති වුච්චති॥
gax:102:ජවනඤ්ච මහන්තම්හි, ජවිත්වාන තතො පරං।
gae:න සම්භොති තදාලම්බං, සොපි මොඝොති වුච්චති॥
gax:103:ගොචරෙතිමහන්තම්හි, අතිදීඝායුකෙ පන।
gae:සම්භොති ච තදාලම්බං, සම්පුණ්ණොති පවුච්චති॥
gax:104:ගොචරෙතිමහන්තම්හි, තදාරම්මණසම්භවො।
gae:පඤ්චද්වාරෙ මනොද්වාරෙ, විභූතෙ පන ගොචරෙ॥
gax:105:කාමාවචරසත්තානං <pb M=.10/>, කාමාවචරගොචරෙ।
gae:පරිත්තජවනෙස්වෙව, තදාරම්මණමුද්දිසෙ॥
gax:106:නාතිතික්ඛෙ නාතිසීඝෙ, නාතිතෙජුස්සදෙ ජවෙ।
gae:සමමන්දප්පවත්තම්හි, තදාරම්මණමිච්ඡිතං॥
gax:107:සුඛොපෙතං තදාලම්බං, උපෙක්ඛාක්රියතො පරං।
gae:න හොතුපෙක්ඛාසහිතං, සුඛිතක්රියතො තථා॥
gax:108:න හොති දොමනස්සම්හා, සොමනස්සිකමානසං।
gae:තදාරම්මණමඤ්ඤඤ්ච, භවඞ්ගං චුති වා තථා॥
gax:109:රජ්ජනාදිවසෙනෙත්ථ, ජවනාකුසලං භවෙ।
gae:කුසලං පන සම්භොති, සද්ධාපඤ්ඤාදිසම්භවෙ॥
gax:110:තදෙව වීතරාගානං, ක්රියා නාම පවුච්චති।
gae:අවිපාකතමාපන්නං, වට්ටමූලපරික්ඛයා॥
gax:111:අප්පනාජවනං සෙසං, මහග්ගතමනුත්තරං।
gae:ඡබ්බීසති යථායොගං, අප්පනාවීථියං භවෙ॥
gax:112:පරිකම්මං <pb V=.12/> කරොන්තස්ස, කසිණාදිකගොචරෙ।
gae:සුසමාහිතචිත්තස්ස, උපචාරසමාධිනා॥
gax:113:පරිකම්මොපචාරානුලොමගොත්රභුතො පරං।
gae:පඤ්චමං වා චතුත්ථං වා, ජවනං හොති අප්පනා॥
gax:114:පුථුජ්ජනාන සෙක්ඛානං, කාමපුඤ්ඤතිහෙතුතො।
gae:තිහෙතුකාමක්රියතො, වීතරාගානමප්පනා॥
gax:115:තත්රාපි සුඛිතජවං, සුඛිතද්වයතො පරං।
gae:උපෙක්ඛිතම්හා සම්භොති, උපෙක්ඛෙකග්ගතායුතං॥
gax:116:පඤ්ච වාරෙ ඡ වා සත්ත, පරිත්තජවනං භවෙ।
gae:සකිං ද්වෙ වා තදාලම්බං, සකිමාවජ්ජනාදයො॥
gax:117:අප්පනාජවනඤ්චෙකං, පඨමුප්පත්තියං පන।
gae:තතො පරං වසීභූතං, අහොරත්තං පවත්තති॥
gax:118:සකිං <pb M=.11/> ද්වෙ වා නිරොධස්ස, සමාපත්තික්ඛණෙ පන।
gae:චතුත්ථාරුප්පජවනං, තතො චිත්තං නිරුජ්ඣති॥
gax:119:නිරොධා වුට්ඨහන්තස්ස, උපරිට්ඨඵලද්වයං।
gae:පඤ්චාභිඤ්ඤා තථා මග්ගා, එකචිත්තක්ඛණා මතා॥
gax:120:ඵලමෙකද්වයං තථා, තිස්සො වා මග්ගවීථියං।
gae:සමාපත්තික්ඛණෙ තම්පි, අහොරත්තං පවත්තති॥
gax:121:පඤ්චද්වාරෙ න ලබ්භන්ති, ලොකුත්තරමහග්ගතා।
gae:වීථිමුත්තමනොධාතු, පඤ්ච චිත්තානි අන්තිමෙ॥
gax:122:පරිත්තානෙව සබ්බානි, පඤ්චද්වාරෙසු සම්භවා।
gae:මනොද්වාරම්හි වොට්ඨබ්බ-තදාලම්බජවා සියුං॥
gax:123:ඝානජිව්හාකායවීථි, තදාරම්මණමෙව ච।
gae:රූපෙ නත්ථි තථාරූපෙ, චක්ඛුසොතාපි වීථියො॥
gax:124:සබ්බාපි <pb V=.13/> වීථියො කාමෙ,
gax:රූපෙ තිස්සො පකාසිතා।
gax:එකා වීථි පනාරූපෙ,
gae:නත්ථාසඤ්ඤීසු කාචිපි॥
gax:125:සත්තාපි වීථිචිත්තානි, කාමෙ රූපෙ ඡ සම්භවා।
gae:අරූපෙ ද්වෙ මනොද්වාරා-වජ්ජනං ජවනන්ති චාති॥
cen:ඉති චිත්තවිභාගෙ වීථිසඞ්ගහකථා නිට්ඨිතා।
cen:තතියො පරිච්ඡෙදො।
