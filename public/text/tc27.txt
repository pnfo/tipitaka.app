cha:අට්ඨවීසතිම පරිච්ඡෙද
sub:මහා ථූපසාධන ලාභො
gax:1:තතො සතසහස්සං සො, විස්සජ්ජෙත්වා මහීපති।
gae:කාරාපෙසි මහාබොධි-පූජං සුළාරමුත්තමං॥
gax:2:තතො පුරං පවිසින්තො, ථූපඨානෙ නිවෙසිතං।
gae:පස්සිත්වාන සීලායූපං, සරිත්වා පුබ්බකං සුතිං॥
gax:3:“කාරෙස්සාමි මහාථූපං”, ඉති හට්ඨො මහාතලං।
gae:ආරුය්හ රත්තිං භුඤ්ජිත්වා, සයිතො ඉති චින්තයි॥
gax:4:“දමිළෙ <pb M=.159/> මද්දමානෙන, ලොකො’යං පීළිතො මයා।
gae:න සක්කා බලිමුද්ධත්තුං, තං වජ්ජිය බලිං අහං॥
gax:5:කාරයන්තො මහාථූපං, කතං ධම්මෙන ඉට්ඨිකා।
gae:උප්පාදෙස්සාමි “ඉච්චෙවං, චින්තයන්තස්ස චින්තිතං॥
gax:6:ඡත්තම්හි දෙවතාජානී, තතො කොලාහලං අහු।
gae:දෙවෙසු ඤත්වා තං සක්කො, විස්සකම්මාන මබ්රවි॥
gax:7:“ඉට්ඨකත්තං චෙතියස්ස, රාජා චින්තෙසි ගාමණි।
gae:ගන්ත්වා පුරා යොජනම්හි, ගම්භීර නදී යන්තිකෙ॥
gax:8:මාපෙහි ඉට්ඨිකා තත්තං’, ඉති සක්කෙ න භාසිතො।
gae:විස්සකම්මො ඉධාගම්ම, මාපෙසි තත්ථ ඉට්ඨිකා॥
gax:9:පභාතෙ ලුද්දකො තත්ථ, සුනඛෙහි වනං අගා।
gae:වොධාරූපෙන දස්සෙසි, ලුද්දකං භුම්මදෙවතා॥
gax:10:ලුද්දකො තං’නුබන්ධන්තො, ගන්ත්වා දිස්වාන ඉට්ඨකා।
gae:අන්තරහිතාය ගොධාය, ඉති චිධන්තසි සො තහිං॥
gax:11:“කාරෙතු කාමො කිර නො, මහාථූපං මහීපති।
gae:උපායනමිදං තස්සං’, ඉති ගන්ත්වා නිවෙදයි॥
gax:12:තස්ස තං වචනං සුත්වා, පියං ජනහි තප්පියො।
gae:රාජා කාරෙසි සක්කාරං, මහන්තං තුට්ඨමානසො॥
gax:13:පුරාපුබ්බුත්තරෙ දෙසෙ, යොජනත්තය මත්ථකෙ।
gae:ආචාර විට්ඨිගාමම්හි, සොළසකරීසෙ කලෙ॥
gax:14:සොවණ්ණ බීජානු’ට්ඨිංසු, විවිධානි පමාණතො।
gae:විදත්ථුක්කට්ඨ මාණානි, අඞ්ගුලිමාණා නිහෙඨතො॥
gax:15:සුවණ්ණ පුණ්ණං තං භූමිං, දිස්වා සඞ්ගාමවාසිකා।
gae:සුවණ්ණ පාහිං ආදාය, ගන්ත්වා රඤ්ඤො නිවෙදයුං॥
gax:16:පුරාපාචින පස්සම්හි, සත්ත යොජන මත්ථකෙ।
gae:ගඞ්ගාපාරෙ තම්බපිට්ඨෙ, තම්බලොහං සමුට්ඨහි॥
gax:17:තඞ්ගාමිකා තම්බලොහ-බීජමාදාය පාතියා।
gae:රාජාන මුපසඞ්කම්ම, තමත්ථඤ්ච නිවෙදයුං॥
gax:18:පුබ්බදක්ඛිණදෙසම්හි, පුරතො චතුයොජනෙ।
gae:සුමන වාපි ගාමම්හි, උට්ඨහිංසු මණීබහූ॥
gax:19:උපල <pb M=.160/> කුරුවින්දෙහි, මිස්සකානෙව ගාමිකා।
gae:ආදාය පාතියාඑව, ගන්ත්වා රඤ්ඤො නිවෙදයුං॥
gax:20:පුරතො දක්ඛිණෙ පස්සෙ, අට්ඨයොජනමත්ථකෙ।
gae:අම්බට්ඨ කොලලෙණම්හි, රජතං උපපජ්ජථ॥
gax:21:නගරෙ වාණිජො එකො, ආදාය සකටෙ බහූ।
gae:මලයා සිඞ්ගීවෙරාදිං, ආනෙතුං මලයං ගතො॥
gax:22:ලෙණස්ස අවිදූරම්හි, සකටානිට්ඨ පාපිය।
gae:පතොදාදාරුනිච්ඡන්තො, ආරුළ්හො තං මහීධරං॥
gax:23:චාටිප්පමාණ තං තත්ථ, පක්කභාරෙන නාමි තං।
gae:දිස්වා පන සලට්ඨිඤ්ච, පාසාණට්ඨඤ්ච තං ඵලං॥
gax:24:වණ්ටෙ තං වාසියා ඡෙත්වා, දස්සාම’ග්ගන්ති චින්තිය।
gae:කාලං ඝොසෙසි සද්ධාය, චත්තාරො’නාසවාගමුං॥
gax:25:හට්ඨො සො තෙ’භිවාදෙත්වා, නිසීදාපිය සාදරො।
gae:වාසියා වණ්ටසාමන්තා, තචං ඡෙත්වා අපස්සයං॥
gax:26:මුඤ්ජිත්වා’වාට පුණ්ණං තං, යූසං පත්තෙහී ආදිය।
gae:චත්තාරො යූස පූරෙතෙ, පත්තෙ තෙසමදාසිසො॥
gax:27:තෙ තං ගහෙත්වා පක්කාමුං,
gax:කාලං ඝොසෙසි සො පුන।
gax:අඤ්ඤෙ ඛිණාසවා ථෙරා,
gae:චත්තාරො තත්ථ ආගමුං॥
gax:28:තෙසං පත්තෙ ගහෙත්වා සො, පත්තාමිඤ්ජහි පූරිය।
gae:අදාසි තෙසං පක්කාමුං, තයො එකො නපක්කමි॥
gax:29:රජතං තස්ස දස්සෙතුං, ඔරොහිත්වා තතො හි සො।
gae:නිසජ්ජ ලෙණාසන්නම්හි, තාමිඤ්ජා පරිභුඤ්ජථ॥
gax:30:සෙසාමිඤ්ජා වාණිජො’පි, භුඤ්ජිත්වා යාවදත්ථකං।
gae:භණ්ඩිකාය ගහෙත්වාන, සෙසථෙරපදානුගො॥
gax:31:අඤ්ජසා <pb M=.161/> ඉමිනා ත්වම්පි, ගච්ඡ දානී උපාසක।
gae:ගන්ත්වාන ථෙරං පස්සිත්වා, වෙය්යාවච්ච මහාසි ච॥
gax:32:ථෙරො ච ලෙණද්වාරෙන, තස්ස මග්ග අමාපයි।
gae:ථෙරං වන්දිය සො තෙන, ගච්ඡන්තො ලෙණමද්දස॥
gax:33:ලෙණ ද්වාරම්හි ඨත්වාන, පස්සිත්වා රජතම්පි සො।
gae:වාසියා ආහනිත්වාන, රජතති විජානිය॥
gax:34:ගහෙත්වෙකං සජ්ඣුපිණ්ඩං, ගන්ත්වාන සකටන්තිකං।
gae:සකටානි ඨපාපෙත්වා, සජ්ඣුපිණ්ඩං තමාදිය॥
gax:35:ලහුං අනුරාධ පුරං, ආගම්ම වරවාණිජො।
gae:දස්සෙත්වා රජතං රඤ්ඤො, තමත්ථම්පි නිවෙදයි॥
gax:36:පුරතො පච්ඡිමෙ පස්සෙ, පඤ්චයොජන මත්ථකෙ।
gae:උරුවෙලපට්ටනෙ මුත්තා, මහාමලක මත්තියො॥
gax:37:පවාලන්තරිකා සද්ධිං, සමුද්දාථලමොක්කමුං।
gae:කෙවට්ටා තා සමෙක්ඛිත්වා, රාසිං කත්වාන එකතො॥
gax:38:පාතියා ආනයිත්වාන, මුත්තා සහ පවාලකා।
gae:රාජාන මුපසඞ්කම්ම, තමත්ථම්පි නිවෙදයුං॥
gax:39:පුරතො උත්තරෙ පස්සෙ, සත්ත යොජන මත්ථකෙ।
gae:පෙළිවාපික ගාමස්ස, වාපිපක්ඛන්තකන්දරෙ॥
gax:40:ජායිංසු වාලුකාපිට්ඨෙ, චත්තාරො උත්තමා මණී।
gae:නීසද පොතප්පමාණා, උම්මාපුප්ඵනිභාසුභා॥
gax:41:තෙ දිස්වා සුනඛො ලුද්දො, අගන්ත්වා රාජසන්තිකං।
gae:“එවරූපා මණීදිට්ඨො, මයා”ඉති නිවෙදයි॥
gax:42:ඉට්ඨකාදීනි එතානි මහාපුඤ්ඤො මහාමති।
gae:මහාථූපත්ථමුප්පන්නා-න’ස්සොසි තදහෙව සො॥
gax:43:යථානුරූපං සක්කාරං, තෙසං කත්වා සුමානතො।
gae:එතෙ වා රක්ඛකෙ කත්වා, සබ්බානි ආහරාපයි॥
gax:44:ඛෙදම්පි <pb M=.162/> කායජමසය්හමචින්තයිත්වා,
gax:පුඤ්ඤං පසන්නමනසො පචිත හි එවං।
gax:සාධෙති සාධන සතානි සුඛා කරානි,
gae:තස්මා පසන්නමනසො’ව කරෙය්ය පුඤ්ඤන්ති॥
cen:සුජනප්පසාදසංවෙගත්ථාය කතෙ මහාවංසෙ
cen:මහාථූපසාධනලාභො නාම
cen:අට්ඨවීසතිමො පරිච්ඡෙදො।
