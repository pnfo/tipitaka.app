cha:තෙවීසතිමො පරිච්ඡෙදො
tit:4:නිබ්බානවිභාගො
sub:23:මූලවිසුද්ධිකථා
gax:895:ඉත්ථං <pb M=.79/> <pb V=.87/> චිත්තං චෙතසිකං, රූපඤ්චෙවාති සඞ්ඛතා।
gae:වුත්තා අසඞ්ඛතං දානි, නිබ්බානන්ති පවුච්චති॥
gax:896:සීලවිසුද්ධි ආදිම්හි, තතො චිත්තවිසුද්ධි ච।
gae:දිට්ඨිවිසුද්ධිනාමා ච, කඞ්ඛාවිතරණාපි ච॥
gax:897:තතො පරං මග්ගාමග්ග-ඤාණදස්සනනාමිකා।
gae:තථා පටිපදාඤාණ-දස්සනා ඤාණදස්සනං॥
gax:898:ඉච්චානුක්කමතො වුත්තා, සත්ත හොන්ති විසුද්ධියො।
gae:සත්තමානුත්තරා තත්ථ, පුබ්බභාගා ඡ ලොකියා॥
gax:899:සංවරො පාතිමොක්ඛො ච, තථෙවින්ද්රියසංවරො।
gae:ආජීවපාරිසුද්ධි ච, සීලං පච්චයනිස්සිතං॥
gax:900:ඉති <b>සීලවිසුද්ධී</b>ති, සුද්ධමෙතං පවුච්චති।
gae:චතුපාරිසුද්ධිසීලං, ධුතඞ්ගපරිවාරිතං॥
gax:901:කසිණානි දසාසුභා, දසානුස්සතියො පන।
gae:අප්පමඤ්ඤා ච සඤ්ඤා ච, වවත්ථාරුප්පකාති ච॥
gax:902:<b>සමථක්කම්මට්ඨානානි,</b> තාලීසට්ඨකථානයෙ।
gae:පාළියං තු විභත්තානි, අට්ඨතිංසාති වණ්ණිතං॥
gax:903:පථවාපො ච තෙජො ච,
gax:වායො නීලඤ්ච පීතකං।
gax:ලොහිතොදාතමාකාසං <pb V=.88/>,
gae:ආලොකකසිණන්ති ච॥
gax:904:<b>කසිණානි දසෙ</b>තානි, වුත්තානට්ඨකථානයෙ।
gae:අට්ඨෙව පාළියං හිත්වා, අන්තෙ තු කසිණද්වයං॥
gax:905:උද්ධුමාතං විනීලඤ්ච, විපුබ්බකං විඛායිතං।
gae:විච්ඡිද්දකඤ්ච වික්ඛිත්තං, හතවික්ඛිත්තලොහිතං॥
gax:906:පුළවකං <pb M=.80/> අට්ඨිකඤ්චෙති, <b>අසුභා දස</b> දෙසිතා।
gae:රූපකායවිභාගාය, දසකායවිපත්තියා॥
gax:907:බුද්ධෙ ධම්මෙ ච සඞ්ඝෙ ච, සීලෙ චාගෙ ච අත්තනා।
gae:දෙවතොපසමායඤ්ච, සත්තානුස්සතියො කමා॥
gax:908:මරණස්සති නාමෙකා, තථා කායගතාසති।
gae:ආනාපානස්සතිච්චෙවං, <b>දසානුස්සතියො</b> මතා॥
gax:909:මෙත්තා කරුණා මුදිතා, උපෙක්ඛාති චතුබ්බිධා।
gae:වුත්තා බ්රහ්මවිහාරා ච, <b>අප්පමඤ්ඤා</b>ති තාදිනා॥
gax:910:එකා<b>හාරෙ පටික්කූල-සඤ්ඤා</b> නාමෙකමෙව තු।
gae:<b>චතුධාතුවවත්ථානං,</b> චතුධාතුපරිග්ගහො॥
gax:911:ආකාසානඤ්චායතනං, විඤ්ඤාණඤ්චමථාපරං।
gae:ආකිඤ්චඤ්ඤං තථා නෙව-සඤ්ඤානාසඤ්ඤනාමකං॥
gax:912:ඉච්චානුක්කමතො වුත්තා, අරූපජ්ඣානිකා පන।
gae:<b>අරූපකම්මට්ඨානානි,</b> චත්තාරොපි පකිත්තිතා॥
gax:913:කසිණාසුභකොට්ඨාසෙ, ආනාපානෙ ච සබ්බථා।
gae:දිස්වා සුත්වා ඵුසිත්වා වා, පරිකම්මං තු කුබ්බතො॥
gax:914:උග්ගහො නාම සම්භොති, නිමිත්තං තත්ථ යුඤ්ජතො।
gae:පටිභාගො තමාරබ්භ, තත්ථ වත්තති අප්පනා॥
gax:915:සාධු <pb V=.89/> සත්තා සුඛී හොන්තු, දුක්ඛා මුච්චන්තු පාණිනො।
gae:අහො සත්තා සුඛප්පත්තා, හොන්තු යදිච්ඡකාති ච॥
gax:916:උද්දිස්ස වා අනොදිස්ස, යුඤ්ජතො සත්තගොචරෙ।
gae:අප්පමඤ්ඤා පනප්පෙන්ති, අනුපුබ්බෙන වත්තිකා॥
gax:917:කසිණුග්ඝාටිමාකාසෙ, පඨමාරුප්පමානසෙ।
gae:තස්සෙව නත්ථිභාවෙ ච, තතියාරුප්පකෙති ච॥
gax:918:යුඤ්ජන්තස්ස <pb M=.81/> පනෙතෙසු, ගොචරෙසු චතූසුපි।
gae:අප්පෙන්ති අනුපුබ්බෙන, ආරුප්පාපි චතුබ්බිධා॥
gax:919:ආනාපානඤ්ච කසිණං, පඤ්චකජ්ඣානිකං තහිං।
gae:පඨමජ්ඣානිකා වුත්තා, කොට්ඨාසාසුභභාවනා॥
gax:920:සුඛිතජ්ඣානිකා තිස්සො, අප්පමඤ්ඤා ච හෙට්ඨිමා।
gae:උපෙක්ඛාරුප්පකා පඤ්ච, උපෙක්ඛාඣානිකාති ච॥
gax:921:එකා දසෙකා දස ච, තයො පඤ්චෙති සබ්බථා।
gae:පරිකම්මවසා තිංස, ඡ කොට්ඨාසා යථාක්කමං॥
gax:922:පඤ්චකාදිසුඛොපෙක්ඛා, ඣානභෙදා චතුබ්බිධා।
gae:එකච්චතුපඤ්චඣාන-වසෙන තිවිධා සියුං॥
gax:923:රූපාරූපවසා ද්වෙ ච, අප්පනාතො පුනෙකධා।
gae:ඉච්චෙවමප්පනා කම්ම-ට්ඨානභෙදා සමිස්සිතා॥
gax:924:ද්වෙ ච සඤ්ඤාවවත්ථානා, අට්ඨානුස්සතියොති ච।
gae:සෙසා දස පවුච්චන්ති, උපචාරසමාධිකා॥
gax:925:පරිකම්මොපචාරානුලොමගොත්රභුතො පරං।
gae:පඤ්චමං වා චතුත්ථං වා, ජවනං හොති අප්පනා॥
gax:926:අප්පනාජවනං සබ්බං, ලොකුත්තරමහග්ගතං।
gae:තිහෙතුකපරිත්තානි, පුරිමානි යථාරහං॥
gax:927:ආවජ්ජනා <pb V=.90/> ච වසිතා, තංසමාපජ්ජනා තථා।
gae:අධිට්ඨානා ච වුට්ඨානා, පච්චවෙක්ඛණ පඤ්චමා॥
gax:928:වසිතාහි වසීභූතා, ඉති කත්වාන පඤ්චහි।
gae:භාවෙන්තස්ස පනප්පෙන්ති, උපරූපරි අප්පනා॥
gax:929:යුඤ්ජන්තස්ස තු වුට්ඨාය, කසිණජ්ඣානපඤ්චමා।
gae:පඤ්චාභිඤ්ඤා හි අප්පෙන්ති, රූපසද්දාදිගොචරෙ॥
gax:930:ලොකුත්තරා පනප්පෙන්ති, සබ්බෙ නිබ්බානගොචරෙ।
gae:අනිච්චදුක්ඛානත්තාති, භූමිධම්මෙ විපස්සතො॥
gax:931:තත්ථ <pb M=.82/> ච පාදකජ්ඣානං, සම්මට්ඨජ්ඣානමෙව වා।
gae:අජ්ඣාසයො ච වුට්ඨාන-ගාමිනී ච විපස්සනා॥
gax:932:මග්ගානං ඣානභෙදාය, යථායොගං නියාමතා।
gae:යථාසකං ඵලානං තු, මග්ගා හොන්ති නියාමතා॥
gax:933:මග්ගානන්තරමෙවාථ, භූමිධම්මෙ විපස්සතො।
gae:ඵලසමාපත්තියම්පි, අප්පෙති ඵලමානසං॥
gax:934:අනුපුබ්බසමාපත්තිං, සමාපජ්ජිස්ස වුට්ඨිතො।
gae:ඣානධම්මෙ විපස්සිත්වා, තත්ථ තත්ථෙව පණ්ඩිතො॥
gax:935:චතුත්ථාරුප්පමප්පෙත්වා, එකද්විජවනාපරං।
gae:නිරොධං නාම ඵුසති, සමාපත්තිමචිත්තකං॥
gax:936:අරහා වා අනාගාමී, පඤ්චවොකාරභූමියං।
gae:යථාසකං ඵලුප්පාදො, වුට්ඨානන්ති තතො මතො॥
gax:937:අප්පනාපරියොසානෙ, සියා සබ්බත්ථ සම්භවා।
gae:භවඞ්ගපාතො තං ඡෙත්වා, ජායතෙ පච්චවෙක්ඛණා॥
gax:938:ඉති වුත්තානුසාරෙන, අප්පනානයසඞ්ගහං।
gae:යථායොගං විභාවෙය්ය, තත්ථ තත්ථ විචක්ඛණො॥
gax:939:<b>චිත්තවිසුද්ධි</b> <pb V=.91/> නාමායං, චිත්තසංක්ලෙසසොධනො।
gae:උපචාරප්පනාභෙදො, සමථො පුබ්බභාගියොති॥
cen:ඉති නිබ්බානවිභාගෙ මූලවිසුද්ධිකථා නිට්ඨිතා।
cen:තෙවීසතිමො පරිච්ඡෙදො।
