cen:॥ නමො තස්ස භගවතො අරහතො සම්මාසම්බුද්ධස්ස॥
cha:චාණක්යනීතිපාළි
gax:1:නානාසත්ථො <pb M=.1/> ද්ධතං වක්ඛෙ,
gax:රාජ නීති සමුච්චයං।
gax:සබ්බ බීජ මිදං සත්ථං,
gae:චාණක්යං සාරසඞ්ගහං॥
gax:2:මූලසුත්තං පවක්ඛාමි,
gax:චාණක්යෙන යථොදිතං।
gax:යස්ස විඤ්ඤාන මත්තෙන,
gae:මූළ්හො භවති පණ්ඩිතො॥
gax:3:විදුත්තං <pb M=.2/> නරපච්චඤ්ච,
gax:නෙවතුල්යං කුදාචනං।
gax:සදෙසෙ පුජ්ජතෙ රාජා,
gae:විදූ සබ්බත්ථ පුජ්ජතෙ॥
gax:4:පණ්ඩිතෙ <pb M=.3/> ච ගුණා සබ්බෙ,
gax:මූළ්හෙ දොසා හි කෙවලං।
gax:තස්මා මූළ්හසහස්සෙසු,
gae:පඤ්ඤො එකො විසිස්යතෙ॥
gax:5:මාතරිව <pb M=.4/> පරදාරෙසු,
gax:පරදබ්බෙසු ලෙට්ටුව।
gax:අත්තනිව සබ්බභූතෙසු,
gae:යො පස්සති සපණ්ඩිතො॥
gax:6:කිංකුලෙන විසාලෙන,
gax:ගුණහීනො තු යොනරො।
gax:අකුලිනොපි සත්ථඤ්ඤො,
gae:දෙවතාහිපි පුජ්ජතෙ॥
gax:7:රූපයොබ්බනසම්පන්නා <pb M=.5/>,
gax:විසාලකුලසම්භවා।
gax:විජ්ජාහීනා නසොභන්තෙ,
gae:නිග්ගන්ධා ඉව කිංසුකා॥
gax:8:තාරානං <pb M=.6/> භූසණං චන්දො,
gax:නාරීනං භූසණං පති।
gax:පුථබ්යා භූසණං රාජා,
gae:විජ්ජා සබ්බස්ස භූසණං॥
gax:9:මාතා සත්තු පිතා වෙරී,
gax:යෙන බාලො නපාට්ඨිතො।
gax:න සොභතෙ සභාමජ්ඣෙ,
gae:හංසමජ්ඣෙ බකොයථා॥
gax:10:වරමෙකො <pb M=.7/> ගුණී පුත්තො,
gax:න ච මූළ්හසතෙහිපි।
gax:එකො චන්දො තමො හන්ති,
gae:න ච තාරගණෙහිපි॥
gax:11:ලාලයෙ <pb M=.8/> පඤ්චවස්සානි,
gax:දසවස්සානි තාලයෙ।
gax:පත්තෙ තු සොළසෙ වස්සෙ,
gae:පුත්තං මිත්තංව ආචරෙ॥
gax:12:ලාලනෙ <pb M=.9/> බහවො දොසා,
gax:තාලනෙ බහවො ගුණා।
gax:තස්මා පුත්තඤ්ච සිස්සඤ්ච,
gae:තාලයෙ න තු ලාලයෙ॥
gax:13:එකෙනාපි <pb M=.10/> සුවක්ඛෙන,
gax:පුප්ඵිතෙන සුගන්ධිනා।
gax:වාසිතස්ස වනං සබ්බං,
gae:සුපුත්තෙන කුලංයථා॥
gax:14:එකස්සාපි <pb M=.11/> කුවක්ඛස්ස,
gax:කොටරට්ඨෙන අග්ගිනා।
gax:දය්හතෙ හි වනං සබ්බං,
gae:කුපුත්තෙන කුලං යථා॥
gax:15:දූරතො සොභතෙ මූළ්හො,
gax:ලම්බමාන පටාවුතො।
gax:තාවඤ්ච සොභතෙ මූළ්හො,
gae:යාව කිඤ්චි නභාසතෙ॥
gax:16:විසතො <pb M=.12/> අමතං ගාය්හං,
gax:අමෙජ්ඣාඅපි කඤ්චනං।
gax:නීචතො උත්තමා විජ්ජා,
gae:ථීරත්නං දුක්කුලාඅපි॥
gax:17:උස්සවෙ <pb M=.13/> බ්යසනෙචෙව,
gax:දුබ්භික්ඛෙ සත්තුවිග්ගහෙ।
gax:රාජද්වාරෙ සුසානෙච,
gae:යො තිට්ඨති සබන්ධවො॥
gax:18:පරොක්ඛෙ කිච්චහන්තාරං,
gax:පච්චක්ඛෙ පියවාදිනං।
gax:වජ්ජයෙ තාදිසං මිත්තං,
gae:විසකුම්භං පයොමුඛං॥
gax:19:සකිං <pb M=.14/> දුට්ඨඤ්ච මිත්තං යො,
gax:පුන සන්ධාතු මිච්ඡති।
gax:සමච්චු මුපගණ්හාති,
gae:ගබ්භ මස්සතරී යථා॥
gax:20:න <pb M=.15/> විස්සසෙ අවිස්සත්ථං,
gax:මිත්තඤ්චාපි න විස්සසෙ।
gax:කදාචි කුපිතං මිත්තං,
gae:සබ්බදොසං පකාසයෙ॥
gax:21:ජානියා <pb M=.16/> පෙසනෙ භච්චෙ,
gax:බන්ධවෙ බ්යසනාගමෙ।
gax:මිත්තඤ්චා පදිකාලෙච,
gae:භරියඤ්ච විභවක්ඛයෙ॥
gax:22:උපකාරග්ගහිතෙන,
gax:සත්තුනාසත්තුමුද්ධරෙ।
gax:පාදලග්ගං කරට්ඨෙන,
gae:කණ්ටකෙනෙව කණ්ටකං॥
gax:23:න <pb M=.17/> මිත්තං කොචි කස්සචි,
gax:න කොචි රිපු කස්සචි।
gax:කාරණෙන හි ඤායති,
gae:මිත්තානි ච රිපූ තථා॥
gax:24:දුජ්ජනො <pb M=.18/> පියවාදී ච,
gax:නෙතං විස්සාසකාරණං।
gax:මධු තිට්ඨති ජිව්හග්ගෙ,
gae:හදයෙ තු හලාහලං॥
gax:25:දුජ්ජනො පරිහන්තබ්බො,
gax:විජ්ජායා ලඞ්කතොපි සං।
gax:මණිනා භූසිතො සප්පො,
gae:කිමෙ සො නභයං කරො॥
gax:26:සප්පො <pb M=.19/> කූරො ඛලො කූරො,
gax:සප්පා කූරතරො ඛලො।
gax:මන්තො සධිවසො සප්පො,
gae:ඛලො කෙන නිවාය්යතෙ॥
gax:27:නඛීනඤ්ච <pb M=.20/> නදීනඤ්ච,
gax:සිඞ්ගීනං සත්ථපාණිනං।
gax:විස්සාසො නෙවකාතබ්බො,
gae:ථීසු රාජකුලෙසු ච॥
gax:28:හත්ථී <pb M=.21/> හත්ථසහස්සෙන,
gax:සතහත්ථෙන වාජිනො।
gax:සිඞ්ගිනො දසහත්ථෙන,
gae:ඨානචාගෙන දුජ්ජනො॥
gax:29:ආපදත්ථං <pb M=.22/> ධනං රක්ඛෙ,
gax:දාරං රක්ඛෙ ධනෙහිපි।
gax:අත්තානං සතතං රක්ඛෙ,
gae:දාරෙහිපි ධනෙහිපි॥
gax:30:පරදාරං පරදබ්බං,
gax:පරිවාදං පරස්ස ච।
gax:පරිහාසං ගුරුට්ඨානෙ,
gae:චාපල්යඤ්ච විවජ්ජයෙ॥
gax:31:චජෙ <pb M=.23/> එකං කුලස්සත්ථෙ,
gax:ගාමස්සත්ථෙ කුලං චජෙ।
gax:ගාම ජනපදස්සත්ථෙ,
gae:අත්තත්ථෙ පථවිං චජෙ॥
gax:32:චලත්යෙකෙන <pb M=.24/> පාදෙන,
gax:තිට්ඨ ත්යෙකෙන බුද්ධිමා।
gax:නාසමික්ඛ්ය පරං ඨානං,
gae:පුබ්බමායතනං චජෙ॥
gax:33:ලුද්ධ මත්ථෙන ගණ්හෙය්ය,
gax:ථද්ධ මඤ්ජලී කම්මුනා।
gax:මූළ්හං ඡන්දො නුවත්තෙන,
gae:තථා තථෙන පණ්ඩිතං॥
gax:34:අත්ථනාසං <pb M=.25/> මනොතාපං,
gax:ගෙහෙ දුච්චරිතානි ච।
gax:වඤ්චනඤ්ච පමාණඤ්ච,
gae:මතිමා න පකාසයෙ॥
gax:35:ධනධඤ්ඤප්පයොගෙසු <pb M=.26/>,
gax:තථා විජ්ජාගමෙසු ච।
gax:ආහාරෙ බ්යවහාරෙ ච,
gae:චත්තලජ්ජො සදා භවෙ॥
gax:36:ධනිනො සොත්ථියො රාජා,
gax:නදී වෙජ්ජො තු පඤ්චමො।
gax:පඤ්ච යත්ර නවිජ්ජන්තෙ,
gae:තත්ර වාසං නකාරයෙ॥
gax:37:යස්මිංදෙසෙ <pb M=.27/> න සම්මානං,
gax:න පීති නච බන්ධවා।
gax:න ච විජ්ජාගමො කොචි,
gae:තංදෙසං පරිවජ්ජයෙ॥
gax:38:මනසා <pb M=.28/> චින්තිතං කම්මං,
gax:වචසා නපකාසයෙ।
gax:අඤ්ඤලක්ඛිත කාරියස්ස,
gae:යතො සිද්ධි නජායතෙ॥
gax:39:කුදෙසඤ්ච <pb M=.29/> කුවුත්තිඤ්ච,
gax:කුභරියං කුනදිං තථා।
gax:කුදබ්බඤ්ච කුභොජ්ජඤ්ච,
gae:වජ්ජයෙ තු විචක්ඛණො॥
gax:40:ඉණසෙසොග්ගි සෙසො ච,
gax:බ්යාධිසෙසො තථෙව ච।
gax:පුන ච වඩ්ඪතෙ යස්මා,
gae:තස්මා සෙසං නකාරයෙ॥
gax:41:චින්තා <pb M=.30/> ජරො මනුස්සානං,
gax:වත්ථානං ආතපො ජරො।
gax:අසොභග්යං ජරො ථීනං,
gae:අස්සානං මෙථුනං ජරො॥
gax:42:අත්ථි <pb M=.31/> පුත්තො වසෙ යස්ස,
gax:භච්චො භරියා තථෙව ච।
gax:අභාවෙ ප්යතිසන්තොසො,
gae:සග්ගට්ඨො සො මහීතලෙ॥
gax:43:දුට්ඨා භරියා සඨං මිත්තං,
gax:භච්චො චුත්තරදායකො।
gax:ස සප්පෙච ගහෙ වාසො,
gae:මච්චුරෙව නසංසයො॥
gax:44:මාතා <pb M=.32/> යස්ස ගෙහෙ නත්ථි,
gax:භරියාචා පියවාදිනී।
gax:අරඤ්ඤං තෙන ගන්තබ්බං,
gae:යථා රඤ්ඤං තථාගහං॥
gax:45:ඉණකත්තා <pb M=.33/> පිතා සත්තු,
gax:මාතා ච බ්යභිචාරිනී।
gax:භරියා රූපවතී සත්තු,
gae:පුත්තො සත්තු අපණ්ඩිතො॥
gax:46:කොකිලානං <pb M=.34/> සරො රූපං,
gax:නාරී රූපං පතිබ්බතා।
gax:විජ්ජා රූපං කුරූපානං,
gae:ඛමා රූපං තපස්සිනං॥
gax:47:අවිජ්ජං ජීවනං සුඤ්ඤං,
gax:දිසා සුඤ්ඤා අබන්ධවා।
gax:පුත්තහීනං ගහං සුඤ්ඤං,
gae:සබ්බසුඤ්ඤා දලිද්දතා॥
gax:48:අදාතා<pb M=.35/> වංසදොසෙන,
gax:කම්මදොසා දලිද්දතා।
gax:උම්මාදා මාතුදොසෙන,
gae:පිතුදොසෙන මූළ්හතා॥
gax:49:ගුරු <pb M=.36/> අග්ගි ද්විජාදීනං,
gax:වණ්ණානං බ්රාහ්මණො ගුරු।
gax:පති රෙකො ගුරුත්ථීනං,
gae:සබ්බස්සාභ්යාගතො ගුරු॥
gax:50:අතිදබ්බෙ <pb M=.37/> හතා ලඞ්කා,
gax:අතිමානෙ ච කොරවා।
gax:අතිදානෙ බලීබද්ධො,
gae:සබ්බමච්චන්ත ගහිතං॥
gax:51:වත්ථහීනො <pb M=.38/> ත්වලඞ්කාරො,
gax:ඝතහීනඤ්ච භොජනං।
gax:ථනහීනා ච යානාරී,
gae:විජ්ජාහීනඤ්ච ජීවනං॥
gax:52:භොජ්ජං භොජනසත්ති ච,
gax:රතිසත්ති වරා ථියො।
gax:විභවො දානසත්ති ච,
gae:නාප්පස්ස තපසො ඵලං॥
gax:53:පුත්තප්පයොජනා <pb M=.39/> දාරා,
gax:පුත්තො පිණ්ඩප්පයොජනො।
gax:හිතප්පයොජනං මිත්තං,
gae:ධනං සබ්බප්පයොජනං॥
gax:54:දුල්ලභං <pb M=.40/> පාකතිකං වාක්යං,
gax:දුල්ලභො ඛෙමකරො සුතො।
gax:දුල්ලභා සදිසී ජායා,
gae:දුල්ලභො සජනො පියො॥
gax:55:සෙලෙසෙලෙ <pb M=.41/> නමාණික්කං,
gax:මුත්තිකං න ගජෙගජෙ।
gax:සාධවො න හි සබ්බත්ර,
gae:චන්දනං න වනෙවනෙ॥
gax:56:අසොචො <pb M=.42/> නිද්ධනො පඤ්ඤො,
gax:අසොචො පණ්ඩිතබන්ධවො।
gax:අසොචා විධවා නාරී,
gae:පුත්තනත්ත පතිට්ඨිතා॥
gax:57:අවිජ්ජො පුරිසො සොචො,
gax:සොචං මෙථුන මප්පජං।
gax:නිරාහාරා පජා සොචා,
gae:සොචං රජ්ජ මරාජකං॥
gax:58:කුලෙහි <pb M=.43/> සහ සම්පක්කං,
gax:පණ්ඩිතෙහි ච මිත්තතං।
gax:ඤාතීභි ච සමං මෙලං,
gae:කුබ්බානො නවිනස්සති॥
gax:59:කට්ඨා <pb M=.44/> වුත්ති පරාධිනා,
gax:කට්ඨො වාසො නිරාසයො।
gax:නිද්ධනො බ්යවසායො ච,
gae:සබ්බකට්ඨා දලිද්දතා॥
gax:60:තක්කරස්ස කුතො ධම්මො,
gax:දුජ්ජනස්ස කුතො ඛමා।
gax:වෙසියා ච කුතො ස්නෙහො,
gae:කුතො සච්චඤ්ච කාමිනං॥
gax:61:පෙසිතස්ස <pb M=.45/> කුතො මානං,
gax:කොපනස්ස කුතො සුඛං।
gax:ථීනං කුතො සතිත්තඤ්ච,
gae:කුතො මෙත්තී ඛලස්ස ච॥
gax:62:දුබ්බලස්ස <pb M=.46/> බලං රාජා,
gax:බාලානං රොදනං බලං।
gax:බලංමූළ්හස්ස මොනිත්තං,
gae:චොරානං අතථං බලං॥
gax:63:යො <pb M=.47/> ධුවානි පරිච්චජ්ජ,
gax:අධුවං පරිසෙවති।
gax:ධුවානි තස්ස නස්සන්ති,
gae:අධුවං නට්ඨමෙව ච॥
gax:64:සුක්කං මංසං ථියො වුද්ධා,
gax:බාලක්ක තරුණං දධි।
gax:පභාතෙ මෙථුනං නිද්දා,
gae:සජ්ජු පාණහරානි ඡ।
gax:65:සජ්ජු <pb M=.48/> මංසං නවන්නඤ්ච,
gax:බාලා ථී ඛීරභොජනං।
gax:ඝතමුණ්හොදකඤ්චෙව,
gae:සජ්ජු පාණකරානි ඡ॥
gax:66:සීහාදෙකං <pb M=.49/> බකාදෙකං,
gax:ඡ සුනා තීණි ගද්රභා।
gax:වායසා චතු සික්ඛෙථ,
gae:චත්තාරි කුක්කුටාදපි॥
gax:67:පභූතමප්පකිච්චං <pb M=.50/> වා,
gax:යොනරො කත්තුමිච්ඡති।
gax:සංයතනෙන කත්තබ්බං,
gae:සීහාදෙකං පකිත්තිතං॥
gax:68:සබ්බින්ද්රියානි සංයම,
gax:බකොව පතිතො ජනො।
gax:කාලදෙසොපපන්නානි,
gae:සබ්බකිච්චානි සාධයෙ॥
gax:69:බහ්වාසී <pb M=.51/> සාප්පසන්තුට්ඨො,
gax:සුනිද්දො සීඝචෙතනො।
gax:පභුභත්තො ච සූරො ච,
gae:ඤාතබ්බා ඡ සුනා ගුණා॥
gax:70:අවිස්සාමං <pb M=.52/> වහෙ භාරං,
gax:සීතුණ්හඤ්ච නවින්දති।
gax:ස සන්තොසො තථා නිච්චං,
gae:තීණි සික්ඛෙථ ගද්රභා॥
gax:71:ගුළ්හමෙථුනධම්මඤ්ච,
gax:කාලෙකාලෙ ච සඞ්ගහං।
gax:අප්පමාදමනාලස්යං,
gae:චතු සික්ඛෙථ වායසා॥
gax:72:යුද්ධඤ්ච <pb M=.53/> පාතරුට්ඨානං,
gax:භොජනං සහ බන්ධුහි।
gax:ථියං ආපදග්ගතං රක්ඛෙ,
gae:චතු සික්ඛෙථ කුක්කුටා॥
gax:73:කොතිභාරො <pb M=.54/> සමත්ථානං,
gax:කිංදූරං බ්යවසායිනං।
gax:කො විදෙසො සවිජ්ජානං,
gae:කො පරො පියවාදිනං॥
gax:74:භයස්ස කථිතො පන්ථො,
gax:ඉන්ද්රියානමසංයමො।
gax:තජ්ජයො සම්පදාමග්ගො,
gae:යෙනිට්ඨං තෙන ගම්යතෙ॥
gax:75:න <pb M=.55/> ච විජ්ජාසමො බන්ධු,
gax:න ච බ්යාධිසමො රිපු।
gax:නචාපච්චසමො ස්නෙහො,
gae:න ච දෙවා පරං බලං॥
gax:76:සමුද්දාවරණා <pb M=.56/> භූමි,
gax:පාකාරාවරණං ගහං।
gax:නරින්දාවරණා දෙසා,
gae:චාරිත්තාවරණා ථියො॥
gax:77:ඝතකුම්භසමා නාරී,
gax:තත්තඞ්ගාර සමො පුමා।
gax:තස්මා ඝතඤ්ච අග්ගිඤ්ච,
gae:නෙකත්ර ථපයෙ බුධො॥
gax:78:ආහාරො <pb M=.57/> ද්විගුණො ථීනං,
gax:බුද්ධි තාසං චතුග්ගුණො।
gax:ඡගුණො බ්යවසායො ච,
gae:කාමොචට්ඨගුණො මතො॥
gax:79:ජිණ්ණමන්නං <pb M=.58/> පසංසෙය්ය,
gax:භරියං ගතයොබ්බනං।
gax:රණා පච්චාගතං සූරං,
gae:සස්සඤ්ච ගෙහමාගතං॥
gax:80:අසන්තුට්ඨා <pb M=.59/> ද්විජා නට්ඨා,
gax:සන්තුට්ඨාඉව පාථිවා।
gax:සලජ්ජා ගණිකා නට්ඨා,
gae:නිල්ලජ්ජා ච කුලිත්ථියො॥
gax:81:අවංසපතිතො රාජා,
gax:මූළ්හපුත්තො ච පණ්ඩිතො।
gax:අධනෙන ධනං පාප්ය,
gae:තිණංව මඤ්ඤතෙ ජනං॥
gax:82:බ්රහ්මහාපි <pb M=.60/> නරො පුජ්ජො,
gax:යස්සත්ථි විපුලං ධනං।
gax:සසිනො තුල්යවංසොපි,
gae:නිද්ධනො පරිභූයතෙ॥
gax:83:පොත්ථකට්ඨා <pb M=.61/> තු යාවිජ්ජා,
gax:පරහත්ථගතං ධනං।
gax:කිච්චකාලෙ සමුප්පන්නෙ,
gae:න සාවිජ්ජා න තද්ධනං॥
gax:84:පාදපානං භයං වාතා,
gax:පද්මානං සිසිරා භයං।
gax:පබ්බතානං වජීරම්හා,
gae:සාධූනං දුජ්ජනා භයං॥
gax:85:පඤ්ඤෙ <pb M=.62/> නියුජ්ජමානෙ තු,
gax:සන්ති රඤ්ඤො තයොගුණා।
gax:යසො සග්ගනිවාසො ච,
gae:විපුලො ච ධනාගමො॥
gax:86:මූළ්හෙ <pb M=.63/> නියුජ්ජමානෙතු,
gax:ඛත්තියස්සාගුණා තයො।
gax:අයසො චත්ථනාසො ච,
gae:නරකෙ ගමනං තථා॥
gax:87:බහූමූළ්හසඞ්ඝාතෙහි,
gax:අඤ්ඤොඤ්ඤපසුවුත්තිභි।
gax:පච්ඡාද්යන්තෙ ගුණා සබ්බෙ,
gae:මෙඝෙහිව දිවාකරො॥
gax:88:යස්ස ඛෙත්තං නදීතීරෙ,
gax:භරියාපි පරප්පියා।
gax:පුත්තස්ස විනයො නත්ථි,
gae:මච්චුරෙව නසංසයො॥
gax:89:අසම්භාබ්යං <pb M=.65/> නවත්තබ්බං,
gax:පච්චක්ඛමපි දිස්සතෙ।
gax:සිලා තරති පානීයං,
gae:ගීතං ගායති වානරො॥
gax:90:සුභික්ඛං <pb M=.66/> කසකෙ නිච්චං,
gax:නිච්චං සුඛ මරොගිකෙ।
gax:භරියා භත්තු පියා යස්ස,
gae:තස්ස නිච්චොස්සවං ගහං॥
gax:91:හෙලස්ස කම්මනාසාය,
gax:බුද්ධිනාසාය නිද්ධනං।
gax:යාචනා මානනාසාය,
gae:කුලනාසාය භොජනං॥
gax:92:සෙවිතබ්බො <pb M=.67/> මහාවක්ඛො,
gax:ඵලච්ඡායා සමන්විතො।
gax:යදි දෙවා ඵලං නත්ථි,
gae:ඡායා කෙන නිවාරයෙ॥
gax:93:පඨමෙ <pb M=.68/> නජ්ජිතා විජ්ජා,
gax:දුතීයෙ නජ්ජිතං ධනං।
gax:තතීයෙ නජ්ජිතං පුඤ්ඤං,
gae:චතුත්ථෙ කිංකරිස්සති॥
gax:94:නදීකූලෙච යෙ වක්ඛා,
gax:පරහත්ථගතං ධනං।
gax:කිච්චං ථීගොචරං යස්ස,
gae:සබ්බං තං විඵලං භවෙ॥
gax:95:කුදෙසමාසජ්ජ <pb M=.69/> කුතොත්ථසඤ්චයො,
gax:කුපුත්තමාසජ්ජ කුතො ජලඤ්ජලී।
gax:කුගෙහිනිං පාප්ය ගහෙ කුතො සුඛං,
gae:කුසිස්සමජ්ඣාපයතො කුතො යසො॥
gax:96:කූපොදකං <pb M=.70/> වටච්ඡායා,
gax:සාමා ථීචිට්ඨකාලයං।
gax:සීතකාලෙ භවෙ උණ්හං,
gae:ගිම්හකාලෙ ච සීතලං॥
gax:97:විසං <pb M=.71/> චඞ්කමනං රත්තිං,
gax:විසං රඤ්ඤොනුකුලතා।
gax:විසං ථීපි අඤ්ඤාසත්තා,
gae:විසං බ්යාධි අවෙක්ඛිතො॥
gax:98:දුරධීතා <pb M=.72/> විසං විජ්ජා,
gax:අජිණ්ණෙ භොජනං විසං।
gax:විසං ගොට්ඨී දලිද්දස්ස,
gae:වුද්ධස්ස තරුණී විසං॥
gax:99:පදොසෙ <pb M=.73/> නිහතො පන්ථො,
gax:පතිතා නිහතා ථියො।
gax:අප්පබීජං හතං ඛෙත්තං,
gae:භච්චදොසා හතො පභූ॥
gax:100:හතමසොත්තියං සද්ධං,
gax:හතො යඤ්ඤො ත්වදක්ඛිණො।
gax:හතා රූපවතී වඤ්ඣා,
gae:හතං සෙනමනායකං॥
gax:101:වෙදවෙදඞ්ග <pb M=.74/> තත්තඤ්ඤො,
gax:ජපහොමපරායනො।
gax:ආසීවාදවචොයුත්තො,
gae:එස රාජපුරොහිතො॥
gax:102:කුලසීලගුණොපෙතො,
gax:සබ්බධම්මපරායනො।
gax:පවීණො පෙසනාද්යක්ඛො,
gae:ධම්මාද්යක්ඛො විධීයතෙ॥
gax:103:අයුබ්බෙදකතාභ්යාසො,
gax:සබ්බෙසං පියදස්සනො।
gax:අරියසීලගුණොපෙතො,
gae:එස වජ්ජො විධීයතෙ॥
gax:104:සකිංදුත්ත <pb M=.76/> ගහිතත්ථො,
gax:ලහුහත්ථො ජිතක්ඛරො।
gax:සබ්බසත්ථ සමාලොකී,
gae:පකට්ඨො නාම ලෙඛකො॥
gax:105:සමත්තනීතිසත්තඤ්ඤො,
gax:වාහනෙ පූජිතස්සමො।
gax:සූරවීරගුණොපෙතො,
gae:සෙනාධ්යක්ඛො විධීයතෙ॥
gax:106:සුචී <pb M=.78/> වාක්යපටුප්පඤ්ඤො,
gax:පරචිත්තොපලක්ඛකො।
gax:ධීරො යථාත්ථ වාදී ච,
gae:එස දූතො විධීයතෙ॥
gax:107:පුත්තනත්ත ගුණොපෙතො,
gax:සත්ථඤ්ඤො පිට්ඨපාචකො।
gax:සූරො ච කථිනොචෙව,
gae:සූපකාරො ස උච්චතෙ॥
gax:108:ඉඞ්ගිතා <pb M=.79/> කාරතත්තඤ්ඤො,
gax:බලවා පියදස්සනො।
gax:අප්පමාදී සදා දක්ඛො,
gae:පතිහාරො ස උච්චතෙ॥
gax:109:යස්ස <pb M=.80/> නත්ථි සයං පඤ්ඤා,
gax:සත්ථං තස්ස කරොති කිං।
gax:ලොචනෙහි විහීනස්ස,
gae:දප්පණො කිංකරිස්සති॥
gax:110:කිංකරිස්සන්ති වත්තාරො,
gax:සොතං යත්ථ නවිජ්ජතෙ।
gax:නග්ගකපණකෙ දෙසෙ,
gae:රජණො කිංකරිස්සති॥
