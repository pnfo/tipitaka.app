cha:13:තෙරසමො පරිච්ඡෙදො
sub:නිස්සන්දඵලවිභාගො
gax:1792:විපස්සනාය <pb V=.163/> නිස්සන්දමිති වුත්තමිතො පරං।
gae:සච්චානං පටිවෙධාදිං, පවක්ඛාමි යථාක්කමං॥
gax:1793:පරිඤ්ඤා ච පහානඤ්ච, සච්ඡිකිරියා ච භාවනා।
gae:ඉති දුක්ඛාදිසච්චෙසු, <b>කිච්ච</b>මාහු චතුබ්බිධං॥
gax:1794:තං සබ්බං මග්ගකාලම්හි, කරිස්සති තතො පරං।
gae:පටිපස්සද්ධකිච්චත්තා, කතං හොති ඵලෙ කථං॥
gax:1795:ඡින්නතාලො ඵලස්සෙව, ඡින්නානුසයමූලකා।
gae:ඛන්ධා නාලමධිට්ඨානං, විපල්ලාසපවත්තියා॥
gax:1796:අච්චන්තපටිපක්ඛත්තා, චතුමග්ගපවත්තියා।
gae:පරං ක්ලෙසා න ජායන්ති, දඩ්ඪබීජඞ්කුරං යථා॥
gax:1797:නිය්යානට්ඨවිසෙසෙන, අඤ්ඤමඤ්ඤස්ස පච්චයො।
gae:මග්ගොව මග්ගං භාවෙති, ජායමානොථ වා පුන॥
gax:1798:මග්ගප්පවත්තිසන්තානෙ <pb M=.155/>, භාවනාති පවුච්චති।
gae:වත්තමානෙන තං කිච්චං, නිප්ඵාදිතමසෙසතො॥
gax:1799:ඉති තීණිපි සච්චානි, කිච්චතො පටිවිජ්ඣති।
gae:නිබ්බානං සච්ඡිකුබ්බන්තො, මග්ගො එකක්ඛණෙ සහ॥
gax:1800:කිච්චප්පවත්තිතො චෙත්ථ, <b>පටිවෙධො</b>ති වුච්චති।
gae:තඤ්ච සාධෙති මග්ගොයං, නිය්යන්තො සන්තිගොචරො॥
gax:1801:පරිච්චජිත්වා සඞ්ඛාරෙ, මග්ගස්සාරබ්භ නිබ්බුතිං,
gae:නිය්යානමෙව සච්චෙසු, කිච්චසාධනමීරිතං॥
gax:1802:මග්ගො <pb V=.164/> එව හි නිය්යාති, සෙසා තස්සොපකාරකා।
gae:අප්පෙන්තා ඣානධම්මා ච, බුජ්ඣන්තා බොධිපක්ඛියා॥
gax:1803:තස්මා තස්සෙව වුට්ඨානං, පකාසෙන්ති විසෙසතො।
gae:ඛන්ධෙහි ච කිලෙසෙහි, විමොක්ඛත්තයතො කථං॥
gax:1804:කත්වානාභිනිවෙසං තු, යත්ථ තත්ථ යථා තථා।
gae:භූමිධම්මං පරිග්ගය්හ, විපස්සිත්වා තතො පරං॥
gax:1805:යතො කුතොචි වුට්ඨානං, යදි හොති අනිච්චතො।
gae:හුත්වාධිමොක්ඛබහුලො, සද්ධින්ද්රියවිසෙසතො॥
gax:1806:අනිමිත්තවිමොක්ඛෙන, නිය්යන්තො සත්තපුග්ගලො।
gae:සද්ධානුසාරී පඨමෙ, මජ්ඣෙ සද්ධාවිමුත්තකො॥
gax:1807:අන්තෙ පඤ්ඤාවිමුත්තොති, තමීරෙන්ති තථාගතා।
gae:සඞ්ඛාරෙ දුක්ඛතො දිස්වා, වුට්ඨහන්තො ස පුග්ගලො॥
gax:1808:පස්සද්ධිබහුලො හුත්වා, සමාධින්ද්රියලාභතො।
gae:තථෙවාප්පණිහිතෙන, නිය්යන්තො තිවිධො භවෙ॥
gax:1809:අනත්තතො වුට්ඨහිත්වා, වෙදබාහුල්යයොගතො।
gae:සුඤ්ඤතෙනාථ නිය්යන්තො, පඤ්ඤින්ද්රියවිසෙසතො॥
gax:1810:ධම්මානුසාරී පඨමෙ, දිට්ඨිප්පත්තො තතො පරං।
gae:අන්තෙ පඤ්ඤාවිමුත්තොති, තම්පි දීපෙන්ති පණ්ඩිතා॥
gax:1811:ආනෙඤ්ජපාදකජ්ඣාන-නාමකායවිසෙසතො <pb M=.156/>।
gae:සච්ඡිකත්වාන නිබ්බානං, මජ්ඣෙ ඡ කායසක්ඛිනො॥
gax:1812:අරූපතො ච මග්ගෙන, ආනෙඤ්ජෙන ච රූපතො।
gae:විමුත්තො උභතොභාග-විමුත්තො අරහා භවෙ॥
gax:1813:තිවිමොක්ඛමුඛීභූතා, ඉති වුට්ඨානසාධිකා।
gae:<b>සත්තපුග්ගලභෙදඤ්ච,</b> සම්පාදෙති විපස්සනා॥
gax:1814:අධිමුච්චති <pb V=.165/> සද්ධා ච, යථාවත්ථුසභාවතො।
gae:ඤෙය්යධම්මෙසු සබ්බත්ථ, පඤ්ඤා ච පටිවිජ්ඣති॥
gax:1815:තස්මා සද්ධා ච පඤ්ඤා ච, වත්ථුනිච්ඡයලක්ඛණා।
gae:වත්ථුප්පතිට්ඨිතා චායං, තිලක්ඛණවිපස්සනා॥
gax:1816:තස්මා සද්ධාධුරො යොගී, දිස්වොළාරිකලක්ඛණං।
gae:තතො පරමනත්තාති, සුඛුමෙ අධිමුච්චති॥
gax:1817:තස්සෙවමධිමුත්තස්ස, සද්ධා වා පන කෙවලා।
gae:සමාධින්ද්රියාධිකා ච, වුට්ඨානඝටිකා භවෙ॥
gax:1818:ථූලලක්ඛණමොහාය, පඤ්ඤාධුරෙ විපස්සතො।
gae:ධම්මසභාවමාහච්ච, සුඛුමං පටිවිජ්ඣති॥
gax:1819:තස්මා සද්ධාධුරස්සෙව, වුට්ඨානද්වයමාදිතො।
gae:අන්තෙ සද්ධානුගතස්ස, පඤ්ඤා සුපරිපූරති॥
gax:1820:පඤ්ඤාධුරස්ස සෙසන්ති, කෙචි ආචරියා පන।
gae:ධුරසංසන්දනං නාම, වුට්ඨානෙසු විභාවයුං॥
gax:1821:සත්තක්ඛත්තුපරමො ච,
gax:කොලංකොලො තථාපරො।
gax:එකබීජීති තිවිධො,
gae:<b>සොතාපන්නො</b> පවුච්චති॥
gax:1822:සකිංදෙව ඉමං ලොකං, ආගන්ත්වා පුන පුග්ගලො।
gae:<b>සකදාගාමි</b>නාමෙන, දුතියොපි පකාසිතො॥
gax:1823:අන්තරාපරිනිබ්බායී <pb M=.157/>, උපහච්චාපරො තථා।
gae:අසඞ්ඛාරං සසඞ්ඛාරං, උද්ධංසොතොති පඤ්චධා॥
gax:1824:<b>අනාගාමී</b> ච තතියො, චතුත්ථො <b>අරහා</b>ති ච।
gae:ඉත්ථං ඵලට්ඨා චත්තාරො, <b>මග්ගට්ඨා</b> ච තතොපරෙ॥
gax:1825:භාවනාපරියායෙන <pb V=.166/>, පටිවෙධානුරූපතො।
gae:චත්තාරො ච යුගා හොන්ති, <b>අට්ඨ චාරියපුග්ගලා</b>॥
gax:1826:දිට්ඨිකඞ්ඛා පහීයන්ති, ආදිමග්ගෙන සබ්බථා।
gae:අපායගමනීයම්පි, පාපමඤ්ඤං පහීයති॥
gax:1827:සකදාගාමිමග්ගෙන, ඛීයන්තොළාරිකා තථා।
gae:අනාගාමිකමග්ගෙන, කාමදොසාව සබ්බථා॥
gax:1828:අරහත්තෙන සබ්බෙපි, ක්ලෙසා ඛීයන්ති සබ්බථා।
gae:<b>ක්ලෙසහානි</b> යථායොග-මිති ඤෙය්යා විභාවිනා॥
gax:1829:<b>පටිසම්භිදා චතස්සො,</b> අත්ථෙ ධම්මෙ නිරුත්තියං।
gae:පටිභානෙ ච භාසන්ති, ඤාණං භෙදගතං බුධා॥
gax:1830:හෙතුප්ඵලඤ්ච නිබ්බානං, භාසිතත්ථො තථාපරො।
gae:පාකාක්රියාති පඤ්චෙතෙ, <b>අත්ථ</b>නාමෙන භාසිතා॥
gax:1831:හෙතු චාරියමග්ගො ච, භාසිතඤ්ච තථාපරං।
gae:කුසලාකුසලඤ්චෙති, පඤ්ච <b>ධම්මො</b> පකාසිතො॥
gax:1832:තත්ථෙවං දසධා භෙදෙ, අත්ථධම්මෙ යථාරහං।
gae:යො වොහාරො සභාවෙන, සා <b>නිරුත්තී</b>ති සම්මතා॥
gax:1833:තංතංගොචරකිච්චාදි-භෙදභින්නං තහිං තහිං।
gae:පවත්තමානං යං ඤාණං, <b>පටිභානං</b> තමීරිතං॥
gax:1834:පුබ්බයොගො බාහුස්සච්චං,
gax:දෙසභාසා තථාගමො।
gax:පරිපුච්ඡා චාධිගමො,
gae:නිස්සයො මිත්තසම්පදා॥
gax:1835:ඉච්චූපනිස්සයං <pb M=.158/> ලද්ධා, භිජ්ජති පටිසම්භිදා।
gae:අසෙක්ඛභූමියං වාථ, සෙක්ඛභූමියමෙව වා॥
gax:1836:සරස්සතො <pb V=.167/> ආගමතො, තථාලම්බණතොපි ච।
gae:නාමුප්පත්තිං පකාසෙන්ති, ඵලස්ස තිවිධං බුධා॥
gax:1837:තිධා තතො <b>සමාපත්ති,</b> සොතාපත්තිඵලාදිකා।
gae:සුඤ්ඤතා චානිමිත්තා ච, තථාප්පණිහිතාති ච॥
gax:1838:තඤ්ච වුත්තනයෙනෙව, සමාපජ්ජිතුමිච්ඡතො।
gae:විපස්සන්තස්ස සඞ්ඛාරෙ, ඵලමප්පෙති අත්තනො॥
gax:1839:නිරොධං තු සමාපත්තිං, රූපාරූපස්ස ලාභකො।
gae:සමාපජ්ජතානාගාමී, අරහා ච යථා තථා॥
gax:1840:රූපාරූපසමාපත්තිං, සමාපජ්ජ යථාක්කමං।
gae:වුට්ඨහිත්වා විපස්සන්තො, තත්ථ තත්ථෙව සඞ්ඛතෙ॥
gax:1841:යුගනන්ධං පවත්තෙත්වා, සමථඤ්ච විපස්සනං।
gae:යාවාකිඤ්චඤ්ඤායතන-මිත්ථං පත්වා තතො පරං॥
gax:1842:අධිට්ඨෙය්යමධිට්ඨාය, කත්වාභොගං යථාරහං।
gae:මග්ගාරූපසමාපත්තිං, සමාපජ්ජති පණ්ඩිතො॥
gax:1843:තතො නිරොධං ඵුසති, චිත්තුප්පාදද්වයා පරං।
gae:තස්සෙවං මනසාභාවො, <b>නිරොධො</b>ති පවුච්චති॥
gax:1844:ඵලචිත්තසමුප්පාදා, වුට්ඨානං තස්ස දීපිතං।
gae:තතො භවඞ්ගං ඡෙත්වාන, පච්චවෙක්ඛති බුද්ධිමා॥
gax:1845:ඉච්චානෙකගුණාධාරං, පඤ්ඤාභාවනමුත්තමං।
gae:භාවෙය්ය මතිමා යොගී, පත්ථෙන්තො හිතමත්තනො॥
gax:1846:ඉත්ථං සුසම්පාදිතසීලචිත්ත-
gax:පඤ්ඤාවිසුද්ධී පටිපාදයන්තා।
gax:පත්වාන සම්බොධිමපෙතසොකා,
gae:පාලෙන්ති සොත්ථිං පරමං චිරාය॥
gax:1847:තෙ <pb M=.159/> <pb V=.168/> පත්තිපත්තා පරමප්පතීතා,
gae:පක්ඛාලිතක්ලෙසමලා මහෙසී।
gax:අච්චන්තවොදාතගුණොදිතත්තා,
gae:ලොකස්ස හොන්තුත්තමදක්ඛිණෙය්යා॥
cen:ඉති නාමරූපපරිච්ඡෙදෙ නිස්සන්දඵලවිභාගො නාම
cen:තෙරසමො පරිච්ඡෙදො।
cen:නිට්ඨිතො ච සබ්බථාපි විපස්සනාවිභාගො।
sub:නිගමනකථා
gax:1848:එත්තාවතා පටිඤ්ඤාතො, පවක්ඛාමීති ආදිතො।
gae:<b>නාමරූපපරිච්ඡෙදො,</b> පරිනිට්ඨාපිතො මයා॥
gax:1849:තෙරසෙව පරිච්ඡෙදා, විභත්තා සත්ත සාධිකා।
gae:නාමරූපපරිච්ඡෙදෙ, භාණවාරා පකාසිතා॥
gax:1850:අභිධම්මපරමත්ථා, සමථො ච විපස්සනා।
gae:විසුං විසුං විභත්තාති, විභාගෙත්ථ තිධා මතා॥
gax:1851:සොයං විජ්ජාවිමොක්ඛා ච, හදයෙසු විභාවිනං।
gae:වල්ලභත්තමධිට්ඨාය, සාසනෙත්ථ ගවෙසිනං॥
gax:1852:මනොගතතමුද්ධංසී, රවිරංසීව පණ්ඩිතො।
gae:දස්සෙතු චිරමාලොකං, සද්ධම්මරතනාලයෙ॥
gax:1853:පණ්ඩිච්චං <pb V=.169/> පරමත්ථෙසු, පාටවං පටිපත්තියං।
gae:පත්ථයන්තෙන භික්ඛූන-මිත්ථං සුගතසාසනෙ॥
gax:1854:නාමරූපපරිච්ඡෙද-මසංකිණ්ණමනාකුලං।
gae:කුබ්බතා හිතකාමෙන, සුකතෙන කතෙන මෙ॥
gax:1855:මහාමෙරුනිභං <pb M=.160/> ගෙහං, මහාචෙතියභූසිතං।
gae:මහාවිහාරමාරුළ්හ-මහාබොධිමහුස්සවං॥
gax:1856:අලඞ්කාතුං පහොන්තාලං, චිරකාලං තපොධනා।
gae:ලඞ්කාදීපස්සලඞ්කාරං, කලඞ්කාපගතාලයං॥
gax:1857:නාමරූපපරිච්ඡෙදො,
gax:අන්තරායං විනා යථා।
gax:නිට්ඨිතොයං තථා ලොකෙ,
gae:නිට්ඨන්තජ්ඣාසයා සුභා॥
cen:ඉති අනුරුද්ධාචරියෙන විරචිතං
cen:නාමරූපපරිච්ඡෙදපකරණං නිට්ඨිතං।
cen:॥ නමො තස්ස භගවතො අරහතො සම්මාසම්බුද්ධස්ස॥
