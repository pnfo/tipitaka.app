cha:3:අකම්මනියවග්ගවණ්ණනා
bod:21-22:තතියස්ස <pb V=1.41/> <pb P=1.52/> <pb M=1.40/> පඨමෙ <b>අභාවිත</b>න්ති අවඩ්ඪිතං භාවනාවසෙන අප්පවත්තිතං। <b>අකම්මනියං හොතී</b>ති කම්මක්ඛමං කම්මයොග්ගං න හොති। දුතියෙ වුත්තවිපරියායෙන අත්ථො වෙදිතබ්බො। එත්ථ ච පඨමෙ <b>චිත්ත</b>න්ති වට්ටවසෙන උප්පන්නචිත්තං, දුතියෙ විවට්ටවසෙන උප්පන්නචිත්තං। තත්ථ ච වට්ටං වට්ටපාදං, විවට්ටං විවට්ටපාදන්ති අයං පභෙදො වෙදිතබ්බො। <b>වට්ටං</b> නාම තෙභූමකවට්ටං, <b>වට්ටපාදං</b> නාම වට්ටපටිලාභාය කම්මං, <b>විවට්ටං</b> නාම නව ලොකුත්තරධම්මා, <b>විවට්ටපාදං</b> නාම විවට්ටපටිලාභාය කම්මං। ඉති ඉමෙසු සුත්තෙසු වට්ටවිවට්ටමෙව කථිතන්ති।
bod:23-24:තතියෙ වට්ටවසෙනෙව උප්පන්නචිත්තං වෙදිතබ්බං। <b>මහතො අනත්ථාය සංවත්තතී</b>ති දෙවමනුස්සසම්පත්තියො මාරබ්රහ්මඉස්සරියානි ච දදමානම්පි පුනප්පුනං ජාතිජරාබ්යාධිමරණසොකපරිදෙවදුක්ඛදොමනස්සුපායාසෙ ඛන්ධධාතුආයතනපටිච්චසමුප්පාදවට්ටානි ච දදමානං කෙවලං දුක්ඛක්ඛන්ධමෙව දෙතීති මහතො අනත්ථාය සංවත්තති නාමාති। චතුත්ථෙ <b>චිත්ත</b>න්ති විවට්ටවසෙනෙව උප්පන්නචිත්තං।
bod:25-26:පඤ්චමඡට්ඨෙසු <b>අභාවිතං අපාතුභූත</b>න්ති අයං විසෙසො। තත්රාමයධිප්පායො – වට්ටවසෙන උප්පන්නචිත්තං නාම උප්පන්නම්පි අභාවිතං අපාතුභූතමෙව හොති। කස්මා <pb P=1.53/>? ලොකුත්තරපාදකජ්ඣානවිපස්සනාමග්ගඵලනිබ්බානෙසු පක්ඛන්දිතුං අසමත්ථත්තා। විවට්ටවසෙන උප්පන්නං පන භාවිතං පාතුභූතං නාම හොති। කස්මා? තෙසු ධම්මෙසු පක්ඛන්දිතුං සමත්ථත්තා। කුරුන්දකවාසී ඵුස්සමිත්තත්ථෙරො පනාහ – “මග්ගචිත්තමෙව, ආවුසො, භාවිතං පාතුභූතං නාම හොතී”ති।
bod:27-28:සත්තමට්ඨමෙසු <b>අබහුලීකත</b>න්ති පුනප්පුනං අකතං। ඉමානිපි ද්වෙ වට්ටවිවට්ටවසෙන උප්පන්නචිත්තානෙව වෙදිතබ්බානීති।
bod:29:නවමෙ “ජාතිපි දුක්ඛා”තිආදිනා නයෙන වුත්තං දුක්ඛං අධිවහති ආහරතීති <b>දුක්ඛාධිවහං</b>। දුක්ඛාධිවාහන්තිපි පාඨො। තස්සත්ථො – ලොකුත්තරපාදකජ්ඣානාදි <pb M=1.41/> අරියධම්මාභිමුඛං දුක්ඛෙන <pb V=1.42/> අධිවාහීයති පෙසීයතීති දුක්ඛාධිවාහං। ඉදම්පි වට්ටවසෙන උප්පන්නචිත්තමෙව। තඤ්හි වුත්තප්පකාරා දෙවමනුස්සාදිසම්පත්තියො දදමානම්පි ජාතිආදීනං අධිවහනතො දුක්ඛාධිවහං, අරියධම්මාධිගමාය දුප්පෙසනතො දුක්ඛාධිවාහඤ්ච නාම හොතීති।
bod:30:දසමෙ විවට්ටවසෙන උප්පන්නචිත්තමෙව චිත්තං। තඤ්හි මානුසකසුඛතො දිබ්බසුඛං, දිබ්බසුඛතො ඣානසුඛං, ඣානසුඛතො විපස්සනාසුඛං, විපස්සනාසුඛතො මග්ගසුඛං, මග්ගසුඛතො ඵලසුඛං, ඵලසුඛතො නිබ්බානසුඛං අධිවහති ආහරතීති <b>සුඛාධිවහං</b> නාම හොති, සුඛාධිවාහං වා। තඤ්හි ලොකුත්තරපාදකජ්ඣානාදිඅරියධම්මාභිමුඛං <pb P=1.54/> සුපෙසයං විස්සට්ඨඉන්දවජිරසදිසං හොතීති සුඛාධිවාහන්තිපි වුච්චති। ඉමස්මිම්පි වග්ගෙ වට්ටවිවට්ටමෙව කථිතන්ති।
cen:අකම්මනියවග්ගවණ්ණනා।
