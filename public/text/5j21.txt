cha:21:පවාරණාවිනිච්ඡයකථා
bod:116:එවං <pb V=1.168/> පටිග්ගහණවිනිච්ඡයං කථෙත්වා ඉදානි පවාරණාවිනිච්ඡයං කථෙතුං <b>“පටික්ඛෙපපවාරණා”</b>තිආදිමාහ। තත්ථ පටික්ඛිපනං පටික්ඛෙපො, අසම්පටිච්ඡනන්ති අත්ථො। පවාරියතෙ පවාරණා, පටිසෙධනන්ත්යත්ථො। පටික්ඛෙපසඞ්ඛාතා පවාරණා <b>පටික්ඛෙපපවාරණා</b>। අථ වා පටික්ඛෙපවසෙන පවාරණා <b>පටික්ඛෙපපවාරණා</b>। පඤ්චන්නං භොජනානං අඤ්ඤතරං භුඤ්ජන්තස්ස අඤ්ඤස්මිං භොජනෙ අභිහටෙ පටික්ඛෙපසඞ්ඛාතා පවාරණාති සම්බන්ධො।
bod:117:<b>යං අස්නාතී</b>ති යං භුඤ්ජති। <b>අම්බිලපායාසාදීසූ</b>ති <b>ආදි</b>-සද්දෙන ඛීරපායාසාදිං සඞ්ගණ්හාති। තත්ථ <b>අම්බිලපායාස</b>ග්ගහණෙන <pb M=1.222/> තක්කාදිඅම්බිලසංයුත්තා ඝනයාගු වුත්තා। <b>ඛීරපායාස</b>ග්ගහණෙන ඛීරසංයුත්තා යාගු සඞ්ගය්හති। <b>පවාරණං ජනෙතී</b>ති අනතිරිත්තභොජනාපත්තිනිබන්ධනං පටික්ඛෙපං සාධෙති। කතොපි පටික්ඛෙපො අනතිරිත්තභොජනාපත්තිනිබන්ධනො න හොති, අකතට්ඨානෙයෙව තිට්ඨතීති ආහ <b>“පවාරණං න ජනෙතී”</b>ති।
bod:“යාගු-සද්දස්ස පවාරණජනකයාගුයාපි සාධාරණත්තා ‘යාගුං ගණ්හථා’ති වුත්තෙපි පවාරණා හොතීති පවාරණං ජනෙතියෙවාති වුත්ත”න්ති තීසුපි ගණ්ඨිපදෙසු වුත්තං। තං පරතො තත්ථෙව “භත්තමිස්සකං යාගුං ආහරිත්වා”ති එත්ථ වුත්තකාරණෙන න සමෙති। වුත්තඤ්හි තත්ථ – හෙට්ඨා අයාගුකෙ නිමන්තනෙ උදකකඤ්ජිකඛීරාදීහි සද්ධිං මද්දිතං භත්තමෙව සන්ධාය “යාගුං ගණ්හථා”ති වුත්තත්තා පවාරණා හොති। “භත්තමිස්සකං යාගුං ආහරිත්වා”ති එත්ථ පන විසුං යාගුයා විජ්ජමානත්තා පවාරණා න හොතීති। තස්මා තත්ථ වුත්තනයෙනෙව ඛීරාදීහි සද්ධිං මද්දිතං භත්තමෙව සන්ධාය “යාගුං ගණ්හථා”ති වුත්තත්තා යාගුයාව තත්ථ අභාවතො පවාරණා හොතීති එවමෙත්ථ කාරණං වත්තබ්බං। එවඤ්හි සති පරතො “යෙනාපුච්ඡිතො, තස්ස අත්ථිතායා”ති අට්ඨකථාය වුත්තකාරණෙනපි සංසන්දති, අඤ්ඤථා ගණ්ඨිපදෙසුයෙව පුබ්බාපරවිරොධො ආපජ්ජති, අට්ඨකථාය ච න සමෙතීති। <b>සචෙ…පෙ॰… පඤ්ඤායතී</b>ති ඉමිනා වුත්තප්පමාණස්ස මච්ඡමංසඛණ්ඩස්ස නහාරුනො වා සබ්භාවමත්තං දස්සෙති। <b>තාහී</b>ති පුථුකාහි।
bod:<b>සාලිවීහියවෙහි කතසත්තූ</b>ති යෙභුය්යනයෙන වුත්තං, සත්ත ධඤ්ඤානි පන භජ්ජිත්වා කතොපි සත්තුයෙව। තෙනෙවාහ <b>“කඞ්ගුවරක…පෙ॰… සත්තුසඞ්ගහමෙව ගච්ඡතී”</b>ති। <b>සත්තුමොදකො</b>ති සත්තුයො පිණ්ඩෙත්වා <pb V=1.169/> කතො අපක්කො සත්තුගුළො <pb M=1.223/>। විමතිවිනොදනියං (වි॰ වි॰ ටී॰ පාචිත්තිය 2.238-239) පන <b>“සත්තුමොදකො</b>ති සත්තුං තෙමෙත්වා කතො අපක්කො, සත්තුං පන පිසිත්වා පිට්ඨං කත්වා තෙමෙත්වා පූවං කත්වා පචන්ති, තං න පවාරෙතී”ති වුත්තං।
bod:පඤ්චන්නං භොජනානං අඤ්ඤතරවසෙන විප්පකතභොජනභාවස්ස උපච්ඡින්නත්තා <b>“මුඛෙ සාසපමත්තම්පි…පෙ॰… න පවාරෙතී”</b>ති වුත්තං। “අකප්පියමංසං පටික්ඛිපති, න පවාරෙතී”ති වචනතො සචෙ සඞ්ඝිකං ලාභං අත්තනො අපාපුණන්තං ජානිත්වා වා අජානිත්වා වා පටික්ඛිපති, න පවාරෙති පටික්ඛිපිතබ්බස්සෙව පටික්ඛිත්තත්තා, අලජ්ජිසන්තකං පටික්ඛිපන්තොපි න පවාරෙති। <b>අවත්ථුතායා</b>ති අනතිරිත්තාපත්තිසාධිකාය පවාරණාය අවත්ථුභාවතො। එතෙන පටික්ඛිපිතබ්බස්සෙව පටික්ඛිත්තභාවං දීපෙති। යඤ්හි පටික්ඛිපිතබ්බං හොති, තස්ස පටික්ඛෙපො ආපත්තියා අඞ්ගං න හොතීති තං පවාරණාය අවත්ථූති වුච්චති।
bod:118:<b>ආසන්නතරං අඞ්ග</b>න්ති හත්ථපාසතො බහි ඨත්වා ඔනමිත්වා දෙන්තස්ස සීසං ආසන්නතරං හොති, තස්ස ඔරිමන්තෙන පරිච්ඡින්දිතබ්බං।
bod:<b>උපනාමෙතී</b>ති ඉමිනා කායාභිහාරං දස්සෙති। <b>අපනාමෙත්වා</b>ති අභිමුඛං හරිත්වා। <b>ඉදං භත්තං ගණ්හාති වදතී</b>ති කිඤ්චි අපනාමෙත්වා වදති। කෙවලං වාචාභිහාරස්ස අනධිප්පෙතත්තා ගණ්හථාති ගහෙතුං ආරද්ධං। හත්ථපාසතො බහි ඨිතස්ස සතිපි දාතුකාමතාභිහාරෙ පටික්ඛිපන්තස්ස දූරභාවෙනෙව පවාරණාය අභාවතො ථෙරස්සපි දූරභාවමත්තං ගහෙත්වා පවාරණාය අභාවං දස්සෙන්තො <b>“ථෙරස්ස දූරභාවතො”</b>තිආදිමාහ, න පන ථෙරස්ස අභිහාරසම්භවතො। සචෙපි ගහෙත්වා ගතො හත්ථපාසෙ ඨිතො <pb M=1.224/> හොති, කිඤ්චි පන අවත්වා ආධාරට්ඨානෙ ඨිතත්තා අභිහාරො නාම න හොතීති <b>“දූතස්ස ච අනභිහරණතො”</b>ති වුත්තං। “ගහෙත්වා ආගතෙන ‘භත්තං ගණ්හථා’ති වුත්තෙ අභිහාරො නාම හොතීති ‘සචෙ පන ගහෙත්වා ආගතො භික්ඛු…පෙ॰… පවාරණා හොතී’ති වුත්ත”න්ති තීසුපි ගණ්ඨිපදෙසු වුත්තං। කෙචි පන “පත්තං කිඤ්චිපි උපනාමෙත්වා ‘ඉමං භත්තං ගණ්හථා’ති වුත්තන්ති ගහෙතබ්බ”න්ති වදන්ති, තං යුත්තං විය දිස්සති වාචාභිහාරස්ස ඉධ අනධිප්පෙතත්තා।
bod:<b>පරිවෙසනායා</b>ති භත්තග්ගෙ। <b>අභිහටාව හොතී</b>ති පරිවෙසකෙනෙව අභිහටා හොති। <b>තතො</b> <pb V=1.170/> <b>දාතුකාමතාය ගණ්හන්තං පටික්ඛිපන්තස්ස පවාරණා හොතී</b>ති එත්ථ අග්ගණ්හන්තම්පි පටික්ඛිපතො පවාරණා හොතියෙව। කස්මා? දාතුකාමතාය අභිහටත්තා, “තස්මා සා අභිහටාව හොතී”ති හි වුත්තං। තෙනෙව තීසුපි ගණ්ඨිපදෙසු “දාතුකාමාභිහාරෙ සති කෙවලං ‘දස්සාමී’ති ගහණමෙව අභිහාරො න හොති, ‘දස්සාමී’ති ගණ්හන්තෙපි අගණ්හන්තෙපි දාතුකාමතාභිහාරොව අභිහාරො හොති, තස්මා ගහණසමයෙ වා අග්ගහණසමයෙ වා තං පටික්ඛිපතො පවාරණා හොතී”ති වුත්තං। ඉදානි තස්ස අසති දාතුකාමතාභිහාරෙ ගහණසමයෙපි පටික්ඛිපතො පවාරණා න හොතීති දස්සෙතුං <b>“සචෙ පනා”</b>තිආදි වුත්තං। කටච්ඡුනා අනුක්ඛිත්තම්පි පුබ්බෙ එව අභිහටත්තා පවාරණා හොතීති <b>“අභිහටාව හොතී”</b>ති වුත්තං। <b>උද්ධටමත්තෙ</b>ති භාජනතො වියොජිතමත්තෙ। <b>ද්වින්නං සමභාරෙපී</b>ති පරිවෙසකස්ස ච අඤ්ඤස්ස ච භත්තපච්ඡිභාරග්ගහණෙ සම්භූතෙපීති අත්ථො।
bod:119:<b>රසං ගණ්හථා</b>ති එත්ථ කෙවලං මංසරසස්ස අපවාරණාජනකස්ස නාමෙන වුත්තත්තා පටික්ඛිපතො පවාරණා න <pb M=1.225/> හොති। <b>මච්ඡරස</b>න්තිආදීසු මච්ඡො ච රසඤ්චාති අත්ථසම්භවතො, වත්ථුනොපි තාදිසත්තා පවාරණා හොති। “ඉදං ගණ්හථා”තිපි අවත්වා තුණ්හීභූතෙන අභිහටං පටික්ඛිපතොපි හොති එව।
bod:<b>කරම්බකො</b>ති මිස්සකාධිවචනමෙතං। යඤ්හි බහූහි මිස්සෙත්වා කරොන්ති, සො “කරම්බකො”ති වුච්චති, සො සචෙපි මංසෙන මිස්සෙත්වා කතො හොති, “කරම්බකං ගණ්හථා”ති අපවාරණාරහස්ස නාමෙන වුත්තත්තා පටික්ඛිපතො පවාරණා න හොති। “මංසකරම්බකං ගණ්හථා”ති වුත්තෙ පන “මංසමිස්සකං ගණ්හථා”ති වුත්තං හොති, තස්මා පවාරණාව හොති।
bod:120:<b>“උද්දිස්සකත”න්ති මඤ්ඤමානො</b>ති එත්ථ “වත්ථුනො කප්පියත්තා අකප්පියසඤ්ඤාය පටික්ඛෙපතොපි අචිත්තකත්තා ඉමස්ස සික්ඛාපදස්ස පවාරණා හොතී”ති වදන්ති। “හෙට්ඨා අයාගුකෙ නිමන්තනෙ උදකකඤ්ජිකඛීරාදීහි සද්ධිං මද්දිතං භත්තමෙව සන්ධාය ‘යාගුං ගණ්හථා’ති වුත්තත්තා පවාරණා හොති, ‘භත්තමිස්සකං යාගුං ආහරිත්වා’ති එත්ථ පන විසුං යාගුයා විජ්ජමානත්තා පවාරණා න හොතී”ති වදන්ති। <b>අයමෙත්ථ අධිප්පායො</b>ති “යෙනාපුච්ඡිතො”තිආදිනා වුත්තමෙවත්ථං සන්ධාය වදති। <b>කාරණං පනෙත්ථ දුද්දස</b>න්ති එත්ථ එකෙ තාව වදන්ති “යස්මා යාගුමිස්සකං නාම භත්තමෙව න හොති, ඛීරාදිකම්පි හොතියෙව, තස්මා කරම්බකෙ විය පවාරණාය න භවිතබ්බං, එවඤ්ච සති ‘යාගු බහුතරා වා හොති සමසමා වා <pb V=1.171/>, න පවාරෙති, යාගු මන්දා, භත්තං බහුතරං, පවාරෙතී’ති එත්ථ කාරණං දුද්දස”න්ති। කෙචි පන වදන්ති “යාගුමිස්සකං නාම භත්තං, තස්මා තං පටික්ඛිපතො පවාරණාය එව භවිතබ්බං, එවඤ්ච සති ‘ඉධ පවාරණා හොති, න හොතී’ති එත්ථ කාරණං දුද්දස”න්ති।
bod:යථා <pb M=1.226/> චෙත්ථ කාරණං දුද්දසං, එවං පරතො “මිස්සකං ගණ්හථා”ති එත්ථාපි කාරණං දුද්දසමෙවාති වෙදිතබ්බං। න හි පවාරණප්පහොනකස්ස අප්පබහුභාවො පවාරණාය භාවාභාවනිමිත්තං, කිඤ්චරහි පවාරණාජනකස්ස නාම ගහණමෙවෙත්ථ පමාණං, තස්මා “ඉදඤ්ච කරම්බකෙන න සමානෙතබ්බ”න්තිආදිනා යම්පි කාරණං වුත්තං, තම්පි පුබ්බෙ වුත්තෙන සංසන්දියමානං න සමෙති। යදි හි මිස්සකන්ති භත්තමිස්සකෙයෙව රුළ්හං සියා, එවං සති යථා “භත්තමිස්සකං ගණ්හථා”ති වුත්තෙ භත්තං බහුතරං වා සමං වා අප්පතරං වා හොති, පවාරෙතියෙව, එවං “මිස්සකං ගණ්හථා”ති වුත්තෙපි අප්පතරෙපි භත්තෙ පවාරණාය භවිතබ්බං “මිස්සක”න්ති භත්තමිස්සකෙයෙව රුළ්හත්තා। තථා හි “මිස්සකන්ති භත්තමිස්සකෙයෙව රුළ්හවොහාරත්තා ඉදං පන භත්තමිස්සකමෙවාති වුත්ත”න්ති තීසුපි ගණ්ඨිපදෙසු වුත්තං। අථ මිස්සකන්ති භත්තමිස්සකෙ රුළ්හං න හොති, මිස්සකභත්තං පන සන්ධාය “මිස්සකං ගණ්හථා”ති වුත්තන්ති। එවම්පි යථා අයාගුකෙ නිමන්තනෙ ඛීරාදීහි සම්මද්දිතං භත්තමෙව සන්ධාය “යාගුං ගණ්හථා”ති වුත්තෙ පවාරණා හොති, එවමිධාපි මිස්සකභත්තමෙව සන්ධාය “මිස්සකං ගණ්හථා”ති වුත්තෙ භත්තං අප්පං වා හොතු, බහු වා, පවාරණා එව සියා, තස්මා මිස්සකන්ති භත්තමිස්සකෙ රුළ්හං වා හොතු, මිස්සකං සන්ධාය භාසිතං වා, උභයථාපි පුබ්බෙනාපරං න සමෙතීති කිමෙත්ථ කාරණචින්තාය। ඊදිසෙසු පන ඨානෙසු අට්ඨකථාපමාණෙනෙව ගන්තබ්බන්ති අයං අම්හාකං ඛන්ති।
bod:විමතිවිනොදනියං (වි॰ වි॰ ටී॰ පාචිත්තිය 2.238-239) පන <b>“උද්දිස්සකතන්ති මඤ්ඤමානො</b>ති එත්ථ වත්ථුනො කප්පියත්තා ‘පවාරිතොව හොතී’ති වුත්තං। තඤ්චෙ උද්දිස්සකතමෙව හොති, පටික්ඛෙපො නත්ථි। <b>අයමෙත්ථාධිප්පායො</b>ති ‘යෙනාපුච්ඡිතො’තිආදිනා වුත්තමෙවත්ථං සන්ධාය වදති। <b>කාරණං පනෙත්ථ දුද්දස</b>න්ති භත්තස්ස බහුතරභාවෙ <pb M=1.227/> පවාරණාය සම්භවකාරණං දුද්දසං, අඤ්ඤථා කරම්බකෙපි මච්ඡාදිබහුභාවෙ පවාරණා භවෙය්යාති අධිප්පායො। යථා චෙත්ථ කාරණං දුද්දසං, එවං පරතො ‘මිස්සකං ගණ්හථා’ති එත්ථාපි කාරණං දුද්දසමෙවාති දට්ඨබ්බං। යඤ්ච ‘ඉදං පන භත්තමිස්සකමෙවා’තිආදි <pb V=1.172/> කාරණං වුත්තං, තම්පි ‘අප්පතරං න පවාරෙතී’ති වචනෙන න සමෙතී”ති එත්තකමෙව වුත්තං।
bod:<b>“විසුං කත්වා දෙතී</b>ති භත්තස්ස උපරි ඨිතං රසාදිං විසුං ගහෙත්වා දෙතී”ති තීසුපි ගණ්ඨිපදෙසු වුත්තං। කෙහිචි පන “යථා භත්තසිත්ථං න පතති, තථා ගාළ්හං හත්ථෙන පීළෙත්වා පරිස්සාවෙත්වා දෙතී”ති වුත්තං। තත්ථාපි කාරණං න දිස්සති। යථා හි භත්තමිස්සකං යාගුං ආහරිත්වා “යාගුං ගණ්හථා”ති වත්වා යාගුමිස්සකං භත්තම්පි දෙන්තං පටික්ඛිපතො පවාරණා න හොති, එවමිධාපි බහුඛීරරසාදීසු භත්තෙසු “ඛීරං ගණ්හථා”තිආදීනි වත්වා දින්නානි ඛීරාදීනි වා දෙතු ඛීරාදිමිස්සකං භත්තං වා, උභයථාපි පවාරණාය න භවිතබ්බං, තස්මා “විසුං කත්වා දෙතී”ති තෙනාකාරෙන දෙන්තං සන්ධාය වුත්තං, න පන භත්තමිස්සකං කත්වා දීයමානං පටික්ඛිපතො පවාරණා හොතීති දස්සනත්ථන්ති ගහෙතබ්බං। යදි පන භත්තමිස්සකං කත්වා දීයමානෙ පවාරණා හොතීති අධිප්පායෙන අට්ඨකථායං “විසුං කත්වා දෙතී”ති වුත්තං, එවං සති අට්ඨකථායෙවෙත්ථ පමාණන්ති ගහෙතබ්බං, න පන කාරණන්තරං ගවෙසිතබ්බං। විමතිවිනොදනියං (වි॰ වි॰ ටී॰ පාචිත්තිය 2.238-239) පන <b>“විසුං කත්වා දෙතී</b>ති ‘රසං ගණ්හථා’තිආදිනා වාචාය විසුං කත්වා දෙතීති අත්ථො ගහෙතබ්බො, න පන කායෙන රසාදිං වියොජෙත්වාති තථා අවියොජිතෙපි පටික්ඛිපතො පවාරණාය අසම්භවතො අපවාරණාපහොනකස්ස නාමෙන වුත්තත්තා භත්තමිස්සකයාගුං ආහරිත්වා ‘යාගුං <pb M=1.228/> ගණ්හථා’ති වුත්තට්ඨානාදීසු විය, අඤ්ඤථා එත්ථ යථා පුබ්බාපරං න විරුජ්ඣති, තථා අධිප්පායො ගහෙතබ්බො”ති වුත්තං।
bod:<b>නාවා වා සෙතු වා</b>තිආදිම්හි නාවාදිඅභිරුහනාදික්ඛණෙ කිඤ්චි ඨත්වාපි අභිරුහනාදිකාතබ්බත්තෙපි ගමනතප්පරතාය ඨානං නාම න හොති, ජනසම්මද්දෙන පන අනොකාසාදිභාවෙන ඨාතුං න වට්ටති। <b>අචාලෙත්වා</b>ති වුත්තට්ඨානතො අඤ්ඤස්මිං පීඨප්පදෙසෙ වා උද්ධං වා අපෙල්ලෙත්වා, තස්මිං එව පන ඨානෙ පරිවත්තෙතුං ලභති। තෙනාහ <b>“යෙන පස්සෙනා”</b>තිආදි। සචෙ උක්කුටිකං නිසින්නො පාදෙ අමුඤ්චිත්වාපි භූමියං නිසීදති, ඉරියාපථං විකොපෙන්තො නාම හොතීති උක්කුටිකාසනං අවිකොපෙත්වා සුඛෙන නිසීදිතුං <b>“තස්ස පන හෙට්ඨා…පෙ॰… නිසීදනකං දාතබ්බ”</b>න්ති වුත්තං। <b>“ආසනං අචාලෙත්වා</b>ති පීඨෙ ඵුට්ඨොකාසතො ආනිසදමංසං <pb V=1.173/> අමොචෙත්වා අනුට්ඨහිත්වාති වුත්තං හොති। අදින්නාදානෙ විය ඨානාචාවනං න ගහෙතබ්බ”න්ති තීසුපි ගණ්ඨිපදෙසු වුත්තං।
bod:121:<b>අකප්පියකත</b>න්ති එත්ථ අකප්පියකතස්සෙව අනතිරිත්තභාවතො කප්පියං අකාරාපෙත්වා තස්මිං පත්තෙ පක්ඛිත්තං මූලඵලාදියෙව අතිරිත්තං න හොති, අකප්පියභොජනං වා කුලදූසනාදිනා උප්පන්නං। සෙසං පන පත්තපරියාපන්නං අතිරිත්තමෙව හොති, පරිභුඤ්ජිතුං වට්ටති, තං පන මූලඵලාදිං පරිභුඤ්ජිතුකාමෙන තතො නීහරිත්වා කප්පියං කාරාපෙත්වා අඤ්ඤස්මිං භාජනෙ ඨපෙත්වා අතිරිත්තං කාරාපෙත්වා පරිභුඤ්ජිතබ්බං।
bod:122:<b>සො පුන කාතුං න ලභතී</b>ති තස්මිංයෙව භාජනෙ කරියමානං පඨමං කතෙන සද්ධිං කතං හොතීති පුන සොයෙව කාතුං න ලභති, අඤ්ඤො ලභති। අඤ්ඤස්මිං පන භාජනෙ තෙන වා අඤ්ඤෙන වා කාතුං වට්ටති। තෙනාහ <pb M=1.229/> <b>“යෙන අකතං, තෙන කාතබ්බං, යඤ්ච අකතං, තං කාතබ්බ”</b>න්ති। <b>තෙනාපී</b>ති එත්ථ <b>පි</b>-සද්දො න කෙවලං අඤ්ඤෙනෙවාති ඉමමත්ථං දීපෙති। <b>එවං කත</b>න්ති අඤ්ඤස්මිං භාජනෙ කතං।
bod:<b>පෙසෙත්වා</b>ති අනුපසම්පන්නස්ස හත්ථෙ පෙසෙත්වා। ඉමස්ස විනයකම්මභාවතො <b>“අනුපසම්පන්නස්ස හත්ථෙ ඨිතං න කාතබ්බ”</b>න්ති වුත්තං।
bod:<b>සචෙ පන ආමිසසංසට්ඨානී</b>ති එත්ථ සචෙ මුඛගතෙනාපි අනතිරිත්තෙන ආමිසෙන සංසට්ඨානි හොන්ති, පාචිත්තියමෙවාති වෙදිතබ්බං, තස්මා පවාරිතෙන භොජනං අතිරිත්තං කාරාපෙත්වා භුඤ්ජන්තෙනපි යථා අකතෙන මිස්සං න හොති, එවං මුඛඤ්ච හත්ථඤ්ච සුද්ධං කත්වා භුඤ්ජිතබ්බං। කිඤ්චාපි අපවාරිතස්ස පුරෙභත්තං යාමකාලිකාදීනි ආහාරත්ථාය පරිභුඤ්ජතොපි අනාපත්ති, පවාරිතස්ස පන පවාරණමූලකං දුක්කටං හොතියෙවාති “යාමකාලිකං…පෙ॰… අජ්ඣොහාරෙ අජ්ඣොහාරෙ ආපත්ති දුක්කටස්සා”ති පාළියං (පාචි॰ 240) වුත්තං।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:පටික්ඛෙපපවාරණාවිනිච්ඡයකථාලඞ්කාරො නාම
cen:එකවීසතිමො පරිච්ඡෙදො।
