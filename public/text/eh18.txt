cha:18:චත්තාලීසනිපාතො
sub:1:මහාකස්සපත්ථෙරගාථා
gax:1054:“න <pb T=.409/> <pb M=.350/> <pb V=.281/> <pb P=.94/> ගණෙන පුරක්ඛතො චරෙ, විමනො හොති සමාධි දුල්ලභො।
gae:නානාජනසඞ්ගහො දුඛො, ඉති දිස්වාන ගණං න රොචයෙ॥
gax:1055:“න කුලානි උපබ්බජෙ මුනි, විමනො හොති සමාධි දුල්ලභො।
gae:සො උස්සුක්කො රසානුගිද්ධො, අත්ථං රිඤ්චති යො සුඛාවහො॥
gax:1056:“පඞ්කොති හි නං අවෙදයුං, යායං වන්දනපූජනා කුලෙසු।
gae:සුඛුමං සල්ල දුරුබ්බහං, සක්කාරො කාපුරිසෙන දුජ්ජහො॥
gax:1057:“සෙනාසනම්හා ඔරුය්හ, නගරං පිණ්ඩාය පාවිසිං।
gae:භුඤ්ජන්තං පුරිසං කුට්ඨිං, සක්කච්චං තං උපට්ඨහිං॥
gax:1058:“සො මෙ <n>තං (සී॰ ක॰)</n> පක්කෙන හත්ථෙන, ආලොපං උපනාමයි।
gae:ආලොපං පක්ඛිපන්තස්ස, අඞ්ගුලි චෙත්ථ <n>පෙත්ථ (සී॰ ක॰)</n> ඡිජ්ජථ॥
gax:1059:“කුට්ටමූලඤ්ච <n>කුඩ්ඩමූලඤ්ච (සී॰ ස්යා॰)</n> නිස්සාය, ආලොපං තං අභුඤ්ජිසං।
gae:භුඤ්ජමානෙ වා භුත්තෙ වා, ජෙගුච්ඡං මෙ න විජ්ජති॥
gax:1060:“උත්තිට්ඨපිණ්ඩො ආහාරො, පූතිමුත්තඤ්ච ඔසධං।
gax:සෙනාසනං රුක්ඛමූලං, පංසුකූලඤ්ච චීවරං।
gae:යස්සෙතෙ අභිසම්භුත්වා <n>අභිභුඤ්ජති (?)</n>, ස වෙ චාතුද්දිසො නරො॥
gax:1061:“යත්ථ එකෙ විහඤ්ඤන්ති, ආරුහන්තා සිලුච්චයං।
gax:තස්ස බුද්ධස්ස දායාදො, සම්පජානො පතිස්සතො।
gae:ඉද්ධිබලෙනුපත්ථද්ධො <pb T=.410/>, කස්සපො අභිරූහති॥
gax:1062:“පිණ්ඩපාතපටික්කන්තො <pb M=.351/>, සෙලමාරුය්හ කස්සපො।
gae:ඣායති අනුපාදානො, පහීනභයභෙරවො॥
gax:1063:“පිණ්ඩපාතපටික්කන්තො, සෙලමාරුය්හ කස්සපො।
gae:ඣායති අනුපාදානො, ඩය්හමානෙසු නිබ්බුතො॥
gax:1064:“පිණ්ඩපාතපටික්කන්තො, සෙලමාරුය්හ කස්සපො।
gae:ඣායති අනුපාදානො, කතකිච්චො අනාසවො॥
gax:1065:“කරෙරිමාලාවිතතා <pb V=.282/> <pb P=.95/>, භූමිභාගා මනොරමා।
gae:කුඤ්ජරාභිරුදා රම්මා, තෙ සෙලා රමයන්ති මං॥
gax:1066:“නීලබ්භවණ්ණා රුචිරා, වාරිසීතා සුචින්ධරා।
gae:ඉන්දගොපකසඤ්ඡන්නා, තෙ සෙලා රමයන්ති මං॥
gax:1067:“නීලබ්භකූටසදිසා, කූටාගාරවරූපමා।
gae:වාරණාභිරුදා රම්මා, තෙ සෙලා රමයන්ති මං॥
gax:1068:“අභිවුට්ඨා රම්මතලා, නගා ඉසිභි සෙවිතා।
gae:අබ්භුන්නදිතා සිඛීහි, තෙ සෙලා රමයන්ති මං॥
gax:1069:“අලං ඣායිතුකාමස්ස, පහිතත්තස්ස මෙ සතො।
gae:අලං මෙ අත්ථකාමස්ස <n>අත්තකාමස්ස (?)</n>, පහිතත්තස්ස භික්ඛුනො॥
gax:1070:“අලං මෙ ඵාසුකාමස්ස, පහිතත්තස්ස භික්ඛුනො।
gae:අලං මෙ යොගකාමස්ස, පහිතත්තස්ස තාදිනො॥
gax:1071:“උමාපුප්ඵෙන සමානා, ගගනාවබ්භඡාදිතා।
gae:නානාදිජගණාකිණ්ණා <pb T=.411/>, තෙ සෙලා රමයන්ති මං॥
gax:1072:“අනාකිණ්ණා ගහට්ඨෙහි, මිගසඞ්ඝනිසෙවිතා।
gae:නානාදිජගණාකිණ්ණා, තෙ සෙලා රමයන්ති මං॥
gax:1073:“අච්ඡොදිකා පුථුසිලා, ගොනඞ්ගුලමිගායුතා।
gae:අම්බුසෙවාලසඤ්ඡන්නා, තෙ සෙලා රමයන්ති මං॥
gax:1074:“න පඤ්චඞ්ගිකෙන තුරියෙන, රති මෙ හොති තාදිසී।
gae:යථා එකග්ගචිත්තස්ස, සම්මා ධම්මං විපස්සතො॥
gax:1075:“කම්මං <pb M=.352/> බහුකං න කාරයෙ, පරිවජ්ජෙය්ය ජනං න උය්යමෙ।
gae:උස්සුක්කො සො රසානුගිද්ධො, අත්ථං රිඤ්චති යො සුඛාවහො॥
gax:1076:“කම්මං බහුකං න කාරයෙ, පරිවජ්ජෙය්ය අනත්තනෙය්යමෙතං।
gae:කිච්ඡති කායො කිලමති, දුක්ඛිතො සො සමථං න වින්දති॥
gax:1077:“ඔට්ඨප්පහතමත්තෙන, අත්තානම්පි න පස්සති।
gae:පත්ථද්ධගීවො චරති, අහං සෙය්යොති මඤ්ඤති॥
gax:1078:“අසෙය්යො සෙය්යසමානං, බාලො මඤ්ඤති අත්තානං।
gae:න තං විඤ්ඤූ පසංසන්ති, පත්ථද්ධමානසං නරං॥
gax:1079:“යො <pb V=.283/> ච සෙය්යොහමස්මීති, නාහං සෙය්යොති වා පන।
gae:හීනො තංසදිසො <n>තීනොහං සදිසො (ස්යා॰)</n> වාති, විධාසු න විකම්පති॥
gax:1080:“පඤ්ඤවන්තං <pb P=.96/> තථා තාදිං, සීලෙසු සුසමාහිතං।
gae:චෙතොසමථමනුත්තං, තඤ්චෙ විඤ්ඤූ පසංසරෙ॥
gax:1081:“යස්ස <pb T=.412/> සබ්රහ්මචාරීසු, ගාරවො නූපලබ්භති।
gae:ආරකා හොති සද්ධම්මා, නභතො පුථවී යථා॥
gax:1082:“යෙසඤ්ච හිරි ඔත්තප්පං, සදා සම්මා උපට්ඨිතං।
gae:විරූළ්හබ්රහ්මචරියා තෙ, තෙසං ඛීණා පුනබ්භවා॥
gax:1083:“උද්ධතො චපලො භික්ඛු, පංසුකූලෙන පාරුතො।
gae:කපීව සීහචම්මෙන, න සො තෙනුපසොභති॥
gax:1084:“අනුද්ධතො අචපලො, නිපකො සංවුතින්ද්රියො।
gae:සොභති පංසුකූලෙන, සීහොව ගිරිගබ්භරෙ॥
gax:1085:“එතෙ සම්බහුලා දෙවා, ඉද්ධිමන්තො යසස්සිනො।
gae:දසදෙවසහස්සානි, සබ්බෙ තෙ බ්රහ්මකායිකා॥
gax:1086:“ධම්මසෙනාපතිං වීරං, මහාඣායිං සමාහිතං।
gae:සාරිපුත්තං නමස්සන්තා, තිට්ඨන්ති පඤ්ජලීකතා॥
gax:1087:“‘නමො <pb M=.353/> තෙ පුරිසාජඤ්ඤ, නමො තෙ පුරිසුත්තම।
gae:යස්ස තෙ නාභිජානාම, යම්පි නිස්සාය ඣායති <n>ඣායසි (ක॰ අට්ඨ॰)</n>॥
gax:1088:“‘අච්ඡෙරං වත බුද්ධානං, ගම්භීරො ගොචරො සකො।
gae:යෙ මයං නාභිජානාම, වාලවෙධිසමාගතා’॥
gax:1089:“තං තථා දෙවකායෙහි, පූජිතං පූජනාරහං।
gae:සාරිපුත්තං තදා දිස්වා, කප්පිනස්ස සිතං අහු॥
gax:1090:“යාවතා බුද්ධඛෙත්තම්හි, ඨපයිත්වා මහාමුනිං।
gae:ධුතගුණෙ විසිට්ඨොහං, සදිසො මෙ න විජ්ජති॥
gax:1091:“පරිචිණ්ණො <pb T=.413/> මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, නත්ථි දානි පුනබ්භවො॥
gax:1092:“න <pb V=.284/> චීවරෙ න සයනෙ, භොජනෙ නුපලිම්පති।
gax:ගොතමො අනප්පමෙය්යො, මුළාලපුප්ඵං විමලංව।
gae:අම්බුනා නෙක්ඛම්මනින්නො, තිභවාභිනිස්සටො॥
gax:1093:“සතිපට්ඨානගීවො සො, සද්ධාහත්ථො මහාමුනි।
gae:පඤ්ඤාසීසො මහාඤාණී, සදා චරති නිබ්බුතො”ති॥
cen:… මහාකස්සපො ථෙරො…।
cen:චත්තාලීසනිපාතො නිට්ඨිතො।
bod:තත්රුද්දානං –
gax:චත්තාලීසනිපාතම්හි, මහාකස්සපසව්හයො।
gae:එකොව ථෙරො ගාථායො, චත්තාසීල දුවෙපි චාති॥
