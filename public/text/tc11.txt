cha:ද්වාදසම පරිච්ඡෙද
sub:නානාදෙසපසාදො
gax:1:ථෙරො මොග්ගලිපුත්තො සො, ජිනසාසන ජොතකො।
gae:නිට්ඨාපෙත්වාන සංගීතිං, පෙක්ඛමානො අනාගතං॥
gax:2:සාසනස්ස පතිට්ඨානං, පච්චන්තෙසු අවෙක්ඛිය।
gae:පෙසෙසි කත්තිකෙ මාසෙ, තෙතෙ ථෙරෙ තහිං තහිං॥
gax:3:ථෙරං කස්මීරගන්ධාරං, මජ්ඣන්තිකමපෙසයි।
gae:අපෙසයී මහාදෙව-ත්ථෙරං මහිසමණ්ඩලං॥
gax:4:වනවාසිං අපෙසයි, ථෙරං රක්ඛිතනාමකං।
gae:තථා’පරන්තකං යොන-ධම්මරක්ඛිතනාමකං॥
gax:5:මහාරට්ඨං මහාධම්ම-රක්ඛිතත්ථෙර නාමකං।
gae:මහාරක්ඛිත ථෙරං තං, යොන ලොකමපෙසයි॥
gax:6:පෙසෙසි මජ්ඣිමං ථෙරං, හිමවන්තපදෙසකං।
gae:සුවණ්ණභූමිං ථෙරෙ ද්වෙ, සොණමුත්තර මෙව ච॥
gax:7:මහාමහින්දත්ථෙරං තං, ථෙර ඉට්ටියමුත්තියං।
gae:සම්බලං භද්දසාලඤ්ච, සකෙ සද්ධිවිහාරිකෙ॥
gax:8:ලංකාදීපෙ <pb M=.69/> මනුඤ්ඤම්හි, මනුඤ්ඤං ජිනසාසනං।
gae:පතිට්ඨාපෙථ තුම්හෙ’ති, පඤ්ච ථෙරෙ අපෙසයි॥
gax:9:තදා කස්මීරගන්ධාරෙ, පක්කං සස්සං මහිද්ධිකො।
gae:අරවාලො නාගරාජා, වස්සං කරකසඤ්ඤිතං॥
gax:10:වස්සා පෙත්වා සමුද්දස්මිං, සබ්බං ඛිපතිදාරුණො।
gae:තත්ර මජ්ඣන්තිකත්ථෙරො, ඛිප්පං ගන්ත්වා විහායසා॥
gax:11:අරවාලදහෙවාරි-පිට්ඨෙ චඞ්කමනාදිකෙ।
gae:අකාසි දිස්වා තංනාගා, රුට්ඨාරඤ්ඤො නිවෙදයුං॥
gax:12:නාගරාජා’ථරුට්ඨො සො, විවිධා භිසිකා’කරි।
gae:වාතා මහන්තා වායන්ති, මෙඝො ගජ්ජති වස්සති॥
gax:13:ඵලන්ත්ය’සනියො විජ්ජු, නිච්ඡරන්ති තතො තතො।
gae:මහිරුහා පබ්බතානං, කූටානි පපතන්ති ච॥
gax:14:විරූපරූපා නාගා ච, භිංසාපෙන්ති සමන්තතො।
gae:සයං ධුපායති ජලති, අක්කොසන්තො අනෙකධා॥
gax:15:සබ්බං තං ඉද්ධියා ථෙරො, පටිබාහිය භිංසනං।
gae:අවොච නාගරාජං තං, දස්සෙන්තො බලමුත්තමං॥
gax:16:සදෙව කොපි චෙ ලොකො, ආගන්ත්වා තාසයෙය්ය මං।
gae:න මෙ පටිබලො අස්ස, ජනෙතුං භයභෙරවං॥
gax:17:සචෙ’පි ත්වං මහිං සබ්බං, සසමුද්දං සපබ්බතං।
gae:උක්ඛිපිත්වා මහානාග, ඛිපෙය්යාසි මමො’පරි॥
gax:18:නෙව මෙ සක්කුණෙය්යාසි, ජනෙතුං භයභෙරවං।
gae:අඤ්ඤදත්ථු තවෙ‘ව’ස්ස, විඝාතො උරගාධිප॥
gax:19:තංසුත්වා නිම්මදස්ස’ස්ස, ථෙරො ධම්මමදෙසයි।
gae:තතො සරණසීලෙසු, නාගරාජා පතිට්ඨහි॥
gax:20:තථෙව චතුරාසීති-සහස්සානි භුජඞ්ගමා।
gae:හිමවන්තෙව ගන්ධබ්බා, යක්ඛා කුම්භණ්ඩකා බහූ॥
gax:21:පණ්ඩකො නාම යක්ඛො තු, සද්ධිංහාරිත යක්ඛියා।
gae:පඤ්චසතෙහි පුත්තෙහි, ඵලං පාපුණි ආදිකං॥
gax:22:“මා”දානි <pb M=.70/> කොධං ජනියිත්ථ, ඉතො උද්ධං යථාපුරෙ।
gae:සසඝාතඤ්ච මා’කත්ථ, සුඛකාමාහි පාණිනො॥
gax:23:කරොථ මෙත්තං සත්තෙසු, වසන්තු මනුජා සුඛං।
gae:ඉති තෙනා’නුසිට්ඨා තෙ, තථෙව පටිපජ්ජිසුං॥
gax:24:තතො රතනපල්ලඞ්කෙ, ථෙරං සො උරගාධිපො।
gae:නිසීදාපිය අට්ඨාසි, බීජමානො තදන්තිකෙ॥
gax:25:තදා කස්මීරගන්ධාර-වාසිනො මනුජා’ගතා।
gae:නාගරාජස්ස පූජත්ථං, මන්ත්වා ථෙරං මහිද්ධිකං॥
gax:26:ථෙරමෙවා’භි වාදෙත්වා, එකමන්තං නිසීදිසුං।
gae:තෙසං ධම්මමදෙසෙසි, ථෙරො ආසිවිසොපමං॥
gax:27:අසීතියා සහස්සානං, ධම්මාභිසමයො අහු।
gae:සතසහස්ස පුරිසා, පබ්බජුං ථෙරසන්තිකෙ॥
gax:28:තතොප්පභුපති කස්මිර-ගන්ධාරං තෙ ඉදානිපි।
gae:ආසුං කාසාව පජ්ජොතා, වත්ථුත්තයපරායනා॥
gax:29:ගන්ත්වා මහාදෙවත්ථෙරො, දෙසං මහිසමණ්ඩලං।
gae:සුත්තන්තං දෙවදූතං සො, කථෙසි ජනමජ්ඣගො॥
gax:30:චත්තාලීස සහස්සානි, ධම්මචක්ඛුං විසොධයුං।
gae:චත්තාලීස සහස්සානි, පබ්බජිංසු තදන්තිකෙ॥
gax:31:ගන්ත්වා’ථ රක්ඛිතත්ථෙරො, වනවාසිං නභෙ ඨිතො।
gae:සංයුත්තමනමතග්ගං, කථෙසි ජනමජ්ඣගො॥
gax:32:සට්ඨි නරසහස්සානං, ධම්මාභිසමයො අහු।
gae:සත්තතිංස සහස්සානි, පබ්බජිංසු තදන්තිකෙ॥
gax:33:විහාරානං පඤ්චසතං, තස්මිංදෙසෙ පතිට්ඨහි।
gae:පතිට්ඨාපෙසි තත්ථෙවං, ථෙරො සො ජිනසාසනං॥
gax:34:ගන්ත්වා’පරන්තකං ථෙරො, යොනකො ධම්මරක්ඛිතො।
gae:අග්ගික්ඛන්ධොපමං සුත්තං, කථෙත්වා ජනමජ්ඣගො॥
gax:35:සත්තතිංස සහස්සානි, පාණෙ තත්ථ සමාගතෙ।
gae:ධම්මාමතමපායෙසි, ධම්මා ධම්මෙසු කොවිදො॥
gax:36:පුරිසානඤ්ච සහස්සඤ්ච, ඉත්ථියො ච තතො’ධිකා।
gae:ඛත්තියානං කුලායෙව, නික්ඛමිත්වාන පබ්බජුං॥
gax:37:මහාරට්ඨමිසී <pb M=.71/> ගන්ත්වා, සො මහාධම්මරක්ඛිතො।
gae:මහානාරදකස්සපව්හං, ජාතකං කථයී තහිං॥
gax:38:මග්ගඵලං පාපුණිංසු, චතුරාසීති සහස්සකා।
gae:තෙරසන්තු සහස්සානි, පබ්බජිංසු තදන්තිකෙ॥
gax:39:ගන්ත්වාන යොනවිසයං, සො මහාධම්මරක්ඛිතො ඉසි।
gae:කාළකාරාම සුත්තන්තං, කථෙසි ජනමජ්ඣගො॥
gax:40:පාණසත සහස්සානි, සහස්සානි ච සත්තති।
gae:මග්ගඵලං පාපුණිංසු, දස සහස්සානි පබ්බජුං॥
gax:41:ගන්ත්වා චතූහි ථෙරෙහි, දෙසෙසි මජ්ඣිමො ඉසි।
gae:හිමවන්තපදෙසස්මිං, ධම්මචක්කපවත්තනං॥
gax:42:මග්ගඵලපාපුණිංසු, අසීතිපාණ කොටියො।
gae:විසුං තෙ පඤ්චරට්ඨානි, පඤ්චථෙරා පසාදයුං॥
gax:43:පුරිසසතසහස්සානි, එකෙකස්සෙව සන්තිකෙ।
gae:පබ්බජිංසු පසාදෙන, සම්මාසම්බුද්ධ සාසනෙ॥
gax:44:සද්ධිං උත්තරථෙරෙන, සොණත්ථෙරො මහිද්ධිකො।
gae:සුවණ්ණභූමිං අගමා, තස්මිං තු සමයෙ පන॥
gax:45:ජාතෙ ජාතෙ රාජගෙහෙ, දාරකෙ රුද්දරක්ඛසී।
gae:සමුද්දතො නික්ඛමිත්වා, භක්ඛිත්වා පන ගච්ඡති॥
gax:46:තස්මිං ඛණෙ රාජගෙහෙ,
gax:ජාතො හොති කුමාරකො।
gax:ථෙරෙ මනුස්සා පස්සිත්වා,
gae:රක්ඛසානං සහායකා॥
gax:47:ඉති චින්තිය මාරෙතුං, සා යුවා උපසඞ්කමුං।
gae:“කිමෙතන්ති”ච පුච්ඡිත්වා, ථෙරං තෙ එව මාහුතෙ॥
gax:48:සමණා මයං හිමවන්තා, න රක්ඛසි සහායකා।
gae:රක්ඛසී සා සපරිසා, නික්ඛන්තා හොති සාගරා॥
gax:49:තං දිස්වාන මහාරාවං, විරවිංසු මහාජනා।
gae:දිගුණෙ රක්ඛසෙ ථෙරො, මාපයිත්වා භයානකෙ॥
gax:50:තං <pb M=.72/> රක්ඛසිං සපරිසං, පරික්ඛිපි සමන්තතො।
gae:ඉදං ඉමෙහි උද්ධන්ති, මන්ත්වා භීතා පලායිසා॥
gax:51:තස්ස දෙසස්ස ආරක්ඛං, ඨපෙත්වාන සමන්තතො।
gae:තස්මිං සමාගමෙ ථෙරො, බ්රහ්මජාලමදෙසයි॥
gax:52:සරණෙසු ච සීලෙසු, අට්ඨංසු බහවො ජනා।
gae:සට්ඨියා තු සහස්සානං, ධම්මාභිසමයො අහු॥
gax:53:අඩ්ඪුඩ්ඪානි සහස්සානි, පබ්බජුං කුලදාරකා।
gae:පබ්බජිංසු දියඩ්ඪන්තු, සහස්සං කුලධීතරො॥
gax:54:තතොප්පභුති සඤ්ජාතෙ, රාජගෙහෙ කුමාරකෙ।
gae:නාමං කරිංසු රාජානො, සොණුත්තර සනාමකෙ॥
gax:55:මහාජනස්සාපි ජිනස්ස කඩ්ඪනං।
gax:විහාය පත්තං අමතං සුඛම්පිතෙ।
gax:කරිංසු ලොකස්ස හිතං තහිං තහිං।
gae:භවෙය්ය යො ලොකහිතෙ පමාදවාති॥
cen:සුජනප්පසාද සංවෙගත්ථාය කතෙ මහාවංසෙ
cen:නානාදෙසපසාදො නාම ද්වාදසමො පරිච්ඡෙදො।
