cha:2:එකූපොසථිකවග්ගො
sub:1:එකූපොසථිකාථෙරීඅපදානං
gax:1:“නගරෙ <pb T=2.270/> <pb M=2.199/> <pb V=2.191/> බන්ධුමතියා, බන්ධුමා නාම ඛත්තියො।
gae:දිවසෙ පුණ්ණමාය සො, උපවසි උපොසථං॥
gax:2:“අහං තෙන සමයෙන, කුම්භදාසී අහං තහිං।
gae:දිස්වා සරාජකං සෙනං, එවාහං චින්තයිං තදා॥
gax:3:‘රාජාපි රජ්ජං ඡඩ්ඩෙත්වා, උපවසි උපොසථං।
gae:සඵලං නූන තං කම්මං, ජනකායො පමොදිතො’॥
gax:4:“යොනිසො <pb P=2.523/> පච්චවෙක්ඛිත්වා, දුග්ගච්චඤ්ච <n>දුග්ගතිඤ්ච (ස්යා॰)</n> දලිද්දතං <n>දළිද්දතං (සී॰)</n>।
gae:මානසං සම්පහංසිත්වා, උපවසිං උපොසථං॥
gax:5:“අහං උපොසථං කත්වා, සම්මාසම්බුද්ධසාසනෙ।
gae:තෙන කම්මෙන සුකතෙන, තාවතිංසමගච්ඡහං॥
gax:6:“තත්ථ මෙ සුකතං බ්යම්හං, උබ්භයොජනමුග්ගතං <n>උද්ධං යොජනමුග්ගතං (සී॰ ස්යා॰ පී॰)</n>।
gae:කූටාගාරවරූපෙතං, මහාසනසුභූසිතං॥
gax:7:“අච්ඡරා සතසහස්සා, උපතිට්ඨන්ති මං සදා।
gae:අඤ්ඤෙ දෙවෙ අතික්කම්ම, අතිරොචාමි සබ්බදා॥
gax:8:“චතුසට්ඨි දෙවරාජූනං, මහෙසිත්තමකාරයිං।
gae:තෙසට්ඨි චක්කවත්තීනං, මහෙසිත්තමකාරයිං॥
gax:9:“සුවණ්ණවණ්ණා <pb T=2.271/> හුත්වාන, භවෙසු සංසරාමහං।
gae:සබ්බත්ථ පවරා හොමි, උපොසථස්සිදං ඵලං॥
gax:10:“හත්ථියානං අස්සයානං, රථයානඤ්ච සීවිකං <n>කෙවලං (සී॰ ස්යා॰ පී॰)</n>।
gae:ලභාමි සබ්බමෙවෙතං, උපොසථස්සිදං ඵලං॥
gax:11:“සොණ්ණමයං රූපිමයං, අථොපි ඵලිකාමයං।
gae:ලොහිතඞ්ගමයඤ්චෙව, සබ්බං පටිලභාමහං॥
gax:12:“කොසෙය්යකම්බලියානි <pb V=2.192/>, ඛොමකප්පාසිකානි ච।
gae:මහග්ඝානි ච වත්ථානි, සබ්බං පටිලභාමහං॥
gax:13:“අන්නං <pb M=2.200/> පානං ඛාදනීයං, වත්ථසෙනාසනානි ච।
gae:සබ්බමෙතං පටිලභෙ, උපොසථස්සිදං ඵලං॥
gax:14:“වරගන්ධඤ්ච මාලඤ්ච, චුණ්ණකඤ්ච විලෙපනං।
gae:සබ්බමෙතං පටිලභෙ, උපොසථස්සිදං ඵලං॥
gax:15:“කූටාගාරඤ්ච පාසාදං, මණ්ඩපං හම්මියං ගුහං।
gae:සබ්බමෙතං පටිලභෙ, උපොසථස්සිදං ඵලං॥
gax:16:“ජාතියා සත්තවස්සාහං, පබ්බජිං අනගාරියං।
gae:අඩ්ඪමාසෙ අසම්පත්තෙ, අරහත්තමපාපුණිං॥
gax:17:“කිලෙසා ඣාපිතා මය්හං, භවා සබ්බෙ සමූහතා।
gae:සබ්බාසවපරික්ඛීණා, නත්ථි දානි පුනබ්භවො॥
gax:18:“එකනවුතිතො <pb P=2.524/> කප්පෙ, යං කම්මමකරිං තදා।
gae:දුග්ගතිං නාභිජානාමි, උපොසථස්සිදං ඵලං॥
gax:19:“කිලෙසා <pb T=2.272/> ඣාපිතා මය්හං…පෙ॰… විහරාමි අනාසවා॥
gax:20:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:21:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං එකූපොසථිකා භික්ඛුනී ඉමා ගාථායො අභාසිත්ථාති।
cen:එකූපොසථිකාථෙරියාපදානං පඨමං।
sub:2:සළලපුප්ඵිකාථෙරීඅපදානං
gax:22:“චන්දභාගානදීතීරෙ, අහොසිං කින්නරී තදා।
gae:අද්දසාහං දෙවදෙවං, චඞ්කමන්තං නරාසභං॥
gax:23:“ඔචිනිත්වාන සළලං, බුද්ධසෙට්ඨස්සදාසහං।
gae:උපසිඞ්ඝි මහාවීරො, සළලං දෙවගන්ධිකං॥
gax:24:“පටිග්ගහෙත්වා <pb V=2.193/> සම්බුද්ධො, විපස්සී ලොකනායකො।
gae:උපසිඞ්ඝි මහාවීරො, පෙක්ඛමානාය මෙ තදා॥
gax:25:“අඤ්ජලිං පග්ගහෙත්වාන, වන්දිත්වා ද්විපදුත්තමං <n>දිපදුත්තමං (සී॰ ස්යා॰ පී॰)</n>।
gae:සකං චිත්තං පසාදෙත්වා, තතො පබ්බතමාරුහිං॥
gax:26:“එකනවුතිතො <pb M=2.201/> කප්පෙ, යං පුප්ඵමදදිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:27:“කිලෙසා <pb T=2.273/> ඣාපිතා මය්හං…පෙ॰… විහරාමි අනාසවා॥
gax:28:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:29:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං සළලපුප්ඵිකා භික්ඛුනී ඉමා ගාථායො අභාසිත්ථාති।
cen:සළලපුප්ඵිකාථෙරියාපදානං දුතියං।
sub:3:මොදකදායිකාථෙරීඅපදානං
gax:30:“නගරෙ බන්ධුමතියා, කුම්භදාසී අහොසහං।
gae:මම භාගං ගහෙත්වාන, ගච්ඡං උදකහාරිකා <n>උදකහාරිකං (සී॰), උදකහාරිකෙ (ස්යා॰)</n>॥
gax:31:“පන්ථම්හි සමණං දිස්වා, සන්තචිත්තං සමාහතං।
gae:පසන්නචිත්තා සුමනා, මොදකෙ තීණිදාසහං॥
gax:32:“තෙන <pb P=2.525/> කම්මෙන සුකතෙන, චෙතනාපණිධීහි ච।
gae:එකනවුතිකප්පානි <n>එකූනතිංසකප්පානි (ස්යා॰)</n>, විනිපාතං නගච්ඡහං॥
gax:33:“සම්පත්ති තං <n>සම්පත්තිඤ්ච (ස්යා॰), සම්පත්තිකං (ක॰)</n> කරිත්වාන, සබ්බං අනුභවිං අහං।
gae:මොදකෙ තීණි දත්වාන, පත්තාහං අචලං පදං॥
gax:34:“කිලෙසා ඣාපිතා මය්හං…පෙ॰… විහරාමි අනාසවා॥
gax:35:“ස්වාගතං <pb T=2.274/> වත මෙ ආසි…පෙ॰… කතං බුද්ධස්ස සාසනං॥
gax:36:“පටිසම්භිදා <pb V=2.194/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං මොදකදායිකා භික්ඛුනී ඉමා ගාථායො අභාසිත්ථාති।
cen:මොදකදායිකාථෙරියාපදානං තතියං।
sub:4:එකාසනදායිකාථෙරීඅපදානං
gax:37:“නගරෙ <pb M=2.202/> හංසවතියා, අහොසිං බාලිකා <n>මාලිකා (ස්යා॰ පී॰)</n> තදා।
gae:මාතා ච මෙ පිතා චෙව, කම්මන්තං අගමංසු තෙ॥
gax:38:“මජ්ඣන්හිකම්හි සූරියෙ, අද්දසං සමණං අහං।
gae:වීථියා අනුගච්ඡන්තං, ආසනං පඤ්ඤපෙසහං॥
gax:39:“ගොනකාවිකතිකාහි <n>ගොනකචිත්තකාදීහි (සී॰)</n>, පඤ්ඤපෙත්වා මමාසනං।
gae:පසන්නචිත්තා සුමනා, ඉදං වචනමබ්රවිං॥
gax:40:“‘සන්තත්තා කුථිතා භූමි, සූරො මජ්ඣන්හිකෙ ඨිතො।
gae:මාලුතා ච න වායන්ති, කාලො චෙවෙත්ථ මෙහිති <n>චෙත්ථ උපට්ඨිතො (සී॰), චෙවත්ථං එති තං (පී॰)</n>॥
gax:41:“‘පඤ්ඤත්තමාසනමිදං, තවත්ථාය මහාමුනි।
gae:අනුකම්පං උපාදාය, නිසීද මම ආසනෙ’॥
gax:42:“නිසීදි තත්ථ සමණො, සුදන්තො සුද්ධමානසො।
gae:තස්ස පත්තං ගහෙත්වාන, යථාරන්ධං අදාසහං॥
gax:43:“තෙන <pb T=2.275/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:44:“තත්ථ මෙ සුකතං බ්යම්හං, ආසනෙන සුනිම්මිතං।
gae:සට්ඨියොජනමුබ්බෙධං, තිංසයොජනවිත්ථතං॥
gax:45:“සොණ්ණමයා <pb P=2.526/> මණිමයා, අථොපි ඵලිකාමයා।
gae:ලොහිතඞ්ගමයා චෙව, පල්ලඞ්කා විවිධා මම॥
gax:46:“තූලිකා විකතිකාහි, කට්ටිස්සචිත්තකාහි ච।
gae:උද්දඑකන්තලොමී ච, පල්ලඞ්කා මෙ සුසණ්ඨිතා <n>සුසන්ථතා (සී॰)</n>॥
gax:47:“යදා <pb V=2.195/> ඉච්ඡාමි ගමනං, හාසඛිඩ්ඩසමප්පිතා।
gae:සහ පල්ලඞ්කසෙට්ඨෙන, ගච්ඡාමි මම පත්ථිතං॥
gax:48:“අසීති දෙවරාජූනං, මහෙසිත්තමකාරයිං।
gae:සත්තති චක්කවත්තීනං, මහෙසිත්තමකාරයිං॥
gax:49:“භවාභවෙ <pb M=2.203/> සංසරන්තී, මහාභොගං ලභාමහං।
gae:භොගෙ මෙ ඌනතා නත්ථි, එකාසනස්සිදං ඵලං <n>එකාසනඵලං ඉදං (සබ්බත්ථ) එවමුපරිපි</n>॥
gax:50:“දුවෙ භවෙ සංසරාමි, දෙවත්තෙ අථ මානුසෙ।
gae:අඤ්ඤෙ භවෙ න ජානාමි, එකාසනස්සිදං ඵලං॥
gax:51:“දුවෙ කුලෙ පජායාමි, ඛත්තියෙ චාපි බ්රාහ්මණෙ।
gae:උච්චාකුලීනා <n>උච්චාකුලිකා (ස්යා॰ පී॰ ක॰)</n> සබ්බත්ථ, එකාසනස්සිදං ඵලං॥
gax:52:“දොමනස්සං න ජානාමි, චිත්තසන්තාපනං මම।
gae:වෙවණ්ණියං න ජානාමි, එකාසනස්සිදං ඵලං॥
gax:53:“ධාතියො <pb T=2.276/> මං උපට්ඨන්ති, ඛුජ්ජා චෙලාපිකා <n>ඛෙලාපිකා (සී॰), චෙලාවිකා (පී॰)</n> බහූ।
gae:අඞ්කෙන අඞ්කං ගච්ඡාමි, එකාසනස්සිදං ඵලං॥
gax:54:“අඤ්ඤා න්හාපෙන්ති භොජෙන්ති, අඤ්ඤා රමෙන්ති මං සදා।
gae:අඤ්ඤා ගන්ධං විලිම්පන්ති, එකාසනස්සිදං ඵලං <n>අඤ්ඤා මමෙව න්හාපෙන්ති, අඤ්ඤා භොජෙන්ති භොජනං। අඤ්ඤා මං අලඞ්කරොන්ති, අඤ්ඤා රමෙන්ති මං සද්ධා। (ස්යා॰)</n>॥
gax:55:“මණ්ඩපෙ රුක්ඛමූලෙ වා, සුඤ්ඤාගාරෙ වසන්තියා।
gae:මම සඞ්කප්පමඤ්ඤාය, පල්ලඞ්කො උපතිට්ඨති॥
gax:56:“අයං පච්ඡිමකො මය්හං, චරිමො වත්තතෙ භවො।
gae:අජ්ජාපි රජ්ජං ඡඩ්ඩෙත්වා, පබ්බජිං අනගාරියං॥
gax:57:“සතසහස්සිතො කප්පෙ, යං දානමදදිං තදා।
gae:දුග්ගතිං නාභිජානාමි, එකාසනස්සිදං ඵලං॥
gax:58:“කිලෙසා ඣාපිතා මය්හං…පෙ॰… විහරාමි අනාසවා॥
gax:59:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:60:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං එකාසනදායිකා භික්ඛුනී ඉමා ගාථායො අභාසිත්ථාති।
cen:එකාසනදායිකාථෙරියාපදානං චතුත්ථං।
sub:5:පඤ්චදීපදායිකාථෙරීඅපදානං
gax:61:“නගරෙ <pb T=2.277/> <pb M=2.204/> <pb V=2.196/> <pb P=2.527/> හංසවතියා, චාරිකී <n>චාරිකා (සී॰ ස්යා॰)</n> ආසහං තදා।
gae:ආරාමෙන ච ආරාමං <n>ආරාමෙන විහාරෙන (ස්යා॰ පී॰)</n>, චරාමි කුසලත්ථිකා॥
gax:62:“කාළපක්ඛම්හි දිවසෙ, අද්දසං බොධිමුත්තමං।
gae:තත්ථ චිත්තං පසාදෙත්වා, බොධිමූලෙ නිසීදහං॥
gax:63:“ගරුචිත්තං උපට්ඨෙත්වා, සිරෙ කත්වාන අඤ්ජලිං।
gae:සොමනස්සං පවෙදෙත්වා, එවං චින්තෙසි තාවදෙ॥
gax:64:“‘යදි බුද්ධො අමිතගුණො, අසමප්පටිපුග්ගලො।
gae:දස්සෙතු පාටිහීරං මෙ, බොධි ඔභාසතු අයං’॥
gax:65:“සහ ආවජ්ජිතෙ මය්හං, බොධි පජ්ජලි තාවදෙ।
gae:සබ්බසොණ්ණමයා ආසි, දිසා සබ්බා විරොචති॥
gax:66:“සත්තරත්තින්දිවං තත්ථ, බොධිමූලෙ නිසීදහං।
gae:සත්තමෙ දිවසෙ පත්තෙ, දීපපූජං අකාසහං॥
gax:67:“ආසනං පරිවාරෙත්වා, පඤ්ච දීපානි පජ්ජලුං।
gae:යාව උදෙති සූරියො, දීපා මෙ පජ්ජලුං තදා॥
gax:68:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:69:“තත්ථ මෙ සුකතං බ්යම්හං, පඤ්චදීපාති වුච්චති।
gae:සට්ඨියොජනමුබ්බෙධං, තිංසයොජනවිත්ථතං॥
gax:70:“අසඞ්ඛියානි <pb T=2.278/> දීපානි, පරිවාරෙ ජලිංසු මෙ।
gae:යාවතා දෙවභවනං, දීපාලොකෙන ජොතති॥
gax:71:“පරම්මුඛා <n>පුබ්බමුඛා (ස්යා॰)</n> නිසීදිත්වා, යදි ඉච්ඡාමි පස්සිතුං।
gae:උද්ධං අධො ච තිරියං, සබ්බං පස්සාමි චක්ඛුනා॥
gax:72:“යාවතා අභිකඞ්ඛාමි, දට්ඨුං සුගතදුග්ගතෙ <n>සුකතදුක්කටෙ (පී॰)</n>।
gae:තත්ථ ආවරණං නත්ථි, රුක්ඛෙසු පබ්බතෙසු වා॥
gax:73:“අසීති දෙවරාජූනං, මහෙසිත්තමකාරයිං।
gae:සතානං චක්කවත්තීනං, මහෙසිත්තමකාරයිං॥
gax:74:“යං <pb M=2.205/> <pb V=2.197/> <pb P=2.528/> යං යොනුපපජ්ජාමි, දෙවත්තං අථ මානුසං।
gae:දීපසතසහස්සානි, පරිවාරෙ ජලන්ති මෙ॥
gax:75:“දෙවලොකා චවිත්වාන, උප්පජ්ජිං මාතුකුච්ඡියං।
gae:මාතුකුච්ඡිගතා සන්තී, අක්ඛි මෙ න නිමීලති॥
gax:76:“දීපසතසහස්සානි, පුඤ්ඤකම්මසමඞ්ගිතා।
gae:ජලන්ති සූතිකාගෙහෙ, පඤ්චදීපානිදං ඵලං॥
gax:77:“පච්ඡිමෙ භවෙ සම්පත්තෙ, මානසං විනිවත්තයිං।
gae:අජරාමතං සීතිභාවං, නිබ්බානං ඵස්සයිං අහං॥
gax:78:“ජාතියා සත්තවස්සාහං, අරහත්තමපාපුණිං।
gae:උපසම්පාදයී බුද්ධො, ගුණමඤ්ඤාය ගොතමො॥
gax:79:“මණ්ඩපෙ රුක්ඛමූලෙ වා, සුඤ්ඤාගාරෙ වසන්තියා।
gae:සදා පජ්ජලතෙ දීපං, පඤ්චදීපානිදං ඵලං॥
gax:80:“දිබ්බචක්ඛු විසුද්ධං <pb T=2.279/> මෙ, සමාධිකුසලා අහං।
gae:අභිඤ්ඤාපාරමිප්පත්තා, පඤ්චදීපානිදං ඵලං॥
gax:81:“සබ්බවොසිතවොසානා, කතකිච්චා අනාසවා।
gae:පඤ්චදීපා මහාවීර, පාදෙ වන්දාමි චක්ඛුම॥
gax:82:“සතසහස්සිතො කප්පෙ, යං දීපමදදිං තදා।
gae:දුග්ගතිං නාභිජානාමි, පඤ්චදීපානිදං ඵලං॥
gax:83:“කිලෙසා ඣාපිතා මය්හං…පෙ॰… විහරාමි අනාසවා॥
gax:84:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:85:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං පඤ්චදීපදායිකා භික්ඛුනී ඉමා ගාථායො අභාසිත්ථාති।
cen:පඤ්චදීපදායිකාථෙරියාපදානං පඤ්චමං।
sub:6:නළමාලිකාථෙරීඅපදානං
gax:86:“චන්දභාගානදීතීරෙ <pb V=2.198/>, අහොසිං කින්නරී තදා।
gae:අද්දසං විරජං බුද්ධං, සයම්භුං අපරාජිතං॥
gax:87:“පසන්නචිත්තා <pb M=2.206/> <pb P=2.529/> සුමනා, වෙදජාතා කතඤ්ජලී।
gae:නළමාලං ගහෙත්වාන, සයම්භුං අභිපූජයිං॥
gax:88:“තෙන <pb T=2.280/> කම්මෙන සුකතෙන, චෙතනාපණිධීහි ච।
gae:ජහිත්වා කින්නරීදෙහං <n>මානසං දෙහං (සී॰ පී॰ ක॰) සුමෙධාවග්ගෙපි</n>, තාවතිංසමගච්ඡහං॥
gax:89:“ඡත්තිංසදෙවරාජූනං, මහෙසිත්තමකාරයිං।
gae:මනසා පත්ථිතං මය්හං, නිබ්බත්තති යථිච්ඡිතං॥
gax:90:“දසන්නං චක්කවත්තීනං, මහෙසිත්තමකාරයිං।
gae:ඔචිතත්තාව <n>සුචිතත්තාව (පී॰)</n> හුත්වාන, සංසරාමි භවෙස්වහං॥
gax:91:“කුසලං විජ්ජතෙ මය්හං, පබ්බජිං අනගාරියං।
gae:පූජාරහා අහං අජ්ජ, සක්යපුත්තස්ස සාසනෙ॥
gax:92:“විසුද්ධමනසා අජ්ජ, අපෙතමනපාපිකා।
gae:සබ්බාසවපරික්ඛීණා, නත්ථි දානි පුනබ්භවො॥
gax:93:“චතුන්නවුතිතො කප්පෙ, යං බුද්ධමභිපූජයිං।
gae:දුග්ගතිං නාභිජානාමි, නළමාලායිදං ඵලං॥
gax:94:“කිලෙසා ඣාපිතා මය්හං…පෙ॰… විහරාමි අනාසවා॥
gax:95:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:96:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං නළමාලිකා භික්ඛුනී ඉමා ගාථායො අභාසිත්ථාති।
cen:නළමාලිකාථෙරියාපදානං ඡට්ඨං।
sub:7:මහාපජාපතිගොතමීථෙරීඅපදානං
gax:97:“එකදා <pb T=2.281/> <pb V=2.199/> ලොකපජ්ජොතො, වෙසාලියං මහාවනෙ।
gae:කූටාගාරෙ සුසාලායං, වසතෙ නරසාරථි॥
gax:98:“තදා ජිනස්ස මාතුච්ඡා, මහාගොතමි භික්ඛුනී।
gae:තහිං කතෙ <n>තහිංයෙව (ස්යා॰)</n> පුරෙ රම්මෙ, වසී භික්ඛුනුපස්සයෙ॥
gax:99:“භික්ඛුනීහි <pb M=2.207/> විමුත්තාහි, සතෙහි සහ පඤ්චහි।
gae:රහොගතාය තස්සෙවං, චිතස්සාසි <n>චිත්තස්සාපි (ස්යා॰)</n> විතක්කිතං॥
gax:100:“බුද්ධස්ස පරිනිබ්බානං, සාවකග්ගයුගස්ස වා।
gae:රාහුලානන්දනන්දානං, නාහං ලච්ඡාමි පස්සිතුං॥
gax:101:“බුද්ධස්ස පරිනිබ්බානා, සාවකග්ගයුගස්ස වා।
gae:මහාකස්සපනන්දානං, ආනන්දරාහුලාන ච॥
gax:102:“පටිකච්චායුසඞ්ඛාරං <n>පටිගච්චායුසඞ්ඛාරෙ (සී॰)</n> <pb P=2.530/>, ඔසජ්ජිත්වාන නිබ්බුතිං।
gae:ගච්ඡෙය්යං ලොකනාථෙන, අනුඤ්ඤාතා මහෙසිනා॥
gax:103:“තථා පඤ්චසතානම්පි, භික්ඛුනීනං විතක්කිතං।
gae:ආසි ඛෙමාදිකානම්පි, එතදෙව විතක්කිතං॥
gax:104:“භූමිචාලො තදා ආසි, නාදිතා දෙවදුන්දුභී।
gae:උපස්සයාධිවත්ථායො, දෙවතා සොකපීළිතා॥
gax:105:“විලපන්තා සුකරුණං <n>සකරුණං (සී॰ ස්යා॰ පී॰)</n>, තත්ථස්සූනි පවත්තයුං।
gae:මිත්තා <n>සබ්බා (ස්යා॰ පී॰)</n> භික්ඛුනියො තාහි, උපගන්ත්වාන ගොතමිං॥
gax:106:“නිපච්ච සිරසා පාදෙ, ඉදං වචනමබ්රවුං।
gae:‘තත්ථ තොයලවාසිත්තා, මයමය්යෙ රහොගතා॥
gax:107:“‘සා <pb T=2.282/> චලා චලිතා භූමි, නාදිතා දෙවදුන්දුභී।
gae:පරිදෙවා ච සුය්යන්තෙ, කිමත්ථං නූන ගොතමී’॥
gax:108:“තදා අවොච සා සබ්බං, යථාපරිවිතක්කිතං।
gae:තායොපි සබ්බා ආහංසු, යථාපරිවිතක්කිතං॥
gax:109:“‘යදි තෙ රුචිතං අය්යෙ, නිබ්බානං පරමං සිවං।
gae:නිබ්බායිස්සාම සබ්බාපි, බුද්ධානුඤ්ඤාය සුබ්බතෙ॥
gax:110:“‘මයං <pb V=2.200/> සහාව නික්ඛන්තා, ඝරාපි ච භවාපි ච।
gae:සහායෙව ගමිස්සාම, නිබ්බානං පදමුත්තමං’॥
gax:111:“‘නිබ්බානාය වජන්තීනං, කිං වක්ඛාමී’ති සා වදං।
gae:සහ සබ්බාහි නිග්ගඤ්ඡි, භික්ඛුනීනිලයා තදා॥
gax:112:“උපස්සයෙ <pb M=2.208/> යාධිවත්ථා, දෙවතා තා ඛමන්තු මෙ।
gae:භික්ඛුනීනිලයස්සෙදං, පච්ඡිමං දස්සනං මම॥
gax:113:“න ජරා මච්චු වා යත්ථ, අප්පියෙහි සමාගමො।
gae:පියෙහි න වියොගොත්ථි, තං වජිස්සං <n>තං වජ්ජියං (ස්යා॰)</n> අසඞ්ඛතං॥
gax:114:“අවීතරාගා තං සුත්වා, වචනං සුගතොරසා।
gae:සොකට්ටා පරිදෙවිංසු, අහො නො අප්පපුඤ්ඤතා॥
gax:115:“භික්ඛුනීනිලයො <pb P=2.531/> සුඤ්ඤො, භූතො තාහි විනා අයං।
gae:පභාතෙ විය තාරායො, න දිස්සන්ති ජිනොරසා॥
gax:116:“නිබ්බානං ගොතමී යාති, සතෙහි සහ පඤ්චහි।
gae:නදීසතෙහිව සහ, ගඞ්ගා පඤ්චහි සාගරං॥
gax:117:“රථියාය <pb T=2.283/> වජන්තියො <n>වජන්තිං තං (සී॰), වජන්ති තං (ස්යා॰), වජන්තානං (පී॰)</n>, දිස්වා සද්ධා උපාසිකා।
gae:ඝරා නික්ඛම්ම පාදෙසු, නිපච්ච ඉදමබ්රවුං॥
gax:118:“‘පසීදස්සු මහාභොගෙ, අනාථායො විහාය නො।
gae:තයා න යුත්තා <n>යුත්තං (සී॰ ස්යා॰ පී॰)</n> නිබ්බාතුං, ඉච්ඡට්ටා විලපිංසු තා’॥
gax:119:“තාසං සොකපහානත්ථං, අවොච මධුරං ගිරං।
gae:‘රුදිතෙන අලං පුත්තා, හාසකාලොයමජ්ජ වො॥
gax:120:“‘පරිඤ්ඤාතං මයා දුක්ඛං, දුක්ඛහෙතු විවජ්ජිතො।
gae:නිරොධො මෙ සච්ඡිකතො, මග්ගො චාපි සුභාවිතො॥
cen:පඨමං භාණවාරං।
gax:121:“‘පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:122:“‘යස්සත්ථාය පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:123:“‘බුද්ධො <pb V=2.201/> තස්ස ච සද්ධම්මො, අනූනො යාව තිට්ඨති।
gae:නිබ්බාතුං තාව කාලො මෙ, මා මං සොචථ පුත්තිකා॥
gax:124:“‘කොණ්ඩඤ්ඤානන්දනන්දාදී <pb M=2.209/>, තිට්ඨන්ති රාහුලො ජිනො।
gae:සුඛිතො සහිතො සඞ්ඝො, හතදබ්බා ච තිත්ථියා॥
gax:125:“‘ඔක්කාකවංසස්ස යසො, උස්සිතො මාරමද්දනො।
gae:නනු සම්පති කාලො මෙ, නිබ්බානත්ථාය පුත්තිකා॥
gax:126:“‘චිරප්පභුති <pb T=2.284/> යං මය්හං, පත්ථිතං අජ්ජ සිජ්ඣතෙ।
gae:ආනන්දභෙරිකාලොයං, කිං වො අස්සූහි පුත්තිකා॥
gax:127:“‘සචෙ මයි දයා අත්ථි, යදි චත්ථි කතඤ්ඤුතා।
gae:සද්ධම්මට්ඨිතියා සබ්බා, කරොථ වීරියං දළ්හං॥
gax:128:“‘ථීනං අදාසි පබ්බජ්ජං, සම්බුද්ධො යාචිතො මයා।
gae:තස්මා යථාහං නන්දිස්සං, තථා තමනුතිට්ඨථ’॥
gax:129:“තා එවමනුසාසිත්වා, භික්ඛුනීහි පුරක්ඛතා।
gae:උපෙච්ච බුද්ධං වන්දිත්වා, ඉදං වචනමබ්රවි॥
gax:130:“‘අහං <pb P=2.532/> සුගත තෙ මාතා, ත්වඤ්ච වීර පිතා මම।
gae:සද්ධම්මසුඛද <n>සද්ධම්මසුඛදො (සී॰ ස්යා॰ පී॰)</n> නාථ, තයා ජාතාම්හි ගොතම॥
gax:131:“‘සංවද්ධිතොයං සුගත, රූපකායො මයා තව।
gae:අනින්දිතො <n>ආනන්දියො (ස්යා॰), අනින්දියො (පී॰)</n> ධම්මකායො <n>ධම්මතනු (සී॰ පී॰ ක॰)</n>, මම සංවද්ධිතො තයා॥
gax:132:“‘මුහුත්තං තණ්හාසමණං, ඛීරං ත්වං පායිතො මයා।
gae:තයාහං සන්තමච්චන්තං, ධම්මඛීරඤ්හි <n>ධම්මඛීරම්පි (ස්යා॰, ක॰)</n> පායිතා॥
gax:133:“‘බන්ධනාරක්ඛනෙ මය්හං, අණණො <n>අනණො (සී॰ ස්යා॰ පී॰)</n> ත්වං මහාමුනෙ।
gae:පුත්තකාමා ථියො යාචං, ලභන්ති තාදිසං සුතං॥
gax:134:“‘මන්ධාතාදිනරින්දානං, යා මාතා සා භවණ්ණවෙ।
gae:නිමුග්ගාහං තයා පුත්ත, තාරිතා භවසාගරා॥
gax:135:“‘රඤ්ඤො මාතා මහෙසීති, සුලභං නාමමිත්ථිනං।
gae:බුද්ධමාතාති යං නාමං, එතං පරමදුල්ලභං॥
gax:136:“‘තඤ්ච <pb T=2.285/> ලද්ධං මහාවීර, පණිධානං මමං තයා।
gae:අණුකං වා මහන්තං වා, තං සබ්බං පූරිතං මයා॥
gax:137:“‘පරිනිබ්බාතුමිච්ඡාමි <pb M=2.210/> <pb V=2.202/>, විහායෙමං කළෙවරං।
gae:අනුජානාහි මෙ වීර, දුක්ඛන්තකර නායක॥
gax:138:“‘චක්කඞ්කුසධජාකිණ්ණෙ, පාදෙ කමලකොමලෙ।
gae:පසාරෙහි පණාමං තෙ, කරිස්සං පුත්තඋත්තමෙ <n>පුත්තපෙමසා (සී॰ පී॰), පුත්තපෙමහං (ස්යා॰)</n>॥
gax:139:“‘සුවණ්ණරාසිසඞ්කාසං, සරීරං කුරු පාකටං।
gae:කත්වා දෙහං සුදිට්ඨං තෙ, සන්තිං ගච්ඡාමි නායක’॥
gax:140:“ද්වත්තිංසලක්ඛණූපෙතං, සුප්පභාලඞ්කතං තනුං।
gae:සඤ්ඣාඝනාව බාලක්කං, මාතුච්ඡං දස්සයී ජිනො॥
gax:141:“ඵුල්ලාරවින්දසංකාසෙ, තරුණාදිච්චසප්පභෙ।
gae:චක්කඞ්කිතෙ පාදතලෙ, තතො සා සිරසා පති॥
gax:142:“‘පණමාමි නරාදිච්ච, ආදිච්චකුලකෙතුකං।
gae:පච්ඡිමෙ මරණෙ මය්හං <n>සරණං මය්හං (ස්යා॰)</n>, න තං ඉක්ඛාමහං පුනො॥
gax:143:“‘ඉත්ථියො <pb P=2.533/> නාම ලොකග්ග, සබ්බදොසාකරා මතා।
gae:යදි කො චත්ථි දොසො මෙ, ඛමස්සු කරුණාකර॥
gax:144:“‘ඉත්ථිකානඤ්ච පබ්බජ්ජං, හං තං යාචිං පුනප්පුනං।
gae:තත්ථ චෙ අත්ථි දොසො මෙ, තං ඛමස්සු නරාසභ॥
gax:145:“‘මයා භික්ඛුනියො වීර, තවානුඤ්ඤාය සාසිතා।
gae:තත්ර චෙ අත්ථි දුන්නීතං, තං ඛමස්සු ඛමාධිප <n>ඛමාධිති (ස්යා॰), ඛමාපිතො (ක॰)</n>॥
gax:146:“‘අක්ඛන්තෙ <pb T=2.286/> නාම ඛන්තබ්බං, කිං භවෙ ගුණභූසනෙ।
gae:කිමුත්තරං තෙ වක්ඛාමි, නිබ්බානාය වජන්තියා॥
gax:147:“‘සුද්ධෙ අනූනෙ මම භික්ඛුසඞ්ඝෙ, ලොකා ඉතො නිස්සරිතුං ඛමන්තෙ।
gae:පභාතකාලෙ බ්යසනඞ්ගතානං, දිස්වාන නිය්යාතිව චන්දලෙඛා’॥
gax:148:“‘තදෙතරා භික්ඛුනියො ජිනග්ගං, තාරාව චන්දානුගතා සුමෙරුං।
gae:පදක්ඛිණං කච්ච නිපච්ච පාදෙ, ඨිතා මුඛන්තං සමුදික්ඛමානා॥
gax:149:“‘න <pb M=2.211/> තිත්තිපුබ්බං තව දස්සනෙන, චක්ඛුං න සොතං තව භාසිතෙන।
gae:චිත්තං මමං කෙවලමෙකමෙව, පප්පුය්ය තං ධම්මරසෙන තිත්ති॥
gax:150:“‘නදතො පරිසායං තෙ, වාදිතබ්බපහාරිනො।
gae:යෙ තෙ දක්ඛන්ති වදනං, ධඤ්ඤා තෙ නරපුඞ්ගව॥
gax:151:“‘දීඝඞ්ගුලී <pb V=2.203/> තම්බනඛෙ, සුභෙ ආයතපණ්හිකෙ।
gae:යෙ පාදෙ පණමිස්සන්ති <n>පණමායන්ති (ස්යා॰)</n>, තෙපි ධඤ්ඤා ගුණන්ධර॥
gax:152:“‘මධුරානි <pb P=2.534/> පහට්ඨානි, දොසග්ඝානි හිතානි ච।
gae:යෙ තෙ වාක්යානි සුය්යන්ති, තෙපි ධඤ්ඤා නරුත්තම॥
gax:153:“‘ධඤ්ඤාහං <pb T=2.287/> තෙ මහාවීර, පාදපූජනතප්පරා <n>මානපූජනතප්පරා (ක॰)</n>।
gae:තිණ්ණසංසාරකන්තාරා, සුවාක්යෙන සිරීමතො’॥
gax:154:“තතො සා අනුසාවෙත්වා <n>අනුමානෙ ත්වා (ක॰)</n>, භික්ඛුසඞ්ඝම්පි සුබ්බතා।
gae:රාහුලානන්දනන්දෙ ච, වන්දිත්වා ඉදමබ්රවි॥
gax:155:“‘ආසීවිසාලයසමෙ, රොගාවාසෙ කළෙවරෙ।
gae:නිබ්බින්දා දුක්ඛසඞ්ඝාටෙ, ජරාමරණගොචරෙ॥
gax:156:“‘නානාකලිමලාකිණ්ණෙ <n>නානාකුණපමලාකිණ්ණෙ (ස්යා॰), නානාකාළමලාකිණ්ණෙ (ක॰)</n>, පරායත්තෙ නිරීහකෙ।
gae:තෙන නිබ්බාතුමිච්ඡාමි, අනුමඤ්ඤථ පුත්තකා’॥
gax:157:“නන්දො රාහුලභද්දො ච, වීතසොකා නිරාසවා।
gae:ඨිතාචලට්ඨිති ථිරා, ධම්මතමනුචින්තයුං॥
gax:158:“‘ධිරත්ථු සඞ්ඛතං ලොලං, අසාරං කදලූපමං।
gae:මායාමරීචිසදිසං, ඉතරං අනවට්ඨිතං॥
gax:159:“‘යත්ථ නාම ජිනස්සායං, මාතුච්ඡා බුද්ධපොසිකා।
gae:ගොතමී නිධනං යාති, අනිච්චං සබ්බසඞ්ඛතං’॥
gax:160:“ආනන්දො ච තදා සෙඛො, සොකට්ටො <n>කනිට්ඨො (ස්යා॰)</n> ජිනවච්ඡලො।
gae:තත්ථස්සූනි කරොන්තො සො, කරුණං පරිදෙවති॥
gax:161:“හා සන්තිං <n>භාසන්තී (ස්යා॰)</n> ගොතමී යාති, නූන බුද්ධොපි නිබ්බුතිං।
gae:ගච්ඡති න චිරෙනෙව, අග්ගිරිව නිරින්ධනො॥
gax:162:“එවං <pb M=2.212/> විලාපමානං තං, ආනන්දං ආහ ගොතමී।
gae:සුතසාගරගම්භීර <pb T=2.288/>, බුද්ධොපට්ඨානතප්පර॥
gax:163:“‘න යුත්තං සොචිතුං පුත්ත, හාසකාලෙ උපට්ඨිතෙ।
gae:තයා මෙ සරණං පුත්ත, නිබ්බානං තමුපාගතං॥
gax:164:“‘තයා තාත සමජ්ඣිට්ඨො, පබ්බජ්ජං අනුජානි නො।
gae:මා පුත්ත විමනො හොහි, සඵලො තෙ පරිස්සමො॥
gax:165:“‘යං <pb V=2.204/> <pb P=2.535/> න දිට්ඨං පුරාණෙහි, තිත්ථිකාචරියෙහිපි।
gae:තං පදං සුකුමාරීහි, සත්තවස්සාහි වෙදිතං॥
gax:166:“‘බුද්ධසාසනපාලෙත, පච්ඡිමං දස්සනං තව।
gae:තත්ථ ගච්ඡාමහං පුත්ත, ගතො යත්ථ න දිස්සතෙ॥
gax:167:“‘කදාචි ධම්මං දෙසෙන්තො, ඛිපී ලොකග්ගනායකො।
gae:තදාහං ආසීසවාචං, අවොචං අනුකම්පිකා॥
gax:168:“‘චිරං ජීව මහාවීර, කප්පං තිට්ඨ මහාමුනෙ।
gae:සබ්බලොකස්ස අත්ථාය, භවස්සු අජරාමරො॥
gax:169:“‘තං තථාවාදිනිං බුද්ධො, මමං සො එතදබ්රවි।
gae:‘න හෙවං වන්දියා බුද්ධා, යථා වන්දසි ගොතමී॥
gax:170:“‘කථං චරහි සබ්බඤ්ඤූ, වන්දිතබ්බා තථාගතා।
gae:කථං අවන්දියා බුද්ධා, තං මෙ අක්ඛාහි පුච්ඡිතො॥
gax:171:“‘ආරද්ධවීරියෙ පහිතත්තෙ, නිච්චං දළ්හපරක්කමෙ।
gae:සමග්ගෙ සාවකෙ පස්ස, එතං බුද්ධානවන්දනං॥
gax:172:“‘තතො උපස්සයං ගන්ත්වා, එකිකාහං විචින්තයිං।
gae:සමග්ගපරිසං නාථො, රොධෙසි තිභවන්තගො॥
gax:173:“‘හන්දාහං <pb T=2.289/> පරිනිබ්බිස්සං, මා විපත්තිතමද්දසං।
gae:එවාහං චින්තයිත්වාන, දිස්වාන ඉසිසත්තමං॥
gax:174:“‘පරිනිබ්බානකාලං මෙ, ආරොචෙසිං <n>ආරොචෙමි (ස්යා॰)</n> විනායකං।
gae:තතො සො සමනුඤ්ඤාසි, කාලං ජානාහි ගොතමී॥
gax:175:“‘කිලෙසා <pb M=2.213/> ඣාපිතා මය්හං…පෙ॰… විහරාමි අනාසවා॥
gax:176:“‘ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:177:“‘පටිසම්භිදා චතස්සො…පෙ॰… කතං බුද්ධස්ස සාසනං॥
gax:178:“‘ථීනං ධම්මාභිසමයෙ, යෙ බාලා විමතිං ගතා।
gae:තෙසං දිට්ඨිප්පහානත්ථං, ඉද්ධිං දස්සෙහි ගොතමී’॥
gax:179:“තදා නිපච්ච සම්බුද්ධං, උප්පතිත්වාන අම්බරං।
gae:ඉද්ධී අනෙකා දස්සෙසි, බුද්ධානුඤ්ඤාය ගොතමී॥
gax:180:“එකිකා බහුධා ආසි, බහුකා චෙතිකා තථා।
gae:ආවිභාවං තිරොභාවං, තිරොකුට්ටං <n>තිරොකුඩ්ඩං (ස්යා॰)</n> තිරොනගං॥
gax:181:“අසජ්ජමානා <pb V=2.205/> <pb P=2.536/> අගමා, භූමියම්පි නිමුජ්ජථ।
gae:අභිජ්ජමානෙ උදකෙ, අගඤ්ඡි මහියා යථා॥
gax:182:“සකුණීව තථාකාසෙ, පල්ලඞ්කෙන කමී තදා।
gae:වසං වත්තෙසි කායෙන, යාව බ්රහ්මනිවෙසනං॥
gax:183:“සිනෙරුං <pb T=2.290/> දණ්ඩං කත්වාන, ඡත්තං කත්වා මහාමහිං।
gae:සමූලං පරිවත්තෙත්වා, ධාරයං චඞ්කමී නභෙ॥
gax:184:“ඡස්සූරොදයකාලෙව, ලොකඤ්චාකාසි ධූමිකං।
gae:යුගන්තෙ විය ලොකං සා, ජාලාමාලාකුලං අකා॥
gax:185:“මුචලින්දං මහාසෙලං, මෙරුමූලනදන්තරෙ <n>මෙරුමන්දාරදද්දරෙ (සී॰ පී॰), මෙරුං මන්දාරදන්තරෙ (ස්යා॰)</n>।
gae:සාසපාරිව සබ්බානි, එකෙනග්ගහි මුට්ඨිනා॥
gax:186:“අඞ්ගුලග්ගෙන ඡාදෙසි, භාකරං සනිසාකරං।
gae:චන්දසූරසහස්සානි, ආවෙළමිව ධාරයි॥
gax:187:“චතුසාගරතොයානි, ධාරයී එකපාණිනා।
gae:යුගන්තජලදාකාරං, මහාවස්සං පවස්සථ॥
gax:188:“චක්කවත්තිං සපරිසං, මාපයී සා නභත්තලෙ।
gae:ගරුළං ද්විරදං සීහං, විනදන්තං පදස්සයි॥
gax:189:“එකිකා අභිනිම්මිත්වා, අප්පමෙය්යං භික්ඛුනීගණං।
gae:පුන අන්තරධාපෙත්වා, එකිකා මුනිමබ්රවි॥
gax:190:“‘මාතුච්ඡා <pb M=2.214/> තෙ මහාවීර, තව සාසනකාරිකා।
gae:අනුප්පත්තා සකං අත්ථං, පාදෙ වන්දාමි චක්ඛුම’॥
gax:191:“දස්සෙත්වා විවිධා ඉද්ධී, ඔරොහිත්වා නභත්තලා।
gae:වන්දිත්වා ලොකපජ්ජොතං, එකමන්තං නිසීදි සා॥
gax:192:“සා වීසවස්සසතිකා, ජාතියාහං මහාමුනෙ।
gae:අලමෙත්තාවතා වීර, නිබ්බායිස්සාමි නායක॥
gax:193:“තදාතිවිම්හිතා <pb T=2.291/> සබ්බා, පරිසා සා කතඤ්ජලී।
gae:අවොචය්යෙ කථං ආසි, අතුලිද්ධිපරක්කමා॥
gax:194:“පදුමුත්තරො <pb P=2.537/> නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:195:“තදාහං <pb V=2.206/> හංසවතියං, ජාතාමච්චකුලෙ අහුං।
gae:සබ්බොපකාරසම්පන්නෙ, ඉද්ධෙ ඵීතෙ මහද්ධනෙ॥
gax:196:“කදාචි පිතුනා සද්ධිං, දාසිගණපුරක්ඛතා।
gae:මහතා පරිවාරෙන, තං උපෙච්ච නරාසභං॥
gax:197:“වාසවං විය වස්සන්තං, ධම්මමෙඝං අනාසවං <n>පවස්සයං (ක॰)</n>।
gae:සරදාදිච්චසදිසං, රංසිජාලසමුජ්ජලං <n>රංසිමාලාකුලං ජිනං (සී॰ ස්යා॰), රංසිජාලාකුලං ජිනං (පී॰)</n>॥
gax:198:“දිස්වා චිත්තං පසාදෙත්වා, සුත්වා චස්ස සුභාසිතං।
gae:මාතුච්ඡං භික්ඛුනිං අග්ගෙ, ඨපෙන්තං නරනායකං॥
gax:199:“සුත්වා දත්වා මහාදානං, සත්තාහං තස්ස තාදිනො।
gae:සසඞ්ඝස්ස නරග්ගස්ස, පච්චයානි බහූනි ච॥
gax:200:“නිපච්ච පාදමූලම්හි, තං ඨානමභිපත්ථයිං।
gae:තතො මහාපරිසතිං, අවොච ඉසිසත්තමො॥
gax:201:“‘යා සසඞ්ඝං අභොජෙසි, සත්තාහං ලොකනායකං।
gae:තමහං කිත්තයිස්සාමි, සුණාථ මම භාසතො॥
gax:202:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:203:“‘තස්ස <pb T=2.292/> <pb M=2.215/> ධම්මෙසු දායාදා, ඔරසා ධම්මනිම්මිතා।
gae:ගොතමී නාම නාමෙන, හෙස්සති සත්ථු සාවිකා॥
gax:204:“‘තස්ස බුද්ධස්ස මාතුච්ඡා, ජීවිතාපාදිකා <n>ජීවිතපාලිකා (ස්යා॰)</n> අයං।
gae:රත්තඤ්ඤූනඤ්ච අග්ගත්තං, භික්ඛුනීනං ලභිස්සති’॥
gax:205:“තං සුත්වාන පමොදිත්වා <n>තං සුත්වාහං පමුදිතා (සී॰ ස්යා॰ පී॰)</n>, යාවජීවං තදා ජිනං।
gae:පච්චයෙහි උපට්ඨිත්වා, තතො කාලඞ්කතා අහං॥
gax:206:“තාවතිංසෙසු දෙවෙසු, සබ්බකාමසමිද්ධිසු।
gae:නිබ්බත්තා දසහඞ්ගෙහි, අඤ්ඤෙ අභිභවිං අහං॥
gax:207:“රූපසද්දෙහි ගන්ධෙහි, රසෙහි ඵුසනෙහි ච।
gae:ආයුනාපි ච වණ්ණෙන, සුඛෙන යසසාපි ච॥
gax:208:“තථෙවාධිපතෙය්යෙන, අධිගය්හ විරොචහං।
gae:අහොසිං අමරින්දස්ස, මහෙසී දයිතා තහිං॥
gax:209:“සංසාරෙ <pb V=2.207/> <pb P=2.538/> සංසරන්තීහං, කම්මවායුසමෙරිතා।
gae:කාසිස්ස රඤ්ඤො විසයෙ, අජායිං දාසගාමකෙ॥
gax:210:“පඤ්චදාසසතානූනා, නිවසන්ති තහිං තදා।
gae:සබ්බෙසං තත්ථ යො ජෙට්ඨො, තස්ස ජායා අහොසහං॥
gax:211:“සයම්භුනො පඤ්චසතා, ගාමං පිණ්ඩාය පාවිසුං।
gae:තෙ දිස්වාන අහං තුට්ඨා, සහ සබ්බාහි ඉත්ථිභි <n>ඤාතිභි (සී॰ ස්යා॰ පී॰)</n>॥
gax:212:“පූගා හුත්වාව සබ්බායො <n>කත්වා පඤ්චසතකුටී (සී॰ ස්යා॰)</n>, චතුමාසෙ උපට්ඨහුං <n>උපට්ඨිය (සී॰ ස්යා॰ පී॰)</n>।
gae:තිචීවරානි දත්වාන, සංසරිම්හ <n>පසන්නාම්හ (ස්යා॰)</n> සසාමිකා॥
gax:213:“තතො <pb T=2.293/> චුතා සබ්බාපි තා, තාවතිංසගතා මයං।
gae:පච්ඡිමෙ ච භවෙ දානි, ජාතා දෙවදහෙ පුරෙ॥
gax:214:“පිතා අඤ්ජනසක්කො මෙ, මාතා මම සුලක්ඛණා।
gae:තතො කපිලවත්ථුස්මිං, සුද්ධොදනඝරං ගතා॥
gax:215:“සෙසා <n>සබ්බා (ස්යා॰)</n> සක්යකුලෙ ජාතා, සක්යානං ඝරමාගමුං।
gae:අහං විසිට්ඨා සබ්බාසං, ජිනස්සාපාදිකා අහුං॥
gax:216:“මම <pb M=2.216/> පුත්තොභිනික්ඛම්ම <n>ස මෙ පුත්තො… (ස්යා॰)</n>, බුද්ධො ආසි විනායකො।
gae:පච්ඡාහං පබ්බජිත්වාන, සතෙහි සහ පඤ්චහි॥
gax:217:“සාකියානීහි ධීරාහි, සහ සන්තිසුඛං ඵුසිං।
gae:යෙ තදා පුබ්බජාතියං, අම්හාකං ආසු සාමිනො॥
gax:218:“සහපුඤ්ඤස්ස කත්තාරො, මහාසමයකාරකා।
gae:ඵුසිංසු අරහත්තං තෙ, සුගතෙනානුකම්පිතා॥
gax:219:“තදෙතරා භික්ඛුනියො, ආරුහිංසු නභත්තලං।
gae:සංගතා <n>ඛගතා (සී॰)</n> විය තාරායො, විරොචිංසු මහිද්ධිකා॥
gax:220:“ඉද්ධී අනෙකා දස්සෙසුං, පිළන්ධවිකතිං යථා।
gae:කම්මාරො කනකස්සෙව, කම්මඤ්ඤස්ස සුසික්ඛිතො <n>පුණ්ණකම්මෙසු සික්ඛිතා (ස්යා॰)</n>॥
gax:221:“දස්සෙත්වා පාටිහීරානි, විචිත්තානි <n>විවිධානි (ස්යා॰)</n> බහූනි ච।
gae:තොසෙත්වා වාදිපවරං, මුනිං සපරිසං තදා॥
gax:222:“ඔරොහිත්වාන ගගනා, වන්දිත්වා ඉසිසත්තමං।
gae:අනුඤ්ඤාතා නරග්ගෙන, යථාඨානෙ නිසීදිසුං॥
gax:223:“‘අහොනුකම්පිකා <pb V=2.208/> අම්හං, සබ්බාසං චිර ගොතමී।
gae:වාසිතා තව පුඤ්ඤෙහි, පත්තා නො ආසවක්ඛයං॥
gax:224:“‘කිලෙසා <pb P=2.539/> ඣාපිතා අම්හං, භවා සබ්බෙ සමූහතා।
gae:නාගීව බන්ධනං ඡෙත්වා, විහරාම අනාසවා॥
gax:225:“‘ස්වාගතං වත නො ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:226:“‘පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං॥
gax:227:“‘ඉද්ධීසු ච වසී හොම, දිබ්බාය සොතධාතුයා।
gae:චෙතොපරියඤාණස්ස, වසී හොම මහාමුනෙ॥
gax:228:“‘පුබ්බෙනිවාසං ජානාම, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි දානි පුනබ්භවො॥
gax:229:“‘අත්ථෙ <pb M=2.217/> ධම්මෙ ච නෙරුත්තෙ, පටිභානෙ <n>පටිභාණෙ (සී॰ ස්යා॰)</n> ච විජ්ජති।
gae:ඤාණං අම්හං මහාවීර, උප්පන්නං තව සන්තිකෙ॥
gax:230:“‘අස්මාභි පරිචිණ්ණොසි, මෙත්තචිත්තාහි නායක।
gae:අනුජානාහි සබ්බාසං <n>සබ්බායො (ස්යා॰ පී॰)</n>, නිබ්බානාය මහාමුනෙ’॥
gax:231:“නිබ්බායිස්සාම ඉච්චෙවං, කිං වක්ඛාමි වදන්තියො।
gae:යස්ස දානි ච වො කාලං, මඤ්ඤථාති ජිනොබ්රවි॥
gax:232:“ගොතමීආදිකා තායො, තදා භික්ඛුනියො ජිනං।
gae:වන්දිත්වා ආසනා තම්හා, වුට්ඨාය අගමිංසු තා॥
gax:233:“මහතා <pb T=2.295/> ජනකායෙන, සහ ලොකග්ගනායකො।
gae:අනුසංයායී සො <n>අනුසංසාවයී (ස්යා॰ ක॰)</n> වීරො, මාතුච්ඡං යාවකොට්ඨකං॥
gax:234:“තදා නිපති පාදෙසු, ගොතමී ලොකබන්ධුනො।
gae:සහෙව තාහි සබ්බාහි, පච්ඡිමං පාදවන්දනං॥
gax:235:“‘ඉදං පච්ඡිමකං මය්හං, ලොකනාථස්ස දස්සනං।
gae:න පුනො අමතාකාරං, පස්සිස්සාමි මුඛං තව॥
gax:236:“‘න ච මෙ වන්දනං <n>වදනං (ක॰)</n> වීර, තව පාදෙ සුකොමලෙ।
gae:සම්ඵුසිස්සති ලොකග්ග, අජ්ජ ගච්ඡාමි නිබ්බුතිං’॥
gax:237:“රූපෙන <pb V=2.209/> කිං තවානෙන, දිට්ඨෙ ධම්මෙ යථාතථෙ।
gae:සබ්බං සඞ්ඛතමෙවෙතං, අනස්සාසිකමිත්තරං॥
gax:238:“සා සහ තාහි ගන්ත්වාන, භික්ඛුනුපස්සයං සකං।
gae:අඩ්ඪපල්ලඞ්කමාභුජ්ජ, නිසීදි පරමාසනෙ॥
gax:239:“තදා උපාසිකා තත්ථ, බුද්ධසාසනවච්ඡලා।
gae:තස්සා පවත්තිං සුත්වාන, උපෙසුං පාදවන්දිකා॥
gax:240:“කරෙහි උරං පහන්තා, ඡින්නමූලා යථා ලතා।
gae:රොදන්තා කරුණං රවං, සොකට්ටා භූමිපාතිතා॥
gax:241:“මා <pb P=2.540/> නො සරණදෙ නාථෙ, විහාය ගමි නිබ්බුතිං।
gae:නිපතිත්වාන යාචාම, සබ්බායො සිරසා මයං॥
gax:242:“යා <pb M=2.218/> පධානතමා තාසං, සද්ධා පඤ්ඤා උපාසිකා।
gae:තස්සා සීසං පමජ්ජන්තී, ඉදං වචනමබ්රවි॥
gax:243:“‘අලං <pb T=2.296/> පුත්තා විසාදෙන, මාරපාසානුවත්තිනා।
gae:අනිච්චං සඞ්ඛතං සබ්බං, වියොගන්තං චලාචලං’॥
gax:244:“තතො සා තා විසජ්ජිත්වා, පඨමං ඣානමුත්තමං।
gae:දුතියඤ්ච තතියඤ්ච, සමාපජ්ජි චතුත්ථකං॥
gax:245:“ආකාසායතනඤ්චෙව, විඤ්ඤාණායතනං තථා।
gae:ආකිඤ්චං නෙවසඤ්ඤඤ්ච, සමාපජ්ජි යථාක්කමං॥
gax:246:“පටිලොමෙන ඣානානි, සමාපජ්ජිත්ථ ගොතමී।
gae:යාවතා පඨමං ඣානං, තතො යාවචතුත්ථකං॥
gax:247:“තතො වුට්ඨාය නිබ්බායි, දීපච්චීව නිරාසවා <n>නිරාසනා (සී॰ පී॰)</n>।
gae:භූමිචාලො මහා ආසි, නභසා විජ්ජුතා පති॥
gax:248:“පනාදිතා දුන්දුභියො, පරිදෙවිංසු දෙවතා।
gae:පුප්ඵවුට්ඨී ච ගගනා, අභිවස්සථ මෙදනිං॥
gax:249:“කම්පිතො මෙරුරාජාපි, රඞ්ගමජ්ඣෙ යථා නටො।
gae:සොකෙන චාතිදීනොව විරවො ආසි සාගරො॥
gax:250:“දෙවා නාගාසුරා බ්රහ්මා, සංවිග්ගාහිංසු තඞ්ඛණෙ।
gae:‘අනිච්චා වත සඞ්ඛාරා, යථායං විලයං ගතා’॥
gax:251:“යා <pb V=2.210/> චෙ මං පරිවාරිංසු, සත්ථු සාසනකාරිකා।
gae:තායොපි අනුපාදානා, දීපච්චි විය <n>දීපසිඛා විය (ස්යා॰)</n> නිබ්බුතා॥
gax:252:“හා යොගා විප්පයොගන්තා, හානිච්චං සබ්බසඞ්ඛතං।
gae:හා ජීවිතං විනාසන්තං, ඉච්චාසි පරිදෙවනා॥
gax:253:“තතො <pb T=2.297/> දෙවා ච බ්රහ්මා ච, ලොකධම්මානුවත්තනං।
gae:කාලානුරූපං කුබ්බන්ති, උපෙත්වා ඉසිසත්තමං॥
gax:254:“තදා <pb P=2.541/> ආමන්තයී සත්ථා, ආනන්දං සුතසාගරං <n>සුතිසාගරං (සී॰ ස්යා॰ පී॰)</n>।
gae:‘ගච්ඡානන්ද නිවෙදෙහි, භික්ඛූනං මාතු නිබ්බුතිං’॥
gax:255:“තදානන්දො <pb M=2.219/> නිරානන්දො, අස්සුනා පුණ්ණලොචනො।
gae:ගග්ගරෙන සරෙනාහ, ‘සමාගච්ඡන්තු භික්ඛවො॥
gax:256:“‘පුබ්බදක්ඛිණපච්ඡාසු, උත්තරාය ච සන්තිකෙ।
gae:සුණන්තු භාසිතං මය්හං, භික්ඛවො සුගතොරසා॥
gax:257:“‘යා වඩ්ඪයි පයත්තෙන, සරීරං පච්ඡිමං මුනෙ।
gae:සා ගොතමී ගතා සන්තිං, තාරාව සූරියොදයෙ॥
gax:258:“‘බුද්ධමාතාති පඤ්ඤත්තිං <n>සඤ්ඤත්තිං (ස්යා॰)</n>, ඨපයිත්වා ගතාසමං।
gae:න යත්ථ පඤ්චනෙත්තොපි, ගතිං <n>ගතං (සී॰ පී॰), තත්ථ (ස්යා॰)</n> දක්ඛති නායකො॥
gax:259:“‘යස්සත්ථි සුගතෙ සද්ධා, යො ච පියො මහාමුනෙ।
gae:බුද්ධමාතුස්ස <n>බුද්ධමාතරි (සී॰), බුද්ධස්ස මාතු (ස්යා॰)</n> සක්කාරං, කරොතු සුගතොරසො’॥
gax:260:“සුදූරට්ඨාපි තං සුත්වා, සීඝමාගච්ඡු භික්ඛවො।
gae:කෙචි බුද්ධානුභාවෙන, කෙචි ඉද්ධීසු කොවිදා॥
gax:261:“කූටාගාරවරෙ රම්මෙ, සබ්බසොණ්ණමයෙ සුභෙ।
gae:මඤ්චකං සමාරොපෙසුං, යත්ථ සුත්තාසි ගොතමී॥
gax:262:“චත්තාරො ලොකපාලා තෙ, අංසෙහි සමධාරයුං।
gae:සෙසා සක්කාදිකා දෙවා, කූටාගාරෙ සමග්ගහුං॥
gax:263:“කූටාගාරානි <pb T=2.298/> සබ්බානි, ආසුං පඤ්චසතානිපි।
gae:සරදාදිච්චවණ්ණානි, විස්සකම්මකතානි හි॥
gax:264:“සබ්බා තාපි භික්ඛුනියො, ආසුං මඤ්චෙසු සායිතා।
gae:දෙවානං ඛන්ධමාරුළ්හා, නිය්යන්ති අනුපුබ්බසො॥
gax:265:“සබ්බසො <pb V=2.211/> ඡාදිතං ආසි, විතානෙන නභත්තලං।
gae:සතාරා චන්දසූරා ච, ලඤ්ඡිතා කනකාමයා॥
gax:266:“පටාකා <pb P=2.542/> උස්සිතානෙකා, විතතා පුප්ඵකඤ්චුකා।
gae:ඔගතාකාසපදුමා <n>ඔගතාකාසධූමාව (පී॰)</n>, මහියා පුප්ඵමුග්ගතං॥
gax:267:“දස්සන්ති චන්දසූරියා, පජ්ජලන්ති ච තාරකා।
gae:මජ්ඣං ගතොපි චාදිච්චො, න තාපෙසි සසී යථා॥
gax:268:“දෙවා <pb M=2.220/> දිබ්බෙහි ගන්ධෙහි, මාලෙහි සුරභීහි ච।
gae:වාදිතෙහි ච නච්චෙහි, සඞ්ගීතීහි ච පූජයුං॥
gax:269:“නාගාසුරා ච බ්රහ්මානො, යථාසත්ති යථාබලං।
gae:පූජයිංසු ච නිය්යන්තිං, නිබ්බුතං බුද්ධමාතරං॥
gax:270:“සබ්බායො පුරතො නීතා, නිබ්බුතා සුගතොරසා।
gae:ගොතමී නිය්යතෙ පච්ඡා, සක්කතා බුද්ධපොසිකා॥
gax:271:“පුරතො දෙවමනුජා, සනාගාසුරබ්රහ්මකා।
gae:පච්ඡා සසාවකො බුද්ධො, පූජත්ථං යාති මාතුයා॥
gax:272:“බුද්ධස්ස පරිනිබ්බානං, නෙදිසං ආසි යාදිසං।
gae:ගොතමීපරිනිබ්බානං, අතෙවච්ඡරියං <n>අතීවච්ඡරියං (සබ්බත්ථ) මොගල්ලානබ්යාකරණං ඔලොකෙතබ්බං</n> අහු॥
gax:273:“බුද්ධො <pb T=2.299/> බුද්ධස්ස නිබ්බානෙ <n>න බුද්ධො බුද්ධනිබ්බානෙ (ස්යා॰ පී॰)</n>, නොපටියාදි <n>නොපදිස්සති (සී॰ පී॰), සාරිපුත්තාදි (ස්යා॰)</n> භික්ඛවො।
gae:බුද්ධො ගොතමිනිබ්බානෙ, සාරිපුත්තාදිකා තථා <n>යථා (ස්යා॰)</n>॥
gax:274:“චිතකානි කරිත්වාන, සබ්බගන්ධමයානි තෙ।
gae:ගන්ධචුණ්ණපකිණ්ණානි, ඣාපයිංසු ච තා තහිං॥
gax:275:“සෙසභාගානි ඩය්හිංසු, අට්ඨී සෙසානි සබ්බසො।
gae:ආනන්දො ච තදාවොච, සංවෙගජනකං වචො॥
gax:276:“‘ගොතමී නිධනං යාතා, ඩය්හඤ්චස්සා සරීරකං।
gae:සඞ්කෙතං බුද්ධනිබ්බානං, න චිරෙන භවිස්සති’॥
gax:277:“තතො ගොතමිධාතූනි, තස්සා පත්තගතානි සො।
gae:උපනාමෙසි නාථස්ස, ආනන්දො බුද්ධචොදිතො॥
gax:278:“පාණිනා තානි පග්ගය්හ, අවොච ඉසිසත්තමො।
gae:‘මහතො සාරවන්තස්ස, යථා රුක්ඛස්ස තිට්ඨතො॥
gax:279:“‘යො <pb V=2.212/> <pb P=2.543/> සො මහත්තරො ඛන්ධො, පලුජ්ජෙය්ය අනිච්චතා।
gae:තථා භික්ඛුනිසඞ්ඝස්ස, ගොතමී පරිනිබ්බුතා॥
gax:280:“‘අහො අච්ඡරියං මය්හං <n>ආනන්ද පස්ස බුද්ධස්ස (ස්යා॰)</n>, නිබ්බුතායපි මාතුයා।
gae:සරීරමත්තසෙසාය, නත්ථි සොකපරිද්දවො <n>න සොකපරිදෙවනා (ස්යා॰)</n>॥
gax:281:“‘න <pb M=2.221/> සොචියා පරෙසං සා, තිණ්ණසංසාරසාගරා।
gae:පරිවජ්ජිතසන්තාපා, සීතිභූතා සුනිබ්බුතා॥
gax:282:“‘පණ්ඩිතාසි මහාපඤ්ඤා, පුථුපඤ්ඤා තථෙව ච।
gae:රත්තඤ්ඤූ භික්ඛුනීනං සා, එවං ධාරෙථ භික්ඛවො॥
gax:283:“‘ඉද්ධීසු <pb T=2.300/> ච වසී ආසි, දිබ්බාය සොතධාතුයා।
gae:චෙතොපරියඤාණස්ස, වසී ආසි ච ගොතමී॥
gax:284:“‘පුබ්බෙනිවාසමඤ්ඤාසි, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි තස්සා පුනබ්භවො॥
gax:285:“‘අත්ථධම්මනිරුත්තීසු, පටිභානෙ තථෙව ච।
gae:පරිසුද්ධං අහු ඤාණං, තස්මා සොචනියා න සා॥
gax:286:“‘අයොඝනහතස්සෙව, ජලතො ජාතවෙදස්ස।
gae:අනුපුබ්බූපසන්තස්ස, යථා න ඤායතෙ ගති॥
gax:287:“‘එවං සම්මා විමුත්තානං, කාමබන්ධොඝතාරිනං।
gae:පඤ්ඤාපෙතුං ගති නත්ථි, පත්තානං අචලං සුඛං॥
gax:288:“‘අත්තදීපා තතො හොථ, සතිපට්ඨානගොචරා।
gae:භාවෙත්වා සත්තබොජ්ඣඞ්ගෙ, දුක්ඛස්සන්තං කරිස්සථ’”॥
bod:ඉත්ථං සුදං මහාපජාපතිගොතමී ඉමා ගාථායො අභාසිත්ථාති।
cen:මහාපජාපතිගොතමීථෙරියාපදානං සත්තමං।
sub:8:ඛෙමාථෙරීඅපදානං
gax:289:“පදුමුත්තරො නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:290:“තදාහං <pb T=2.301/> <pb V=2.213/> හංසවතියං, ජාතා සෙට්ඨිකුලෙ අහුං <n>අහු (ස්යා॰)</n>।
gae:නානාරතනපජ්ජොතෙ, මහාසුඛසමප්පිතා॥
gax:291:“උපෙත්වා <pb P=2.544/> තං මහාවීරං, අස්සොසිං ධම්මදෙසනං।
gae:තතො ජාතප්පසාදාහං, උපෙමි සරණං ජිනං॥
gax:292:“මාතරං <pb M=2.222/> පිතරං චාහං, ආයාචිත්වා විනායකං।
gae:නිමන්තයිත්වා සත්තාහං, භොජයිං සහසාවකං॥
gax:293:“අතික්කන්තෙ ච සත්තාහෙ, මහාපඤ්ඤානමුත්තමං।
gae:භික්ඛුනිං එතදග්ගම්හි, ඨපෙසි නරසාරථි॥
gax:294:“තං සුත්වා මුදිතා හුත්වා, පුනො තස්ස මහෙසිනො।
gae:කාරං කත්වාන තං ඨානං, පණිපච්ච පණීදහිං॥
gax:295:“තතො මම ජිනො <n>මං ස ජිනො (ස්යා॰)</n> ආහ, ‘සිජ්ඣතං පණිධී තව।
gae:සසඞ්ඝෙ මෙ කතං කාරං, අප්පමෙය්යඵලං තයා॥
gax:296:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:297:“‘තස්ස ධම්මෙසු දායාදා, ඔරසා ධම්මනිම්මිතා।
gae:එතදග්ගමනුප්පත්තා, ඛෙමා නාම භවිස්සති’॥
gax:298:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසූපගා අහං॥
gax:299:“තතො චුතා යාමමගං, තතොහං තුසිතං ගතා।
gae:තතො ච නිම්මානරතිං, වසවත්තිපුරං තතො॥
gax:300:“යත්ථ <pb T=2.302/> යත්ථූපපජ්ජාමි, තස්ස කම්මස්ස වාහසා।
gae:තත්ථ තත්ථෙව රාජූනං, මහෙසිත්තමකාරයිං॥
gax:301:“තතො චුතා මනුස්සත්තෙ, රාජූනං චක්කවත්තිනං।
gae:මණ්ඩලීනඤ්ච රාජූනං, මහෙසිත්තමකාරයිං॥
gax:302:“සම්පත්තිං අනුභොත්වාන, දෙවෙසු මනුජෙසු ච।
gae:සබ්බත්ථ සුඛිතා හුත්වා, නෙකකප්පෙසු සංසරිං॥
gax:303:“එකනවුතිතො කප්පෙ, විපස්සී ලොකනායකො।
gae:උප්පජ්ජි චාරුදස්සනො <n>චාරුනයනො (සී॰ පී॰)</n>, සබ්බධම්මවිපස්සකො॥
gax:304:“තමහං <pb V=2.214/> <pb P=2.545/> ලොකනායකං, උපෙත්වා නරසාරථිං।
gae:ධම්මං භණිතං සුත්වාන, පබ්බජිං අනගාරියං॥
gax:305:“දසවස්සසහස්සානි <pb M=2.223/>, තස්ස වීරස්ස සාසනෙ।
gae:බ්රහ්මචරියං චරිත්වාන, යුත්තයොගා බහුස්සුතා॥
gax:306:“පච්චයාකාරකුසලා, චතුසච්චවිසාරදා।
gae:නිපුණා චිත්තකථිකා, සත්ථුසාසනකාරිකා॥
gax:307:“තතො චුතාහං තුසිතං, උපපන්නා යසස්සිනී।
gae:අභිභොමි තහිං අඤ්ඤෙ, බ්රහ්මචාරීඵලෙනහං॥
gax:308:“යත්ථ යත්ථූපපන්නාහං, මහාභොගා මහද්ධනා।
gae:මෙධාවිනී සීලවතී <n>රූපවතී (සී॰ ස්යා॰ පී॰)</n>, විනීතපරිසාපි ච॥
gax:309:“භවාමි තෙන කම්මෙන, යොගෙන ජිනසාසනෙ।
gae:සබ්බා සම්පත්තියො මය්හං, සුලභා මනසො පියා॥
gax:310:“යොපි <pb T=2.303/> මෙ භවතෙ භත්තා, යත්ථ යත්ථ ගතායපි।
gae:විමානෙති න මං කොචි, පටිපත්තිබලෙන මෙ॥
gax:311:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:නාමෙන කොණාගමනො, උප්පජ්ජි වදතං වරො॥
gax:312:“තදා හි බාරාණසියං, සුසමිද්ධකුලප්පජා <n>සුසමිද්ධි… (ස්යා॰)</n>।
gae:ධනඤ්ජානී සුමෙධා ච, අහම්පි ච තයො ජනා॥
gax:313:“සඞ්ඝාරාමමදාසිම්හ, දානසහායිකා පුරෙ <n>නෙකෙ සහස්සිකෙ මුනෙ (ස්යා॰), දානං සහස්සිකං මුනෙ (පී॰)</n>।
gae:සඞ්ඝස්ස ච විහාරම්පි <n>සසංඝස්ස විහාරං හි (ස්යා॰ පී॰)</n>, උද්දිස්ස කාරිකා <n>දායිකා (පී॰)</n> මයං॥
gax:314:“තතො චුතා මයං සබ්බා, තාවතිංසූපගා අහුං।
gae:යසසා අග්ගතං පත්තා, මනුස්සෙසු තථෙව ච॥
gax:315:“ඉමස්මිංයෙව කප්පම්හි, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:316:“උපට්ඨාකො මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:317:“තස්සාසිං <pb M=2.224/> ජෙට්ඨිකා ධීතා, සමණී ඉති විස්සුතා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:318:“අනුජානි <pb V=2.215/> <pb P=2.546/> න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
gax:319:“කොමාරිබ්රහ්මචරියං, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්ත ධීතරො॥
gax:320:“සමණී <pb T=2.304/> සමණගුත්තා ච, භික්ඛුනී භික්ඛුදායිකා।
gae:ධම්මා චෙව සුධම්මා ච, සත්තමී සඞ්ඝදායිකා॥
gax:321:“අහං උප්පලවණ්ණා ච, පටාචාරා ච කුණ්ඩලා।
gae:කිසාගොතමී ධම්මදින්නා, විසාඛා හොති සත්තමී॥
gax:322:“කදාචි සො නරාදිච්චො, ධම්මං දෙසෙසි අබ්භුතං।
gae:මහානිදානසුත්තන්තං, සුත්වා තං පරියාපුණිං॥
gax:323:“තෙහි කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:324:“පච්ඡිමෙ ච භවෙ දානි, සාකලාය පුරුත්තමෙ।
gae:රඤ්ඤො මද්දස්ස ධීතාම්හි, මනාපා දයිතා පියා॥
gax:325:“සහ මෙ ජාතමත්තම්හි, ඛෙමං තම්හි පුරෙ අහු।
gae:තතො ඛෙමාති නාමං මෙ, ගුණතො උපපජ්ජථ॥
gax:326:“යදාහං යොබ්බනං පත්තා, රූපලාවඤ්ඤභූසිතා <n>රූපවණ්ණවිභූසිතා (ස්යා॰), රූපවන්තා විභූසිතා (පී॰), රූපවිලාසභූසිතා (ක॰)</n>।
gae:තදා අදාසි මං තාතො, බිම්බිසාරස්ස රාජිනො॥
gax:327:“තස්සාහං සුප්පියා ආසිං, රූපකෙ ලායනෙ රතා।
gae:රූපානං දොසවාදීති, න උපෙසිං මහාදයං॥
gax:328:“බිම්බිසාරො තදා රාජා, මමානුග්ගහබුද්ධියා।
gae:වණ්ණයිත්වා වෙළුවනං, ගායකෙ ගාපයී මමං॥
gax:329:“රම්මං වෙළුවනං යෙන, න දිට්ඨං සුගතාලයං।
gae:න තෙන නන්දනං දිට්ඨං, ඉති මඤ්ඤාමසෙ මයං॥
gax:330:“යෙන <pb T=2.305/> <pb M=2.225/> වෙළුවනං දිට්ඨං, නරනන්දනනන්දනං।
gae:සුදිට්ඨං නන්දනං තෙන, අමරින්දසුනන්දනං॥
gax:331:“විහාය <pb P=2.547/> නන්දනං දෙවා, ඔතරිත්වා මහීතලං <n>මහීතලෙ (ස්යා॰ පී॰)</n>।
gae:රම්මං වෙළුවනං දිස්වා, න තප්පන්ති සුවිම්හිතා॥
gax:332:“රාජපුඤ්ඤෙන <pb V=2.216/> නිබ්බත්තං, බුද්ධපුඤ්ඤෙන භූසිතං।
gae:කො වත්තා තස්ස නිස්සෙසං, වනස්ස ගුණසඤ්චයං॥
gax:333:“තං සුත්වා වනසමිද්ධං, මම සොතමනොහරං।
gae:දට්ඨුකාමා තමුය්යානං, රඤ්ඤො ආරොචයිං තදා॥
gax:334:“මහතා පරිවාරෙන, තදා ච සො <n>තදා මං සො (ස්යා॰ පී॰)</n> මහීපති।
gae:මං පෙසෙසි <n>සංපෙසෙසි (ස්යා॰), සම්පාපෙසි (පී॰)</n> තමුය්යානං, දස්සනාය සමුස්සුකං॥
gax:335:“ගච්ඡ පස්ස මහාභොගෙ, වනං නෙත්තරසායනං।
gae:යං සදා භාති සිරියා, සුගතාභානුරඤ්ජිතං॥
gax:336:“යදා ච පිණ්ඩාය මුනි, ගිරිබ්බජපුරුත්තමං।
gae:පවිට්ඨොහං තදායෙව, වනං දට්ඨුමුපාගමිං॥
gax:337:“තදා තං ඵුල්ලවිපිනං, නානාභමරකූජිතං।
gae:කොකිලාගීතසහිතං, මයූරගණනච්චිතං॥
gax:338:“අප්පසද්දමනාකිණ්ණං, නානාචඞ්කමභූසිතං।
gae:කුටිමණ්ඩපසඞ්කිණ්ණං, යොගීවරවිරාජිතං॥
gax:339:“විචරන්තී අමඤ්ඤිස්සං, සඵලං නයනං මම।
gae:තත්ථාපි තරුණං භික්ඛුං, යුත්තං දිස්වා විචින්තයිං॥
gax:340:“‘ඊදිසෙ <pb T=2.306/> විපිනෙ රම්මෙ, ඨිතොයං නවයොබ්බනෙ।
gae:වසන්තමිව කන්තෙන, රූපෙන ච සමන්විතො॥
gax:341:“‘නිසින්නො රුක්ඛමූලම්හි, මුණ්ඩො සඞ්ඝාටිපාරුතො।
gae:ඣායතෙ වතයං භික්ඛු, හිත්වා විසයජං රතිං॥
gax:342:“‘නනු නාම ගහට්ඨෙන, කාමං භුත්වා යථාසුඛං।
gae:පච්ඡා ජිණ්ණෙන ධම්මොයං, චරිතබ්බො සුභද්දකො’॥
gax:343:“සුඤ්ඤකන්ති <pb M=2.226/> <pb P=2.548/> විදිත්වාන, ගන්ධගෙහං ජිනාලයං।
gae:උපෙත්වා ජිනමද්දක්ඛං, උදයන්තංව භාකරං॥
gax:344:“එකකං සුඛමාසීනං, බීජමානං වරිත්ථියා।
gae:දිස්වානෙවං විචින්තෙසිං, නායං ලූඛො නරාසභො॥
gax:345:“සා කඤ්ඤා කනකාභාසා, පදුමානනලොචනා।
gae:බිම්බොට්ඨී කුන්දදසනා, මනොනෙත්තරසායනා॥
gax:346:“හෙමදොලාභසවනා <pb V=2.217/> <n>හෙමදොලා සුවදීනා (ස්යා॰)</n>, කලිකාකාරසුත්ථනී <n>කලසාකාරසුත්තනී (සී॰ පී॰), කමලාකාරසුත්තනී (ස්යා॰)</n>।
gae:වෙදිමජ්ඣාව සුස්සොණී <n>කනුමජ්ඣාව සුස්සොණී (සී॰), වෙදිමජ්ඣා වරසොණී (ස්යා॰ පී॰)</n>, රම්භොරු චාරුභූසනා॥
gax:347:“රත්තංසකුපසංබ්යානා, නීලමට්ඨනිවාසනා।
gae:අතප්පනෙය්යරූපෙන, හාසභාවසමන්විතා <n>හාවභාවසමන්විතා (සී॰), සබ්බාභරණමණ්ඩිතා (ස්යා॰)</n>॥
gax:348:“දිස්වා තමෙවං චින්තෙසිං, අහොයමභිරූපිනී।
gae:න මයානෙන නෙත්තෙන, දිට්ඨපුබ්බා කුදාචනං॥
gax:349:“තතො ජරාභිභූතා සා, විවණ්ණා විකතානනා।
gae:භින්නදන්තා සෙතසිරා, සලාලා වදනාසුචි॥
gax:350:“සඞ්ඛිත්තකණ්ණා <pb T=2.307/> සෙතක්ඛී, ලම්බාසුභපයොධරා।
gae:වලිවිතතසබ්බඞ්ගී, සිරාවිතතදෙහිනී॥
gax:351:“නතඞ්ගා දණ්ඩදුතියා, උප්ඵාසුලිකතා <n>උප්පණ්ඩුපණ්ඩුකා (සී॰ ස්යා॰)</n> කිසා।
gae:පවෙධමානා පතිතා, නිස්සසන්තී මුහුං මුහුං॥
gax:352:“තතො මෙ ආසි සංවෙගො, අබ්භුතො ලොමහංසනො।
gae:ධිරත්ථු රූපං අසුචිං, රමන්තෙ යත්ථ බාලිසා॥
gax:353:“තදා මහාකාරුණිකො, දිස්වා සංවිග්ගමානසං।
gae:උදග්ගචිත්තො සුගතො, ඉමා ගාථා අභාසථ॥
gax:354:“‘ආතුරං <pb P=2.549/> අසුචිං පූතිං, පස්ස ඛෙමෙ සමුස්සයං।
gae:උග්ඝරන්තං පග්ඝරන්තං, බාලානං අභිනන්දිතං॥
gax:355:“‘අසුභාය <pb M=2.227/> චිත්තං භාවෙහි, එකග්ගං සුසමාහිතං।
gae:සති කායගතා ත්යත්ථු, නිබ්බිදා බහුලා භව॥
gax:356:“‘යථා ඉදං තථා එතං, යථා එතං තථා ඉදං।
gae:අජ්ඣත්තඤ්ච බහිද්ධා ච, කායෙ ඡන්දං විරාජය॥
gax:357:“‘අනිමිත්තඤ්ච භාවෙහි, මානානුසයමුජ්ජහ।
gae:තතො මානාභිසමයා, උපසන්තා චරිස්සසි॥
gax:358:“‘යෙ රාගරත්තානුපතන්ති සොතං, සයං කතං මක්කටකොව ජාලං।
gae:එතම්පි ඡෙත්වාන පරිබ්බජන්ති, න පෙක්ඛිනො <n>අනපෙක්ඛිනො (සී॰ ස්යා॰ පී॰)</n> කාමසුඛං පහාය’॥
gax:359:“තතො <pb T=2.308/> කල්ලිතචිත්තං <n>කල්ලිකචිත්තං (ස්යා॰), කලිකචිත්තං (පී॰)</n> මං, ඤත්වාන නරසාරථි।
gae:මහානිදානං දෙසෙසි, සුත්තන්තං විනයාය මෙ॥
gax:360:“සුත්වා <pb V=2.218/> සුත්තන්තසෙට්ඨං තං, පුබ්බසඤ්ඤමනුස්සරිං।
gae:තත්ථ ඨිතාවහං සන්තී, ධම්මචක්ඛුං විසොධයිං॥
gax:361:“නිපතිත්වා මහෙසිස්ස, පාදමූලම්හි තාවදෙ।
gae:අච්චයං දෙසනත්ථාය, ඉදං වචනමබ්රවිං॥
gax:362:“‘නමො තෙ සබ්බදස්සාවී, නමො තෙ කරුණාකර।
gae:නමො තෙ තිණ්ණසංසාර, නමො තෙ අමතං දද॥
gax:363:“‘දිට්ඨිගහනපක්ඛන්දා <n>… පක්ඛන්තා (සී॰ ස්යා॰)</n>, කාමරාගවිමොහිතා।
gae:තයා සම්මා උපායෙන, විනීතා විනයෙ රතා॥
gax:364:“‘අදස්සනෙන විභොගා <n>විබ්භොගා (සී॰), විහිතා (ස්යා॰)</n>, තාදිසානං මහෙසිනං।
gae:අනුභොන්ති මහාදුක්ඛං, සත්තා සංසාරසාගරෙ॥
gax:365:“‘යදාහං ලොකසරණං, අරණං අරණන්තගුං <n>මරණන්තගං (ස්යා॰)</n>।
gae:නාද්දසාමි අදූරට්ඨං, දෙසයාමි <n>දෙසෙස්සාමි (ස්යා॰)</n> තමච්චයං॥
gax:366:“‘මහාහිතං <pb M=2.228/> වරදදං, අහිතොති විසඞ්කිතා।
gae:නොපෙසිං රූපනිරතා, දෙසයාමි තමච්චයං’॥
gax:367:“තදා <pb P=2.550/> මධුරනිග්ඝොසො, මහාකාරුණිකො ජිනො।
gae:අවොච තිට්ඨ ඛෙමෙති, සිඤ්චන්තො අමතෙන මං॥
gax:368:“තදා පණම්ය සිරසා, කත්වා ච නං පදක්ඛිණං।
gae:ගන්ත්වා දිස්වා නරපතිං, ඉදං වචනමබ්රවිං॥
gax:369:“‘අහො <pb T=2.309/> සම්මා උපායො තෙ, චින්තිතොයමරින්දම।
gae:වනදස්සනකාමාය, දිට්ඨො නිබ්බානතො මුනි॥
gax:370:“‘යදි තෙ රුච්චතෙ රාජ <n>රාජා (ස්යා॰)</n>, සාසනෙ තස්ස තාදිනො।
gae:පබ්බජිස්සාමි රූපෙහං, නිබ්බින්නා මුනිවාණිනා’ <n>මුනිභාණිනා (ස්යා॰ පී॰)</n>॥
cen:දුතියං භාණවාරං।
gax:371:“අඤ්ජලිං පග්ගහෙත්වාන, තදාහ ස මහීපති।
gae:‘අනුජානාමි තෙ භද්දෙ, පබ්බජ්ජා තව සිජ්ඣතු’॥
gax:372:“පබ්බජිත්වා තදා චාහං, අද්ධමාසෙ <n>සත්තමාසෙ (ස්යා॰)</n> උපට්ඨිතෙ।
gae:දීපොදයඤ්ච භෙදඤ්ච, දිස්වා සංවිග්ගමානසා॥
gax:373:“නිබ්බින්නා <pb V=2.219/> සබ්බසඞ්ඛාරෙ, පච්චයාකාරකොවිදා।
gae:චතුරොඝෙ අතික්කම්ම, අරහත්තමපාපුණිං॥
gax:374:“ඉද්ධීසු ච වසී ආසිං, දිබ්බාය සොතධාතුයා।
gae:චෙතොපරියඤාණස්ස, වසී චාපි භවාමහං॥
gax:375:“පුබ්බෙනිවාසං ජානාමි, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි දානි පුනබ්භවො॥
gax:376:“අත්ථධම්මනිරුත්තීසු, පටිභානෙ තථෙව ච।
gae:පරිසුද්ධං මම ඤාණං, උප්පන්නං බුද්ධසාසනෙ॥
gax:377:“කුසලාහං විසුද්ධීසු, කථාවත්ථුවිසාරදා।
gae:අභිධම්මනයඤ්ඤූ ච, වසිප්පත්තාම්හි සාසනෙ॥
gax:378:“තතො <pb T=2.310/> <pb M=2.229/> තොරණවත්ථුස්මිං, රඤ්ඤා කොසලසාමිනා।
gae:පුච්ඡිතා නිපුණෙ පඤ්හෙ, බ්යාකරොන්තී යථාතථං॥
gax:379:“තදා ස රාජා සුගතං, උපසඞ්කම්ම පුච්ඡථ।
gae:තථෙව බුද්ධො බ්යාකාසි, යථා තෙ බ්යාකතා මයා॥
gax:380:“ජිනො තස්මිං ගුණෙ තුට්ඨො, එතදග්ගෙ ඨපෙසි මං।
gae:මහාපඤ්ඤානමග්ගාති, භික්ඛුනීනං නරුත්තමො॥
gax:381:“කිලෙසා <pb P=2.551/> ඣාපිතා මය්හං…පෙ॰… විහරාමි අනාසවා॥
gax:382:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:383:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ඛෙමා භික්ඛුනී ඉමා ගාථායො අභාසිත්ථාති।
cen:ඛෙමාථෙරියාපදානං අට්ඨමං।
sub:9:උප්පලවණ්ණාථෙරීඅපදානං
gax:384:“භික්ඛුනී උප්පලවණ්ණා, ඉද්ධියා පාරමිං ගතා।
gae:වන්දිත්වා සත්ථුනො පාදෙ, ඉදං වචනමබ්රවි॥
gax:385:“‘නිත්ථිණ්ණා <pb V=2.220/> ජාතිසංසාරං <n>ජාතිසංසාරා (පී॰)</n>, පත්තාහං අචලං පදං।
gae:සබ්බදුක්ඛං මයා ඛීණං, ආරොචෙමි මහාමුනි॥
gax:386:“‘යාවතා <pb T=2.311/> පරිසා අත්ථි, පසන්නා ජිනසාසනෙ।
gae:යස්සා ච මෙපරාධොත්ථි, ඛමන්තු ජිනසම්මුඛා॥
gax:387:“‘සංසාරෙ සංසරන්තියා <n>සංසරන්තා මෙ (ස්යා॰)</n>, ඛලිතං මෙ සචෙ භවෙ।
gae:ආරොචෙමි මහාවීර, අපරාධං ඛමස්සු තං <n>මෙ (ස්යා॰)</n>॥
gax:388:“‘ඉද්ධිඤ්චාපි නිදස්සෙහි, මම සාසනකාරිකෙ।
gae:චතස්සො පරිසා අජ්ජ, කඞ්ඛං ඡින්දාහි යාවතා॥
gax:389:“‘ධීතා තුය්හං මහාවීර, පඤ්ඤවන්ත ජුතින්ධර।
gae:බහුඤ්ච දුක්කරං කම්මං, කතං මෙ අතිදුක්කරං॥
gax:390:“‘උප්පලස්සෙව <pb M=2.230/> මෙ වණ්ණො, නාමෙනුප්පලනාමිකා।
gae:සාවිකා තෙ මහාවීර, පාදෙ වන්දාමි චක්ඛුම॥
gax:391:“‘රාහුලො ච අහඤ්චෙව, නෙකජාතිසතෙ බහූ।
gae:එකස්මිං සම්භවෙ ජාතා, සමානඡන්දමානසා॥
gax:392:“‘නිබ්බත්ති එකතො හොති, ජාතියාපි ච එකතො <n>ජාතීසු බහුසො මම (සී॰)</n>।
gae:පච්ඡිමෙ භවෙ සම්පත්තෙ, උභොපි නානාසම්භවා॥
gax:393:“‘පුත්තො ච රාහුලො නාම, ධීතා උප්පලසව්හයා।
gae:පස්ස වීර මමං ඉද්ධිං, බලං දස්සෙමි සත්ථුනො॥
gax:394:“‘මහාසමුද්දෙ <pb P=2.552/> චතුරො, පක්ඛිපි හත්ථපාතියං।
gae:තෙලං හත්ථගතඤ්චෙව, ඛිඩ්ඩො <n>වෙජ්ජො (සී॰ පී॰)</n> කොමාරකො යථා॥
gax:395:“‘උබ්බත්තයිත්වා පථවිං, පක්ඛිපි හත්ථපාතියං।
gae:චිත්තං මුඤ්ජං යථා නාම, ලුඤ්චි කොමාරකො යුවා॥
gax:396:“‘චක්කවාළසමං <pb T=2.312/> පාණිං, ඡාදයිත්වාන මත්ථකෙ।
gae:වස්සාපෙත්වාන ඵුසිතං, නානාවණ්ණං පුනප්පුනං॥
gax:397:“‘භූමිං උදුක්ඛලං කත්වා, ධඤ්ඤං කත්වාන සක්ඛරං।
gae:සිනෙරුං මුසලං කත්වා, මද්දි කොමාරිකා යථා॥
gax:398:“‘ධීතාහං බුද්ධසෙට්ඨස්ස, නාමෙනුප්පලසව්හයා।
gae:අභිඤ්ඤාසු වසීභූතා, තව සාසනකාරිකා॥
gax:399:“‘නානාවිකුබ්බනං <pb V=2.221/> කත්වා, දස්සෙත්වා ලොකනායකං।
gae:නාමගොත්තඤ්ච සාවෙත්වා <n>පකාසෙත්වා (ස්යා॰)</n>, පාදෙ වන්දාමි චක්ඛුම॥
gax:400:“‘ඉද්ධීසු ච වසී හොමි, දිබ්බාය සොතධාතුයා।
gae:චෙතොපරියඤාණස්ස, වසී හොමි මහාමුනෙ॥
gax:401:“‘පුබ්බෙනිවාසං ජානාමි, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි දානි පුනබ්භවො॥
gax:402:“‘අත්ථධම්මනිරුත්තීසු, පටිභානෙ තථෙව ච।
gae:ඤාණං මෙ විමලං <n>විපුලං (ස්යා॰)</n> සුද්ධං, සභාවෙන මහෙසිනො॥
gax:403:“‘පුරිමානං <pb M=2.231/> ජිනග්ගානං, සඞ්ගමං තෙ නිදස්සිතං <n>සම්මුඛා ච පරම්මුඛා (සී॰)</n>।
gae:අධිකාරං බහුං මය්හං, තුය්හත්ථාය මහාමුනි॥
gax:404:“‘යං මයා පූරිතං කම්මං, කුසලං සර මෙ මුනි।
gae:තවත්ථාය මහාවීර, පුඤ්ඤං උපචිතං මයා॥
gax:405:“‘අභබ්බට්ඨානෙ වජ්ජෙත්වා, වාරයන්තී <n>පරිවජ්ජන්ති (සී॰), පරිපාචෙන්තො (ස්යා॰)</n> අනාචරං।
gae:තවත්ථාය මහාවීර, චත්තං මෙ ජීවිතුත්තමං॥
gax:406:“‘දසකොටිසහස්සානි <pb T=2.313/>, අදාසිං මම ජීවිතං।
gae:පරිච්චත්තා ච මෙ හොමි, තවත්ථාය මහාමුනි॥
gax:407:“‘තදාතිවිම්හිතා සබ්බා, සිරසාව කතඤ්ජලී।
gae:අවොචය්යෙ කථං ආසි, අතුලිද්ධිපරක්කමා’॥
gax:408:“සතසහස්සිතො <pb P=2.553/> කප්පෙ, නාගකඤ්ඤා අහං තදා।
gae:විමලා නාම නාමෙන, කඤ්ඤානං සාධුසම්මතා॥
gax:409:“මහොරගො මහානාගො, පසන්නො ජිනසාසනෙ।
gae:පදුමුත්තරං මහාතෙජං, නිමන්තෙසි සසාවකං॥
gax:410:“රතනමයං මණ්ඩපං, පල්ලඞ්කං රතනාමයං।
gae:රතනං වාලුකාකිණ්ණං, උපභොගං රතනාමයං॥
gax:411:“මග්ගඤ්ච පටියාදෙසි, රතනද්ධජභූසිතං।
gae:පච්චුග්ගන්ත්වාන සම්බුද්ධං, වජ්ජන්තො තූරියෙහි සො॥
gax:412:“පරිසාහි ච චතූහි <n>පරිසාහි චතූහි සො (සී॰), පරිසාහි චතස්සො හි (පී॰)</n>, පරිවුතො <n>සහිතො (සී॰), ඵරතෙ (ස්යා॰), පරෙතො (පී॰)</n> ලොකනායකො।
gae:මහොරගස්ස භවනෙ, නිසීදි පරමාසනෙ॥
gax:413:“අන්නං <pb V=2.222/> පානං ඛාදනීයං, භොජනඤ්ච මහාරහං।
gae:වරං වරඤ්ච පාදාසි, නාගරාජා මහායසං॥
gax:414:“භුඤ්ජිත්වාන සම්බුද්ධො, පත්තං ධොවිත්වා යොනිසො।
gae:අනුමොදනීයංකාසි, නාගකඤ්ඤා මහිද්ධිකා॥
gax:415:“සබ්බඤ්ඤුං <pb M=2.232/> ඵුල්ලිතං දිස්වා, නාගකඤ්ඤා මහායසං।
gae:පසන්නං සත්ථුනො චිත්තං, සුනිබන්ධඤ්ච මානසං॥
gax:416:“මමඤ්ච <pb T=2.314/> චිත්තමඤ්ඤාය, ජලජුත්තමනාමකො।
gae:තස්මිං ඛණෙ මහාවීරො, භික්ඛුනිං දස්සයිද්ධියා॥
gax:417:“ඉද්ධී අනෙකා දස්සෙසි, භික්ඛුනී සා විසාරදා।
gae:පමොදිතා වෙදජාතා, සත්ථාරං ඉදමබ්රවි <n>එතදබ්රවිං (ස්යා॰ පී॰)</n>॥
gax:418:“‘අද්දසාහං ඉමං ඉද්ධිං, සුමනං ඉතරායපි।
gae:කථං අහොසි සා වීර, ඉද්ධියා සුවිසාරදා’॥
gax:419:“‘ඔරසා මුඛතො ජාතා, ධීතා මම මහිද්ධිකා।
gae:මමානුසාසනිකරා, ඉද්ධියා සුවිසාරදා’॥
gax:420:“බුද්ධස්ස වචනං සුත්වා, එවං පත්ථෙසහං තදා <n>තුට්ඨා එවං අවොචහං (ස්යා॰), එවමහොසහං තදා (ක॰)</n>।
gae:අහම්පි තාදිසා හොමි, ඉද්ධියා සුවිසාරදා॥
gax:421:“පමොදිතාහං <pb P=2.554/> සුමනා, පත්ථෙ උත්තමමානසා <n>පත්තඋත්තමමානසා (සී॰ ස්යා॰ පී॰)</n>।
gae:අනාගතම්හි අද්ධානෙ, ඊදිසා හොමි නායක॥
gax:422:“මණිමයම්හි පල්ලඞ්කෙ, මණ්ඩපම්හි පභස්සරෙ।
gae:අන්නපානෙන තප්පෙත්වා, සසඞ්ඝං ලොකනායකං॥
gax:423:“නාගානං පවරං පුප්ඵං, අරුණං නාම උප්පලං।
gae:වණ්ණං මෙ ඊදිසං හොතු, පූජෙසිං ලොකනායකං॥
gax:424:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:425:“තතො චුතාහං මනුජෙ, උපපන්නා සයම්භුනො।
gae:උප්පලෙහි පටිච්ඡන්නං, පිණ්ඩපාතමදාසහං॥
gax:426:“එකනවුතිතො <pb T=2.315/> කප්පෙ, විපස්සී නාම නායකො।
gae:උප්පජ්ජි චාරුදස්සනො, සබ්බධම්මෙසු චක්ඛුමා॥
gax:427:“සෙට්ඨිධීතා <pb V=2.223/> තදා හුත්වා, බාරාණසිපුරුත්තමෙ।
gae:නිමන්තෙත්වාන සම්බුද්ධං, සසඞ්ඝං ලොකනායකං॥
gax:428:“මහාදානං <pb M=2.233/> දදිත්වාන, උප්පලෙහි විනායකං।
gae:පූජයිත්වා චෙතසාව <n>ච තෙහෙව (ස්යා॰ පී॰)</n>, වණ්ණසොභං අපත්ථයිං॥
gax:429:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:430:“උපට්ඨාකො මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:431:“තස්සාසිං දුතියා ධීතා, සමණගුත්තසව්හයා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:432:“අනුජානි න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
gax:433:“කොමාරිබ්රහ්මචරියං, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්තධීතරො॥
gax:434:“සමණී සමණගුත්තා ච, භික්ඛුනී භික්ඛුදායිකා <n>භික්ඛුදාසිකා (සී॰ ස්යා॰)</n>।
gae:ධම්මා චෙව සුධම්මා ච, සත්තමී සඞ්ඝදායිකා <n>සංඝදාසිකා (සී॰ ස්යා॰)</n>॥
gax:435:“අහං ඛෙමා ච සප්පඤ්ඤා, පටාචාරා ච කුණ්ඩලා।
gae:කිසාගොතමී ධම්මදින්නා, විසාඛා හොති සත්තමී॥
gax:436:“තෙහි <pb T=2.316/> <pb P=2.555/> කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:437:“තතො චුතා මනුස්සෙසු, උපපන්නා මහාකුලෙ।
gae:පීතං මට්ඨං වරං දුස්සං, අදං අරහතො අහං॥
gax:438:“තතො චුතාරිට්ඨපුරෙ, ජාතා විප්පකුලෙ අහං।
gae:ධීතා තිරිටිවච්ඡස්ස, උම්මාදන්තී මනොහරා॥
gax:439:“තතො චුතා ජනපදෙ, කුලෙ අඤ්ඤතරෙ අහං।
gae:පසූතා නාතිඵීතම්හි, සාලිං ගොපෙමහං තදා॥
gax:440:“දිස්වා පච්චෙකසම්බුද්ධං, පඤ්චලාජාසතානිහං।
gae:දත්වා පදුමච්ඡන්නානි, පඤ්ච පුත්තසතානිහං॥
gax:441:“පත්ථයිං <pb M=2.234/> <pb V=2.224/> තෙපි පත්ථෙසුං, මධුං දත්වා සයම්භුනො।
gae:තතො චුතා අරඤ්ඤෙහං, අජායිං පදුමොදරෙ॥
gax:442:“කාසිරඤ්ඤො මහෙසීහං, හුත්වා සක්කතපූජිතා।
gae:අජනිං රාජපුත්තානං, අනූනං සතපඤ්චකං॥
gax:443:“යදා තෙ යොබ්බනප්පත්තා, කීළන්තා ජලකීළිතං।
gae:දිස්වා ඔපත්තපදුමං, ආසුං පච්චෙකනායකා॥
gax:444:“සාහං තෙහි විනාභූතා, සුතවීරෙහි සොකිනී <n>සුතවරෙහි සොකිනී (සී॰ ස්යා॰)</n>।
gae:චුතා ඉසිගිලිපස්සෙ, ගාමකම්හි අජායිහං॥
gax:445:“යදා බුද්ධා සුතමතී, සුතානං භත්තුනොපි ච <n>කසතං තදා (සී॰), අත්තනොපි ච (ස්යා॰)</n>।
gae:යාගුං ආදාය ගච්ඡන්තී, අට්ඨ පච්චෙකනායකෙ॥
gax:446:“භික්ඛාය <pb T=2.317/> ගාමං ගච්ඡන්තෙ, දිස්වා පුත්තෙ අනුස්සරිං।
gae:ඛීරධාරා විනිග්ගච්ඡි, තදා මෙ පුත්තපෙමසා॥
gax:447:“තතො තෙසං අදං යාගුං, පසන්නා සෙහි පාණිභි।
gae:තතො චුතාහං තිදසං, නන්දනං උපපජ්ජහං॥
gax:448:“අනුභොත්වා සුඛං දුක්ඛං, සංසරිත්වා භවාභවෙ।
gae:තවත්ථාය මහාවීර, පරිච්චත්තඤ්ච ජීවිතං॥
gax:449:“එවං <pb P=2.556/> බහුවිධං දුක්ඛං, සම්පත්තී ච බහුබ්බිධා।
gae:පච්ඡිමෙ භවෙ සම්පත්තෙ, ජාතා සාවත්ථියං පුරෙ॥
gax:450:“මහාධනසෙට්ඨිකුලෙ, සුඛිතෙ සජ්ජිතෙ තථා।
gae:නානාරතනපජ්ජොතෙ, සබ්බකාමසමිද්ධිනෙ॥
gax:451:“සක්කතා පූජිතා චෙව, මානිතාපචිතා තථා।
gae:රූපසීරිමනුප්පත්තා <n>රූපසොභග්ගසම්පන්නා (සී॰)</n>, කුලෙසු අතිසක්කතා <n>අභිසම්මතා (සී॰)</n>॥
gax:452:“අතීව පත්ථිතා චාසිං, රූපභොගසිරීහි ච।
gae:පත්ථිතා සෙට්ඨිපුත්තෙහි, අනෙකෙහි සතෙහිපි॥
gax:453:“අගාරං පජහිත්වාන, පබ්බජිං අනගාරියං।
gae:අඩ්ඪමාසෙ අසම්පත්තෙ, චතුසච්චමපාපුණිං॥
gax:454:“ඉද්ධියා <pb M=2.235/> අභිනිම්මිත්වා, චතුරස්සං රථං අහං।
gae:බුද්ධස්ස පාදෙ වන්දිස්සං, ලොකනාථස්ස තාදිනො॥
gax:455:“‘සුපුප්ඵිතග්ගං <pb V=2.225/> උපගම්ම පාදපං <n>භික්ඛුනී (සී॰ පී॰ ක॰) ථෙරීගා॰ 230</n>, එකා තුවං තිට්ඨසි සාලමූලෙ।
gae:න <pb T=2.318/> චාපි තෙ දුතියො අත්ථි කොචි <n>න චත්ථි තෙ දුතියා වණ්ණධාතු (සී॰ පී॰ ක॰)</n>, බාලෙ න ත්වං භායසි ධුත්තකානං’॥
gax:456:“‘සතං සහස්සානිපි ධුත්තකානං <n>සහස්සානම්පි ධුත්තකානං (පී॰) ථෙරීගා॰ 231</n>, සමාගතා එදිසකා භවෙය්යුං।
gae:ලොමං න ඉඤ්ජෙ න සම්පවෙධෙ, කිං මෙ තුවං මාර කරිස්සසෙකො <n>න මාර භායාමි තවෙකිකාපි (සී॰ ක॰) … තමෙකිකාසිං (පී॰)</n>॥
gax:457:“‘එසා අන්තරධායාමි, කුච්ඡිං වා පවිසාමි තෙ।
gae:භමුකන්තරිකායම්පි, තිට්ඨන්තිං මං න දක්ඛසි॥
gax:458:“‘චිත්තස්මිං වසීභූතාම්හි, ඉද්ධිපාදා සුභාවිතා।
gae:සබ්බබන්ධනමුත්තාම්හි, න තං භායාමි ආවුසො॥
gax:459:“‘සත්තිසූලූපමා කාමා, ඛන්ධාසං අධිකුට්ටනා।
gae:යං ත්වං කාමරතිං බ්රූසි, අරතී දානි සා මම॥
gax:460:“‘සබ්බත්ථ <pb P=2.557/> විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තක’॥
gax:461:“ජිනො තම්හි ගුණෙ තුට්ඨො, එතදග්ගෙ ඨපෙසි මං।
gae:අග්ගා ඉද්ධිමතීනන්ති, පරිසාසු විනායකො॥
gax:462:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:463:“යස්සත්ථාය පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:464:“චීවරං <pb T=2.319/> <pb M=2.236/> පිණ්ඩපාතඤ්ච, පච්චයං සයනාසනං।
gae:ඛණෙන උපනාමෙන්ති, සහස්සානි සමන්තතො॥
gax:465:“කිලෙසා ඣාපිතා මය්හං…පෙ॰… විහරාමි අනාසවා।
gax:466:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:467:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං උප්පලවණ්ණා භික්ඛුනී ඉමා ගාථායො අභාසිත්ථාති।
cen:උප්පලවණ්ණාථෙරියාපදානං නවමං।
sub:10:පටාචාරාථෙරීඅපදානං
gax:468:“පදුමුත්තරො <pb V=2.226/> නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:469:“තදාහං හංසවතියං, ජාතා සෙට්ඨිකුලෙ අහුං।
gae:නානාරතනපජ්ජොතෙ, මහාසුඛසමප්පිතා॥
gax:470:“උපෙත්වා තං මහාවීරං, අස්සොසිං ධම්මදෙසනං।
gae:තතො ජාතපසාදාහං, උපෙසිං සරණං ජිනං॥
gax:471:“තතො විනයධාරීනං, අග්ගං වණ්ණෙසි නායකො।
gae:භික්ඛුනිං ලජ්ජිනිං තාදිං, කප්පාකප්පවිසාරදං॥
gax:472:“තදා <pb T=2.320/> මුදිතචිත්තාහං, තං ඨානමභිකඞ්ඛිනී।
gae:නිමන්තෙත්වා දසබලං, සසඞ්ඝං ලොකනායකං॥
gax:473:“භොජයිත්වාන සත්තාහං, දදිත්වාව තිචීවරං <n>දදිත්වා පත්තචීවරං (ස්යා॰)</n>।
gae:නිපච්ච සිරසා පාදෙ, ඉදං වචනමබ්රවිං॥
gax:474:“‘යා තයා වණ්ණිතා වීර, ඉතො අට්ඨමකෙ මුනි।
gae:තාදිසාහං භවිස්සාමි, යදි සිජ්ඣති නායක’॥
gax:475:“තදා <pb P=2.558/> අවොච මං සත්ථා, ‘භද්දෙ මා භායි අස්සස।
gae:අනාගතම්හි අද්ධානෙ, ලච්ඡසෙ තං මනොරථං॥
gax:476:“‘සතසහස්සිතො <pb M=2.237/> කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:477:“‘තස්ස ධම්මෙසු දායාදා, ඔරසා ධම්මනිම්මිතා।
gae:පටාචාරාති නාමෙන, හෙස්සති සත්ථු සාවිකා’॥
gax:478:“තදාහං මුදිතා <n>පමුදී (ක॰)</n> හුත්වා, යාවජීවං තදා ජිනං।
gae:මෙත්තචිත්තා පරිචරිං, සසඞ්ඝං ලොකනායකං॥
gax:479:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:480:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:481:“උපට්ඨාකො <pb V=2.227/> මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:482:“තස්සාසිං <pb T=2.321/> තතියා ධීතා, භික්ඛුනී ඉති විස්සුතා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:483:“අනුජානි න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
gax:484:“කොමාරිබ්රහ්මචරියං, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්තධීතරො॥
gax:485:“සමණී සමණගුත්තා ච, භික්ඛුනී භික්ඛුදායිකා।
gae:ධම්මා චෙව සුධම්මා ච, සත්තමී සඞ්ඝදායිකා॥
gax:486:“අහං උප්පලවණ්ණා ච, ඛෙමා භද්දා ච භික්ඛුනී।
gae:කිසාගොතමී ධම්මදින්නා, විසාඛා හොති සත්තමී॥
gax:487:“තෙහි කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:488:“පච්ඡිමෙ ච භවෙ දානි, ජාතා සෙට්ඨිකුලෙ අහං।
gae:සාවත්ථියං පුරවරෙ, ඉද්ධෙ ඵීතෙ මහද්ධනෙ॥
gax:489:“යදා <pb M=2.238/> ච යොබ්බනූපෙතා, විතක්කවසගා අහං।
gae:නරං ජාරපතිං දිස්වා, තෙන සද්ධිං අගච්ඡහං॥
gax:490:“එකපුත්තපසූතාහං <pb P=2.559/>, දුතියො කුච්ඡියා මමං।
gae:තදාහං මාතාපිතරො, ඔක්ඛාමීති <n>ඉක්ඛාමීති (ස්යා॰), දක්ඛාමීති (සී॰)</n> සුනිච්ඡිතා॥
gax:491:“නාරොචෙසිං පතිං මය්හං, තදා තම්හි පවාසිතෙ।
gae:එකිකා නිග්ගතා ගෙහා, ගන්තුං සාවත්ථිමුත්තමං॥
gax:492:“තතො <pb T=2.322/> මෙ සාමි ආගන්ත්වා, සම්භාවෙසි පථෙ මමං।
gae:තදා මෙ කම්මජා වාතා, උප්පන්නා අතිදාරුණා॥
gax:493:“උට්ඨිතො ච මහාමෙඝො, පසූතිසමයෙ මම।
gae:දබ්බත්ථාය තදා ගන්ත්වා, සාමි සප්පෙන මාරිතො॥
gax:494:“තදා විජාතදුක්ඛෙන, අනාථා කපණා අහං।
gae:කුන්නදිං පූරිතං දිස්වා, ගච්ඡන්තී සකුලාලයං॥
gax:495:“බාලං <pb V=2.228/> ආදාය අතරිං, පාරකූලෙ ච එකකං।
gae:සායෙත්වා <n>පායෙත්වා (ස්යා॰), පාතෙත්වා (ක॰)</n> බාලකං පුත්තං, ඉතරං තරණායහං॥
gax:496:“නිවත්තා උක්කුසො හාසි, තරුණං විලපන්තකං।
gae:ඉතරඤ්ච වහී සොතො, සාහං සොකසමප්පිතා॥
gax:497:“සාවත්ථිනගරං ගන්ත්වා, අස්සොසිං සජනෙ මතෙ।
gae:තදා අවොචං සොකට්ටා, මහාසොකසමප්පිතා॥
gax:498:“උභො පුත්තා කාලඞ්කතා, පන්ථෙ මය්හං පතී මතො।
gae:මාතා පිතා ච භාතා ච, එකචිතම්හි ඩය්හරෙ॥
gax:499:“තදා කිසා ච පණ්ඩු ච, අනාථා දීනමානසා।
gae:ඉතො තතො භමන්තීහං <n>ගච්ඡන්තීහං (ස්යා॰), ගමෙන්තීහං (ක॰)</n>, අද්දසං නරසාරථිං॥
gax:500:“තතො අවොච මං සත්ථා, ‘පුත්තෙ මා සොචි අස්සස।
gae:අත්තානං තෙ ගවෙසස්සු, කිං නිරත්ථං විහඤ්ඤසි॥
gax:501:“‘න සන්ති පුත්තා තාණාය, න ඤාතී නපි බන්ධවා।
gae:අන්තකෙනාධිපන්නස්ස, නත්ථි ඤාතීසු තාණතා’॥
gax:502:“තං <pb T=2.323/> <pb M=2.239/> සුත්වා මුනිනො වාක්යං, පඨමං ඵලමජ්ඣගං।
gae:පබ්බජිත්වාන නචිරං, අරහත්තමපාපුණිං॥
gax:503:“ඉද්ධීසු <pb P=2.560/> ච වසී හොමි, දිබ්බාය සොතධාතුයා।
gae:පරචිත්තානි ජානාමි, සත්ථුසාසනකාරිකා॥
gax:504:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඛෙපෙත්වා ආසවෙ සබ්බෙ, විසුද්ධාසිං සුනිම්මලා॥
gax:505:“තතොහං විනයං සබ්බං, සන්තිකෙ සබ්බදස්සිනො।
gae:උග්ගහිං සබ්බවිත්ථාරං, බ්යාහරිඤ්ච යථාතථං॥
gax:506:“ජිනො තස්මිං ගුණෙ තුට්ඨො, එතදග්ගෙ ඨපෙසි මං।
gae:අග්ගා විනයධාරීනං, පටාචාරාව එකිකා॥
gax:507:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:508:“යස්සත්ථාය පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:509:“කිලෙසා <pb V=2.229/> ඣාපිතා මය්හං…පෙ॰… විහරාමි අනාසවා॥
gax:510:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:511:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=2.324/> සුදං පටාචාරා භික්ඛුනී ඉමා ගාථායො අභාසිත්ථාති।
cen:පටාචාරාථෙරියාපදානං දසමං।
cen:එකූපොසථිකවග්ගො දුතියො।
bod:තස්සුද්දානං –
gax:එකූපොසථිකා චෙව, සළලා චාථ මොදකා।
gae:එකාසනා පඤ්චදීපා, නළමාලී ච ගොතමී॥
gax:ඛෙමා උප්පලවණ්ණා ච, පටාචාරා ච භික්ඛුනී।
gae:ගාථා සතානි පඤ්චෙව, නව චාපි තදුත්තරි॥
