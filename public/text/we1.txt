cha:සුජනකණ්ඩො
gax:41:සබ්භිරෙව සමාසෙථ,
gax:සබ්භි කුබ්බෙථ සන්ථවං।
gax:සතං සද්ධම්මමඤ්ඤාය,
gae:සෙය්යො හොති න පාපියො॥
gax:42:චජ දුජ්ජන සංසග්ගං,
gax:භජ සාධු සමාගමං।
gax:කර පුඤ්ඤමහොරත්තිං,
gae:සර නිච්චමනිච්චතං॥
gax:43:යථා <pb M=.10/> උදුම්බරපක්කා,
gax:බහිරත්තකමෙවච।
gax:අන්තො කිමීහි සම්පුණ්ණා,
gae:එවං දුජ්ජනහද්දයා॥
gax:44:යථාපි පනසාපක්කා,
gax:බහි කණ්ඩකමෙව ච।
gax:අන්තො අමතසම්පන්නා,
gae:එවං සුජනහදයා॥
gax:45:සුක්ඛොපි චන්දනතරු න ජහාති ගන්ධං,
gax:නාගො ගතො නරමුඛෙ න ජහාති ලීළං।
gax:යන්තාගතො මධුරසං න ජහාති උච්ඡු,
gae:දුක්ඛොපි පණ්ඩිතජනො න ජහාති ධම්මං॥
gax:46:සීහො නාම ජිඝච්ඡාපි,
gax:පණ්ණාදීනි න ඛාදති।
gax:සීහො නාම කිසොචාපි,
gae:නාගමංසං න ඛාදති॥
gax:47:කුල-ජාතො කුල-පුත්තො,
gax:කුල-වංස-සුරක්ඛතො।
gax:අත්තනා දුක්ඛ-පත්තොපි,
gae:හීන-කම්මං න කාරයෙ॥
gax:48:චන්දනං <pb M=.11/> සීතලං ලොකෙ,
gax:තතො චන්දංව සීතලං।
gax:චන්ද-චන්දනසීතම්හා,
gae:සාධු වාක්යං සුභාසිතං॥
gax:49:උදෙය්ය භාණු පච්ඡිමෙ,
gax:මෙරුරාජා නමෙය්යපි।
gax:සීතලා නරකග්ගිපි,
gax:පබ්බතග්ගෙ ච උප්පලං॥
gax:විකසෙ න විපරීතං,
gae:සාධුවාය්යං කුදාචනං॥
gax:50:සුඛා රුක්ඛස්ස ඡායාව,
gax:තතො ඤාති මාතා පිතු।
gax:තතො ආචරියො රඤ්ඤො,
gae:තතො බුද්ධස්සනෙකධා॥
gax:51:භමරා පුප්ඵමිච්ඡන්ති,
gax:ගුණමිච්ඡන්ති සුජනා।
gax:මක්ඛිකා පූතිමිච්ඡන්ති,
gae:දොසමිච්ඡන්ති දුජ්ජනා॥
gax:52:මාතාහීනස්ස දුබ්භාසා,
gax:පිතාහීනස්ස දුක්රියා।
gax:උභො <pb M=.12/> මාතා පිතා හීනා,
gae:දුබ්භසාච දුකීරියා॥
gax:53:මාතා සෙට්ඨස්ස සුභාසා,
gax:පිතා සෙට්ඨස්ස සුක්රියා।
gax:උභො මාතා පිතා සෙට්ඨා,
gae:සුභාසාච සුකීරියා॥
gax:54:සඞ්ගාමෙ සූර-මිච්ඡන්ති,
gax:මන්තීසු අකූතූහලං।
gax:පියඤ්ච අන්නපානෙසු,
gae:අත්ථෙ ජාතෙ ච පණ්ඩිතං॥
gax:55:සුනඛො සුනඛං දිස්වා,
gax:දන්තං දස්සෙති හිංසිතුං।
gax:දුජ්ජනො සුජනං දිස්වා,
gae:රොසයං හිංසමිච්ඡති॥
gax:56:මා ච වෙගෙන කිච්චානි,
gax:කරොසි කාරාපෙසි වා।
gax:සහසා කාරිතං කම්මං,
gae:මන්දො පච්ඡානුතප්පති॥
gax:57:කොධං විහිත්වා න කදාචිනසොචෙ,
gax:මක්ඛප්පහානං ඉසයො අවණ්ණයුං।
gax:සබ්බෙස <pb M=.13/> ඵාරුස-වචං ඛමෙථ,
gae:එතං ඛන්තිං උත්තමමාහු සන්තො॥
gax:58:දුක්ඛො නිවාසො සම්බාධෙ,
gax:ඨානෙ අසුචිසඞ්කතෙ।
gax:තතො අරිම්හි අප්පියෙ,
gae:තතොපි අකතඤ්ඤුනා॥
gax:59:ඔවාදෙය්යානුසාසෙය්ය,
gax:ගාපකා ච නිවාරයෙ।
gax:සතඤ්හි සො පියො හොති,
gae:අසතං හොති අප්පියො॥
gax:60:උත්තමත්තනිවාතෙන,
gax:සූරං භෙදෙන නිජ්ජයෙ।
gax:නීචං අප්පක දානෙන,
gae:වීරියෙන සමං ජයෙ॥
gax:61:න විසං විසමිච්චාහු,
gax:ධනං සඞ්ඝස්ස උච්චතෙ।
gax:විසං එකංව හනති,
gae:සබ්බං සඞ්ඝස්ස සන්තකං॥
gax:62:ජවනෙ භද්රං ජානන්ති,
gax:බලිද්දඤ්ච වාහෙනා।
gax:දුහෙන <pb M=.14/> ධෙනුං ජානන්ති,
gae:භාසමානෙන පණ්ඩිතං॥
gax:63:ධනමප්පම්පි සාධූනං,
gax:කූපෙ වාරිව නිස්සයො।
gax:බහුං අපි අසාධූනං,
gae:නච වාරීව අණ්ණවෙ॥
gax:64:නජ්ජො පිවන්ති නො ආපං,
gax:රුක්ඛා ඛාදන්ති නො ඵලං।
gax:වස්සන්ති ක්වචි නො මෙඝා,
gae:පරත්ථාය සතං ධනං॥
gax:65:අපත්ථෙය්යං න පත්ථෙය්ය,
gax:අ චින්තෙය්යං න චින්තයෙ।
gax:ධම්මමෙව සුචින්තෙය්ය,
gae:කාලං මොඝං න අච්චයෙ॥
gax:66:අචින්තිතම්පි භවති,
gax:චින්තිතම්පි විනස්සති।
gax:න හි චින්තාමයා භොගා,
gae:ඉත්ථියා පුරිසස්සවා॥
gax:67:අසන්තස්ස පියො හොති,
gax:සන්තෙ න කුරුතෙ පියං।
gax:අසතං <pb M=.15/> ධම්මං රොචෙති,
gae:තං පරාභවතො මුඛං॥
cen:සුජනකණ්ඩො නිට්ඨිතො।
