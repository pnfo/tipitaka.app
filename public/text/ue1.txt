cha:2:නාමකණ්ඩ
bod:අථ <pb M=.41/> නාමිකවිභත්යාවතාරො වුච්චතෙ।
bod:අත්ථාභිමුඛං නමනතො, අත්තනි චත්ථස්ස නාමනතො <b>නාමං,</b> දබ්බාභිධානං।
bod:තං පන දුවිධං අන්වත්ථරුළ්හීවසෙන, තිවිධං පුමිත්ථිනපුංසකලිඞ්ගවසෙන। යථා – රුක්ඛො, මාලා, ධනං।
bod:චතුබ්බිධං සාමඤ්ඤගුණක්රියායදිච්ඡාවසෙන, යථා – රුක්ඛො, නීලො, පාචකො, සිරිවඩ්ඪොතිආදි।
bod:අට්ඨවිධං අවණ්ණිවණ්ණුවණ්ණොකාරනිග්ගහීතන්තපකතිභෙදෙන।
sub:පුල්ලිඞ්ග
bod:තත්ථ පඨමං <b>අ</b>කාරන්තම්හා පුල්ලිඞ්ගා ජාතිනිමිත්තා <b>පුරිස</b>සද්දා <b>ස්යා</b>දිවිභත්තියො පරා යොජීයන්තෙ।
bod:60:<b>ජිනවචනයුත්තඤ්හි</b>।
bod:<b>අධිකාරො</b>යං। තත්ථ පඤ්ච මාරෙ ජිතවාති ජිනො, බුද්ධො। ජිනස්ස වචනං ජිනවචනං, තස්ස ජිනවචනස්ස යුත්තං <b>ජිනවචනයුත්තං,</b> තෙපිටකස්ස බුද්ධවචනස්ස මාගධිකාය සභාවනිරුත්තියා යුත්තං අනුරූපමෙවාති ඉදං අධිකාරත්ථං වෙදිතබ්බං।
gax:සා මාගධී මූලභාසා, නරා යායාදිකප්පිකා।
gae:බ්රහ්මානො ච’ස්සුතාලාපා, සම්බුද්ධා චාපි භාසරෙ॥
bod:<b>අධිකාරො</b> පන තිවිධො සීහගතිකමණ්ඩූකගතිකයථානුපුබ්බිකවසෙන, අයං පන සීහගතිකො පුබ්බාපරවිලොකනතො, යථානුපුබ්බිකොයෙව වා।
bod:සක්කතවිසදිසං <pb M=.42/> කත්වා ජිනවචනානුරූපවසෙන පකතිට්ඨපනත්ථං පරිභාසමාහ।
bod:61:<b>ලිඞ්ගඤ්ච නිපච්චතෙ</b>।
bod:<b>ලිඞ්ගං</b>පාටිපදිකං, යථා යථා ජිනවචනයුත්තඤ්හි ලිඞ්ගං, තථා තථා ඉධ ලිඞ්ගං නිපච්චතෙ ඨපීයති। <b>ච</b>සද්දෙන ධාතවො චාති ජිනවචනානුරූපතො “පුරිස”ඉති ලිඞ්ගෙ ඨපිතෙ තතො තස්ස ධාතුප්පච්චයවිභත්තිවජ්ජිතස්ස අත්ථවතො සද්දස්ස “පරසමඤ්ඤා පයොගෙ”ති පරිභාසතො ලිඞ්ගසඤ්ඤායං –
bod:ඉතො පරං විභත්තිප්පච්චයාදිවිධානෙ සබ්බත්ථ <b>ලිඞ්ග</b>ග්ගහණමනුවත්තතෙ।
bod:62:<b>තතො ච විභත්තියො</b>।
bod:තතො ජිනවචනයුත්තෙහි ලිඞ්ගෙහි පරා විභත්තියො හොන්ති। <b>ච</b>සද්දග්ගහණෙන තවෙතුනාදිපච්චයන්තනිපාතතොපි। කම්මාදිවසෙන, එකත්තාදිවසෙන ච ලිඞ්ගත්ථං විභජන්තීති විභත්තියො।
bod:කා ච පන තා විභත්තියො? “විභත්තියො”ති අධිකාරො।
bod:63:<b>සියො, අංයො, නාහි, සනං, ස්මාහි, සනං, ස්මිංසු</b>।
bod:ස්යාදයො ද්විසත්ත විභත්තියො නාම හොන්ති। තත්ථ සි, යො ඉති පඨමා, අං, යො ඉති දුතියා, නා, හි ඉති තතියා, ස, නං ඉති චතුත්ථී, ස්මා, හි ඉති පඤ්චමී, ස, නං ඉති ඡට්ඨී, ස්මිං, සු ඉති සත්තමී।
bod:ඉදං <pb M=.43/> පන සඤ්ඤාධිකාරපරිභාසාවිධිසුත්තෙසු <b>සඤ්ඤාසුත්ත</b>න්ති දට්ඨබ්බං, වුත්තඤ්හි වුත්තියං “විභත්තිඉච්චනෙන ක්වත්ථො, අම්හස්ස මමං සවිභත්තිස්ස සෙ”ති, ඉතරථා පුරිමසුත්තෙන එකයොගො කත්තබ්බොති। එත්ථ ච පඨමාදිවොහාරො, එකවචනාදිවොහාරො ච අන්වත්ථවසෙන, පරසමඤ්ඤාවසෙන වා සිද්ධොති වෙදිතබ්බො।
bod:එකස්ස වචනං එකවචනං, බහූනං වචනං බහුවචනං, ද්වින්නං පූරණී දුතියාතිආදි, ඉතරථා පුරිමසුත්තෙ <b>ච</b>සද්දෙන සඤ්ඤාකරණෙ අප්පකතනිරත්ථකවිධිප්පසඞ්ගො සියා।
bod:“ජිනවචනයුත්තඤ්හි, ලිඞ්ගඤ්ච නිපච්චතෙ”ති ච වත්තතෙ। ඉධ පන පදනිප්ඵාදනම්පි ජිනවචනස්සාවිරොධෙනාති ඤාපෙතුං පරිභාසන්තරමාහ।
bod:64:<b>තදනුපරොධෙන</b>।
bod:යථා යථා තෙසං ජිනවචනානං උපරොධො න හොති, තථා තථා ඉධ ලිඞ්ගං, <b>ච</b>සද්දෙනාඛ්යාතඤ්ච නිපච්චතෙ, නිප්ඵාදීයතීති අත්ථො। තෙනෙව ඉධ ච ආඛ්යාතෙ ච ද්විවචනාග්ගහණං, සක්කතවිසදිසතො විභත්තිප්පච්චයාදිවිධානඤ්ච කතන්ති දට්ඨබ්බං।
bod:තත්ථ අවිසෙසෙන සබ්බස්යාදිවිභත්තිප්පසඞ්ගෙ “වත්තිච්ඡානුපුබ්බිකා සද්දප්පවත්තී”ති වත්තිච්ඡාවසා –
bod:65:<b>ලිඞ්ගත්ථෙ පඨමා</b>।
bod:ලිඞ්ගත්ථාභිධානමත්තෙ පඨමාවිභත්ති හොතීති පඨමා। තත්ථාපි අනියමෙනෙකවචනබහුවචනප්පසඞ්ගෙ “එකම්හී වත්තබ්බෙ එකවචන”න්ති පරිභාසතො ලිඞ්ගත්ථස්සෙකත්තවචනිච්ඡායං පඨමෙකවචනං <b>සි</b>।
bod:“අතො නෙනා”ති ඉතො “අතො”ති වත්තතෙ, <b>ලිඞ්ග</b>ග්ගහණඤ්ච।
bod:66:<b>සො</b> <pb M=.44/>।
bod:සි, ඔඉති ද්විපදමිදං। ලිඞ්ගස්ස <b>අ</b>කාරතො පරස්ස <b>සි</b>වචනස්ස <b>ඔ</b>කාරො හොති।
bod:සුත්තෙසු හි පඨමානිද්දිට්ඨස්ස කාරියිනො ඡට්ඨීවිපරිණාමෙන විවරණං ආදෙසාපෙක්ඛන්ති දට්ඨබ්බං।
bod:එත්ථ ච <b>සී</b>ති විභත්ති ගය්හතෙ විභත්තිකාරියවිධිප්පකරණතො, “තතො ච විභත්තියො”ති ඉතො <b>විභත්ති</b>ග්ගහණානුවත්තනතො වා, එවං සබ්බත්ථ <b>ස්යා</b>දීනං කාරියවිධානෙ විභත්තියෙවාති දට්ඨබ්බං।
bod:“වා පරො අසරූපා”ති පරලොපෙ සම්පත්තෙ තදපවාදෙන පුබ්බලොපමාහ।
bod:67:<b>සරලොපො’මාදෙසප්පච්චයාදිම්හි සරලොපෙ තු පකති</b>।
bod:පුබ්බස්සරස්ස ලොපො හොති <b>අං</b>වචනෙ, ආදෙසප්පච්චයාදිභූතෙ ච සරෙ පරෙ, සරලොපෙ කතෙ තු පරසරස්ස පකතිභාවො හොති। එත්ථ ච “සරලොපෙ”ති පුනග්ගහණං ඉමිනාව කතසරලොපනිමිත්තෙයෙව පරස්ස විකාරෙ සම්පත්තෙ පකතිභාවත්ථං। පරසරස්ස පකතිභාවවිධානසාමත්ථියතො අමාදෙසප්පච්චයාදිභූතෙ සරෙ පරෙතිපි සිද්ධං।
gax:ත්යාදිවිභත්තියො චෙත්ථ, පච්චයත්තෙන ගය්හරෙ।
gae:ආදිග්ගහණමාඛ්යාත-කිතකෙස්වාගමත්ථිදං॥
gax:පච්චයසාහචරියා, චාදෙසො පකතීපරො।
gae:පදන්තස්සරලොපො න, තෙන’බ්භාහාදිකෙ පරෙ॥
bod:<b>තු</b>ග්ගහණං <pb M=.45/> <b>භික්ඛුනී</b>ආදීසු සරලොපනිවත්තනත්ථං, “නයෙ පරං යුත්තෙ”ති පරං නෙතබ්බං। පුරිසො තිට්ඨති।
bod:පුරිසො ච පුරිසො චාති පුරිස පුරිසඉති වත්තබ්බෙ –
bod:68:<b>සරූපානමෙකසෙස්වසකිං</b>।
bod:සරූපානං සමානරූපානං පදබ්යඤ්ජනානං මජ්ඣෙ එකොව සිස්සතෙ, අඤ්ඤෙ ලොපමාපජ්ජන්තෙ අසකින්ති එකසෙසො। එත්ථ ච “සරූපාන”න්ති වුත්තත්තාව සිද්ධෙ අසකිම්පයොගෙ පු<b>නාසකිං</b>ගහණං <b>එ</b>කවිභත්තිවිසයානමෙවාසකිම්පයොගෙ එවායන්ති දස්සනත්ථං, න ච විච්ඡාපයොගෙ’තිප්පසඞ්ගො। “වග්ගා පඤ්චපඤ්චසො මන්තා”ති එත්ථ “පඤ්චපඤ්චසො”ති නිද්දෙසෙනෙව විච්ඡාපයොගසිද්ධියා ඤාපිතත්තා, අථ වා සහවචනිච්ඡාය’මය’මෙකසෙසො।
gax:යොගවිභාගතො චෙත්ථ, එකසෙස්වසකිං ඉති।
gae:විරූපෙකසෙසො හොති, වා “පිතූන”න්තිආදිසු॥
bod:තත්ථෙව ලිඞ්ගත්ථස්ස <b>බ</b>හුත්තවචනිච්ඡායං “බහුම්හි වත්තබ්බෙ බහුවචන”න්ති පඨමාබහුවචනං <b>යො,</b> පුරිස යො ඉතීධ “අතො, වා”ති ච වත්තතෙ।
bod:69:<b>සබ්බයොනීනමාඑ</b>।
bod:<b>අ</b>කාරන්තතො ලිඞ්ගම්හා පරෙසං සබ්බෙසං පඨමායොනීනං, දුතියායොනීනඤ්ච යයාක්කමං ආකාරෙකාරාදෙසා හොන්ති වාති <b>ආ</b>කාරො, <b>සබ්බ</b>ග්ගහණං සබ්බාදෙසත්ථං, සරලොපාදි පුරිමසදිසමෙව, පුරිසා තිට්ඨන්ති।
bod:වා ඉච්චෙව රූපා රූපානි, අග්ගයො, මුනයො।
bod:<b>වා</b>සද්දොයං වවත්ථිතපිභාසත්ථො, තෙන චෙත්ථ –
gax:නිච්චමෙව <pb M=.46/> ච පුල්ලිඞ්ගෙ, අනිච්චඤ්ච නපුංසකෙ।
gae:අසන්තං <b>ඣෙ</b> කතත්තෙ තු, විධිං දීපෙති <b>වා</b>සුති॥
bod:තත්ථෙවාලපනවචනිච්ඡායං “ලිඞ්ගත්ථෙ පඨමා”ති වත්තතෙ।
bod:70:<b>ආලපනෙ ච</b>।
bod:<b>අ</b>භිමුඛං කත්වා ලපනං <b>ආලපනං,</b> සම්බොධනං। තස්මිං ආලපනත්ථාධිකෙ ලිඞ්ගත්ථාභිධානමත්තෙ ච පඨමාවිභත්ති හොති। පුරෙ විය එකවචනාදි।
bod:පුරිස සි ඉච්චත්ර –
bod:71:<b>ආලපනෙ සි ගසඤ්ඤො</b>।
bod:ආලපනත්ථෙ විහිතො <b>සි ග</b>සඤ්ඤො හොතීති <b>ග</b>සඤ්ඤායං “භො ගෙ තූ”ති ඉතො “ගෙ”ති වත්තතෙ।
bod:72:<b>අකාරපිතාද්යන්තානමා</b>।
bod:ලිඞ්ගස්ස සම්බන්ධී <b>අ</b>කාරො ච <b>පිතුසත්ථු</b>ඉච්චෙවමාදීනමන්තො ච <b>ආ</b>කාරත්තමාපජ්ජතෙ <b>ගෙ</b> පරෙ।
bod:“ගෙ, රස්ස”මිති ච වත්තතෙ।
bod:73:<b>ආකාරො වා</b>।
bod:ලිඞ්ගස්ස සම්බන්ධී <b>ආ</b>කාරො රස්සමාපජ්ජතෙ <b>ගෙ පරෙ</b> විකප්පෙන, අදූරට්ඨස්සාලපනෙවායං।
bod:74:<b>සෙසතො ලොපං ගසිපි</b>।
bod:“සිං, සො, ස්යා ච, සඛතො ගස්සෙ වා, ඝතෙ චා”ති එවමාදීහි නිද්දිට්ඨෙහි අඤ්ඤො සෙසො නාම, තතො සෙසතො ලිඞ්ගම්හා <b>ගසි</b>ඉච්චෙතෙ ලොපමාපජ්ජන්තෙ। <b>අපි</b>ග්ගහණං <pb M=.47/> දුතියත්ථසම්පිණ්ඩනත්ථං, එත්ථ ච සතිපි <b>සි</b>ග්ගහණෙ <b>ව</b>ඉති වචනමෙව ඤාපකමඤ්ඤත්ථාපි <b>සි</b>ග්ගහණෙ ආලපනාග්ගහණස්ස। කෙචි ආලපනාභිබ්යත්තියා <b>භවන්ත</b>සද්දං වා <b>හෙ</b>සද්දං වා පයුජ්ජන්තෙ। භො පුරිස තිට්ඨ, හෙ පුරිසා වා।
bod:බහුවචනෙ <b>න</b> විසෙසො, භවන්තො පුරිසා තිට්ඨථ।
bod:තත්ථෙව කම්මත්ථවචනිච්ඡායං “ව,”ති වත්තතෙ।
bod:75:<b>යං කරොති තං කම්මං</b>।
bod:යං වා කරොති, යං වා විකරොති, යං වා පාපුණාති, තං කාරකං ක්රියානිමිත්තං කම්මසඤ්ඤං හොති।
bod:76:<b>කම්මත්ථෙ දුතියා</b>।
bod:කම්මත්ථෙ දුතියාවිභත්ති හොති। පුරෙ විය දුතියෙකවචනං අං, “සරලොපො”තිආදිනා සරෙ ලුත්තෙ “දීඝ”න්ති දීඝෙ සම්පත්තෙ පකතිභාවො ච, පුරිසං පස්ස।
bod:බහුවචනෙ “සබ්බයොනීනමාඑ”ති <b>යො</b>වචන<b>ස්සෙ</b>කාරො, පුරිසෙ පස්ස।
bod:තත්ථෙව කත්තුවචනිච්ඡායං –
bod:77:<b>යො කරොති ස කත්තා</b>।
bod:යො අත්තප්පධානො ක්රියං කරොති, සො කත්තුසඤ්ඤො හොති।
bod:“තතියා”ති වත්තතෙ।
bod:78:<b>කත්තරි ච</b>।
bod:කත්තරි ච කාරකෙ තතියාවිභත්ති හොතීති තතියෙකවචනං <b>නා</b>।
bod:79:<b>අතො</b> <pb M=.48/> <b>නෙන</b>।
bod:<b>එනා</b>ති අවිභත්තිකනිද්දෙසො। <b>අ</b>කාරන්තතො ලිඞ්ගම්හා පරස්ස <b>නා</b>වචනස්ස <b>එනා</b>දෙසො හොති, සරලොපාදි, පුරිසෙන කතං।
bod:බහුවචනම්හි –
bod:80:<b>සුහිස්වකාරො එ</b>।
bod:<b>සු, හි</b>ඉච්චෙතෙසු විභත්තිරූපෙසු පරෙසු ලිඞ්ගස්ස සම්බන්ධී <b>අ</b>කාරො <b>එ</b>ත්තමාපජ්ජතෙ।
bod:81:<b>ස්මාහිස්මිංනං ම්හාභිම්හි වා</b>।
bod:සබ්බතො ලිඞ්ගම්හා <b>ස්මා හි ස්මිං</b>ඉච්චෙතෙසං යථාක්කමං <b>ම්හා, භි, ම්හි</b>ඉච්චෙතෙ ආදෙසා හොන්ති වා, පුරිසෙහි, පුරිසෙභි කතං।
bod:තත්ථෙව කරණවචනිච්ඡායං –
bod:82:<b>යෙන වා කයිරතෙ තං කරණං</b>।
bod:යෙන වා කයිරතෙ, යෙන වා පස්සති, යෙන වා සුණාති, තං කාරකං කරණසඤ්ඤං හොති।
bod:83:<b>කරණෙ තතියා</b>।
bod:කරණකාරකෙ තතියාවිභත්ති හොති, සෙසං කත්තුසමං, ආවිට්ඨෙන පුරිසෙන සො පුඤ්ඤං කරොති, පුරිසෙහි, පුරිසෙභි।
bod:තත්ථෙව සම්පදානවචනිච්ඡායං –
bod:84:<b>යස්ස</b> <pb M=.49/> <b>දාතුකාමො රොචතෙ ධාරයතෙ වා තං සම්පදානං</b>।
bod:යස්ස වා දාතුකාමො, යස්ස වා රොචතෙ, යස්ස වා ධාරයතෙ, තං කාරකං සම්පදානසඤ්ඤං හොති।
bod:85:<b>සම්පදානෙ චතුත්ථී</b>।
bod:සම්පදානකාරකෙ චතුත්ථීවිභත්ති හොතීති චතුත්ථියා එකවචනං <b>ස</b>।
bod:86:<b>සාගමො සෙ</b>।
bod:සබ්බතො ලිඞ්ගම්හා <b>ස</b>කාරාගමො හොති <b>සෙ</b> විභත්තිම්හි පරෙ। පුරිසස්ස ධනං දදාති।
bod:බහුවචනම්හි “දීඝ”න්ති වත්තතෙ।
bod:87:<b>සුනංහිසු ච</b>।
bod:<b>සු නං හි</b>ඉච්චෙතෙසු පරෙසු ලිඞ්ගස්ස අන්තභූතා සබ්බෙ රස්සසරා දීඝමාපජ්ජන්තෙ, <b>ච</b>ග්ගහණමිකාරුකාරානං ක්වචි නිවත්තනත්ථං। පුරිසානං।
bod:තත්ථෙවාපාදානවචනිච්ඡායං –
bod:88:<b>යස්මා දපෙති භයමාදත්තෙ වා තදපාදානං</b>।
bod:යස්මා වා අවධිභූතා අපෙති, යස්මා වා භයං, යස්මා වා ආදත්තෙ, තං කාරකං අපාදානසඤ්ඤං හොති।
bod:89:<b>අපාදානෙ</b> <pb M=.50/> <b>පඤ්චමී</b>।
bod:අපාදානකාරකෙ පඤ්චමීවිභත්ති හොතීති පඤ්චමියා එකවචනං <b>ස්මා</b>।
bod:“අතො, සබ්බෙසං, ආ එ”ති ච වත්තතෙ।
bod:90:<b>ස්මාස්මිංන වා</b>।
bod:<b>අ</b>කාරන්තතො ලිඞ්ගම්හා සබ්බෙසං <b>ස්මා ස්මිං</b>ඉච්චෙතෙසං යථාක්කමං ආකාරෙකාරාදෙසා හොන්ති වා, අඤ්ඤත්ථ <b>ම්හා</b>දෙසො। පුරිසා අපෙති, පුරිසම්හා, පුරිසස්මා।
bod:බහුවචනෙ සබ්බත්ථ තතියාසමං, <b>හි</b>ස්ස <b>භි</b>ආදෙසො හොති। පුරිසෙහි, පුරිසෙභි අපෙති।
bod:තත්ථෙව සාමිවචනිච්ඡායං –
bod:91:<b>යස්ස වා පරිග්ගහො තං සාමි</b>।
bod:යස්ස වා පරිග්ගහො, තං සාමිසඤ්ඤං හොති।
bod:92:<b>සාමිස්මිං ඡට්ඨී</b>।
bod:සාමිස්මිං ඡට්ඨීවිභත්ති හොති। ඨපෙත්වා <b>ආයා</b>දෙසං සබ්බත්ථ චතුත්ථීඡට්ඨීනං සමානං රූපං। පුරිසස්ස එතං ධනං, පුරිසානං।
bod:තත්ථෙව ඔකාසවචනිච්ඡායං –
bod:93:<b>යොධාරො තමොකාසං</b>।
bod:යො කත්තුකම්මානං ක්රියාය ආධාරො, තං කාරකං ඔකාසසඤ්ඤං හොති।
bod:94:<b>ඔකාසෙ</b> <pb M=.51/> <b>සත්තමී</b>।
bod:ඔකාසකාරකෙ සත්තමීවිභත්ති හොතීති සත්තමියා එකවචනං ස්මිං, තස්ස “ස්මාස්මිංනං වා”ති <b>එ</b>කාරො, <b>ම්හි</b>ආදෙසො ච, පුරිසෙ පතිට්ඨිතං, පුරිසම්හි, පුරිසස්මිං।
bod:බහුවචනෙ “සුහිස්වකාරො එ”ති <b>එ</b>කාරො, පුරිසෙසු।
ind:පුරිසො, පුරිසා, භො පුරිස භො පුරිසා වා, භවන්තො පුරිසා, පුරිසං, පුරිසෙ, පුරිසෙන, පුරිසෙහි පුරිසෙභි, පුරිසස්ස, පුරිසානං, පුරිසා පුරිසස්මා පුරිසම්හා, පුරිසෙහි පුරිසෙභි, පුරිසස්ස, පුරිසානං, පුරිසෙ පුරිසස්මිං පුරිසම්හි, පුරිසෙසු।
ind:තථා සුගතො, සුගතා, භො සුගත භො සුගතා වා, භවන්තො සුගතා, සුගතං, සුගතෙ, සුගතෙන, සුගතෙහි සුගතෙභි, සුගතස්ස, සුගතානං, සුගතා සුගතස්මා සුගතම්හා, සුගතෙහි සුගතෙභි, සුගතස්ස, සුගතානං, සුගතෙ සුගතස්මිං සුගතම්හි, සුගතෙසු।
gax:එවං සුරා’සුර නරො’රග නාග යක්ඛා,
gax:ගන්ධබ්බ කින්නර මනුස්ස පිසාච පෙතා।
gax:මාතඞ්ග ජඞ්ගම තුරඞ්ග වරාහ සීහා,
gae:බ්යග්ඝ’ච්ඡ කච්ඡප තරච්ඡ මිග’ස්ස සොණා॥
gax:ආලොක ලොක නිලයා’නිල චාග යොගා, වායාම ගාම
gax:නිගමා’ගම ධම්ම කාමා।
gax:සඞ්ඝො’ඝ ඝොස පටිඝා’සව කොධ ලොභා,
gae:සාරම්භ ථම්භ මද මාන පමාද මක්ඛා॥
gax:පුන්නාග <pb M=.52/> පූග පනසා’සන චම්පක’ම්බා,
gax:හින්තාල තාල බකුල’ජ්ජුන කිංසුකා ච।
gax:මන්දාර කුන්ද පුචිමන්ද කරඤ්ජ රුක්ඛා,
gae:ඤෙය්යා මයූර සකුනණ්ඩජ කොඤ්ච හංසා –
uni:ඉච්චාදයොපි।
bod:<b>මනොගණාදිස්ස</b> තු නාසස්මාස්මිංසු විසෙසො। අඤ්ඤත්ථ පුරිසසමං।
bod:මනො, මනා, හෙ මන හෙ මනා වා, භවන්තො මනා, මනං, මනෙ।
bod:“වා”ති වත්තතෙ।
bod:95:<b>මනොගණාදිතො ස්මිංනානමිආ</b>।
bod:මනොපභුති ගණො මනොගණො, මනොගණාදිතො <b>ස්මිං, නා</b>ඉච්චෙතෙසං යථාක්කමං ඉකාරාකාරාදෙසා හොන්ති වා। <b>ආදි</b>ග්ගහණෙන <b>බිලපදා</b>දිතොපි।
bod:“මනොගණාදිතො”ති වත්තතෙ।
bod:96:<b>ස සරෙ වාගමො</b>।
bod:එතෙහෙව මනොගණාදීහි සරෙ පරෙ <b>සා</b>ගමො හොති වා। මනසා, මනෙන।
bod:වවත්ථිතවිභාසත්ථොයං <b>වා</b>සද්දො, තෙන “මනො මනා මනං මනෙ මනආයතන”න්තිආදීසු න හොති। “මානසිකං, චෙතසික”න්තිආදීසු නිච්චං। මනෙහි, මනෙභි।
bod:“මනොගණාදිතො, වා”ති ච වත්තතෙ।
bod:97:<b>සස්ස</b> <pb M=.53/> <b>චො</b>।
bod:මනොගණාදිතො පරස්ස <b>ස</b>ස්ස විභත්තිස්ස <b>ඔ</b>කාරො හොති වා। <b>සා</b>ගමො।
ind:මනසො මනස්ස, මනානං, මනා මනස්මා මනම්හා, මනෙහි මනෙභි, මනසො මනස්ස, මනානං, මනසි මනෙ මනස්මිං මනම්හි, මනෙසු।
gax:එවං වචො වයො තෙජො,
gax:තපො චෙතො තමො යසො।
gax:අයො පයො සිරො ඡන්දො,
gae:සරො උරො රහො අහො –
uni:ඉච්චාදි <b>මනොගණො</b>।
bod:<b>ගුණවන්තු</b>සද්දස්ස භෙදො। ගුණවන්තු සි ඉතීධ –
bod:“සවිභත්තිස්ස, න්තුස්සා”ති ච අධිකාරො।
bod:98:<b>ආ සිම්හි</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස <b>ආ</b>ආදෙසො හොති සිම්හි විභත්තිම්හි। ගුණවා।
bod:“යොම්හි, පඨමෙ”සීහගතියා “වා”ති ච වත්තතෙ।
bod:99:<b>න්තුස්ස න්තො</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස <b>න්තො</b>ආදෙසො හොති වා <b>යො</b>ම්හි පඨමෙ, ගුණවන්තො තිට්ඨන්ති।
bod:“සුනංහිසු, අත්ත”න්ති ච වත්තතෙ।
bod:100:<b>න්තුස්සන්තො</b> <pb M=.54/> <b>යොසු ච</b>।
bod:<b>න්තු</b>පච්චයස්ස අන්තො <b>උ</b>කාරො <b>අ</b>ත්තමාපජ්ජතෙ <b>සුනංහි යො</b>ඉච්චෙතෙසු, <b>ච</b>ග්ගහණෙන අඤ්ඤෙසු අං <b>නා ස්මාස්මිං</b>සු ච। ගුණවන්තා, ඡට්ඨියා සිද්ධෙපි <b>අන්තා</b>දෙසෙ පුන <b>අන්ත</b>ග්ගහණකරණතො <b>යො</b>නං <b>ඉ</b>කාරො ච ක්වචි। ගුණවන්ති।
bod:“අ”මිති වත්තතෙ।
bod:101:<b>අවණ්ණා ච ගෙ</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස <b>අං අ</b>වණ්ණඉච්චෙතෙ ආදෙසා හොන්ති <b>ගෙ</b> පරෙ।
ind:භො ගුණවං භො ගුණව භො ගුණවා, භවන්තො ගුණවන්තො ගුණවන්තා, ගුණවන්තං, ගුණවන්තෙ।
bod:“වා”ති වත්තතෙ।
bod:102:<b>තොතිතා සස්මිංනාසු</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස <b>තොති තා</b>ආදෙසා හොන්ති වා <b>සස්මිංනා</b>ඉච්චෙතෙසු යථාසඞ්ඛ්යං। ගුණවතා ගුණවන්තෙන, ගුණවන්තෙහි ගුණවන්තෙභි।
bod:103:<b>න්තස්ස සෙ වා</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස න්ත<b>ස්ස</b>ඉච්චයමාදෙසො හොති වා <b>සෙ</b> විභත්තිම්හි। ගුණවන්තස්ස ගුණවතො।
bod:104:<b>නංම්හි තං වා</b>।
bod:සබ්බස්සෙව <b>න්තු</b>පච්චයස්ස සවිභත්තිස්ස <b>තං</b>ආදෙසො හොති වා <b>නං</b>ම්හි විභත්තිම්හි। ගුණවතං ගුණවන්තානං।
bod:“අම්හ <pb M=.55/> තුම්හ න්තු”ඉච්චාදිනා <b>ස්මා</b>වචනස්ස නාබ්යපදෙසො।
ind:ගුණවතා ගුණවන්තා ගුණවන්තස්මා ගුණවන්තම්හා, ගුණවන්තෙහි ගුණවන්තෙභි, ගුණවන්තස්ස ගුණවතො, ගුණවතං ගුණවන්තානං, ගුණවති ගුණවන්තෙ ගුණවන්තස්මිං ගුණවන්තම්හී, ගුණවන්තෙසු।
bod:එවං ගණවා කුලවා බලවා යසවා ධනවා සුතවා භගවා හිමවා ඵලවා සීලවා පඤ්ඤවා ඉච්චාදයො।
bod:<b>හිමවන්තු</b>සද්දතො <b>සි</b>ම්හි කතෙ –
bod:“අත්තං, න්තුස්ස’න්තො”ති ච වත්තමානෙ –
bod:105:<b>සිම්හී වා</b>।
bod:<b>න්තු</b>පච්චයස්ස අන්තො <b>අ</b>ත්තං හොති වා <b>සි</b>ම්හි විභත්තිම්හි। හිමවන්තො, හිමවා, සෙසං සමං।
bod:පුන <b>වා</b>ග්ගහණකරණං <b>හිමවන්තු</b>සද්දතො අඤ්ඤත්ර අත්තනිසෙධනත්ථං, වවත්ථිතවිභාසත්ථොයං <b>වා</b>සද්දො। තෙන ගුණවන්තාදීසු නාතිප්පසඞ්ගො।
ind:එවං සතිමා ධිතිමා ගතිමා මතිමා මුතිමා මුත්තිමා ජුතිමා සිරිමා හිරිමා ථුතිමා රතිමා යතිමා සුචිමා කලිමා බලිමා කසිමා රුචිමා බුද්ධිමා චක්ඛුමා බන්ධුමා හෙතුමා සෙතුමා කෙතුමා රාහුමා භාණුමා ඛාණුමා විජ්ජුමා ඉච්චාදයො।
bod:තත්ථ <b>සතිමන්තු බන්ධුමන්තු</b>සද්දානං <b>අංසෙ</b>සු රූපභෙදො। “අත්තං, න්තුස්සා”ති ච වත්තතෙ।
bod:106:<b>සබ්බස්ස වා අංසෙසු</b>।
bod:සබ්බස්සෙව <b>න්තු</b>පච්චයස්ස <b>අ</b>ත්තං හොති වා <b>අංස</b>ඉච්චෙතෙසු। ඉධාපි <b>වා</b>සද්දස්ස වවත්ථිතවිභාසත්තා නාතිප්පසඞ්ගො <pb M=.56/>। සතිමං සතිමන්තං, බන්ධුමං බන්ධුමන්තං, සතිමස්ස සතිමතො සතිමන්තස්ස, බන්ධුමස්ස බන්ධුමතො බන්ධුමන්තස්ස, සෙසං සමං।
bod:<b>ගච්ඡන්ත</b>සද්දස්ස භෙදො, ගච්ඡන්ත සි,
bod:“වා”ති වත්තතෙ।
bod:107:<b>සිම්හි ගච්ඡන්තාදීනං න්තසද්දො අං</b>।
bod:<b>ගච්ඡන්ති</b>ච්චෙවමාදීනං <b>අන්ත</b>ප්පච්චයන්තානං <b>න්ත</b>සද්දො අංරූපං ආපජ්ජතෙ වා <b>සි</b>ම්හි විභත්තිම්හි। සරලොප<b>සි</b>ලොපා, සො ගච්ඡං, ගච්ඡන්තො වා ගණ්හාති।
bod:“ගච්ඡන්තාදීනං, න්තසද්දො”ති ච වත්තමානෙ –
bod:108:<b>සෙසෙසු න්තුව</b>।
bod:<b>ගච්ඡන්තා</b>දීනං <b>න්ත</b>සද්දො <b>න්තු</b>පච්චයොව දට්ඨබ්බො සෙසෙසු විභත්තිප්පච්චයෙසු, අ<b>ස්මි</b>ම්හි කාරියාතිදෙසොයං। සෙසං <b>ගුණවන්තු</b>සමං।
ind:තෙ ගච්ඡන්තො ගච්ඡන්තා, භො ගච්ඡං භො ගච්ඡ භො ගච්ඡා, භවන්තො ගච්ඡන්තො ගච්ඡන්තා, [ගච්ඡං] ගච්ඡන්තං, ගච්ඡන්තෙ, ගච්ඡතා ගච්ඡන්තෙන, ගච්ඡන්තෙහි ගච්ඡන්තෙභි, ගච්ඡතො ගච්ඡන්තස්ස, ගච්ඡතං ගච්ඡන්තානං, ගච්ඡතා ගච්ඡන්තස්මා ගච්ඡන්තම්හා, ගච්ඡන්තෙහි ගච්ඡන්තෙභි, ගච්ඡතො ගච්ඡන්තස්ස, ගච්ඡතං ගච්ඡන්තානං, ගච්ඡති ගච්ඡන්තෙ ගච්ඡන්තස්මිං ගච්ඡන්තම්හී, ගච්ඡන්තෙසු।
gax:එවං මහං චරං තිට්ඨං, දදං භුඤ්ජං සුණං පචං।
gae:ජයං ජීරං චවං මීයං, සරං කුබ්බං ජපං වජං –
uni:ඉච්චාදයො।
bod:<b>භවන්ත</b>සද්දස්ස <pb M=.57/> <b>ග යො නා ස</b>වචනෙසු විසෙසො। සො භවං।
bod:“භවතො”ති වත්තතෙ।
bod:109:<b>ඔභාවො ක්වචි යොසු වකාරස්ස</b>।
bod:<b>භවන්ත</b>ඉච්චෙතස්ස <b>ව</b>කාරස්ස <b>ඔ</b>භාවො හොති ක්වචි <b>යො</b>ඉච්චෙතෙසු। තෙ භොන්තො භවන්තො භවන්තා।
bod:“භවතො”ති වත්තතෙ।
bod:110:<b>භො ගෙ තු</b>।
bod:සබ්බස්සෙව <b>භවන්ත</b>සද්දස්ස <b>භො</b> හොති <b>ගෙ</b> පරෙ। <b>තු</b>සද්දෙන භන්තෙ, භොන්තාදි ච, <b>ග</b>ලොපො, භො භන්තෙ භොන්ත භොන්තා, භොන්තො භවන්තො භවන්තා, භවන්තං, භොන්තෙ භවන්තෙ।
bod:<b>නාසෙ</b>සු “ඔභාවො ක්වචී”ති යොගවිභාගෙන <b>ඔ</b>භාවො।
bod:භොතා භවතා භවන්තෙන, භොතො භවතො භවන්තස්ස ඉච්චාදි।
bod:111:<b>භදන්තස්ස භද්දන්ත භන්තෙ</b>।
bod:සබ්බස්සෙව <b>භදන්ත</b>සද්දස්ස <b>භද්දන්ත භන්තෙ</b>ඉච්චෙතෙ ආදෙසා හොන්ති ක්වචි <b>ගෙ</b> පරෙ <b>යො</b>සු ච। භො භද්දන්ත භන්තෙ, භදන්ත භදන්තා වා ඉච්චාදි <b>පුරිස</b>සද්දසමං।
bod:112:<b>සන්තසද්දස්ස සො භෙ බො චන්තෙ</b>।
bod:සබ්බස්සෙව <b>සන්ත</b>සද්දස්ස <b>ස</b>සද්දාදෙසො හොති <b>භ</b>කාරෙ පරෙ, අන්තෙ ච <b>බ</b>කාරාගමො හොති।
bod:<b>ච</b>සද්දග්ගහණෙන <pb M=.58/> අ<b>භ</b>කාරෙපි සමාසෙ ක්වචි <b>ස</b>කාරාදෙසො। සබ්භි।
bod:<b>භෙ</b>ති කිං? සන්තෙහි, සෙසං <b>ගච්ඡන්ත</b>සද්දසමං।
bod:අත්ථි <b>රාජ බ්රහ්ම අත්ත සඛ</b>සද්දාදීනං භෙදො, තථෙව <b>ස්යා</b>ද්යුප්පත්ති, “රාජ සි”ඉති ඨිතෙ –
bod:“බ්රහ්මත්තසඛරාජාදිතො”ති අධිකාරො।
bod:113:<b>ස්යා ච</b>।
bod:<b>බ්රහ්ම අත්ත සඛ රාජ</b>ඉච්චෙවමාදිතො <b>සි</b>වචනස්ස <b>ආ</b>කාරො හොති। <b>ආදි</b>සද්දෙන <b>ආතුමා</b>දිසද්දතො ච। සරලොපාදි। රාජා තිට්ඨති।
bod:114:<b>යොනමානො</b>।
bod:<b>බ්රහ්මත්තසඛරාජා</b>දිතො <b>යො</b>නං <b>ආනො</b>ආදෙසො හොති। රාජානො තිට්ඨන්ති, භො රාජ භො රාජා, භවන්තො රාජානො।
bod:“වා”ති වත්තතෙ।
bod:115:<b>බ්රහ්මත්තසඛරාජාදිතො අමානං</b>।
bod:<b>බ්රහ්මා</b>දීහි පරස්ස අංවචනස්ස <b>ආනං</b> හොති වා। රාජානං පස්ස රාජං වා, රාජානො।
bod:“සවිභත්තිස්ස, රාජස්සා”ති ච වත්තතෙ।
bod:116:<b>නාම්හි රඤ්ඤා වා</b>।
bod:සබ්බස්සෙව <b>රාජ</b>සද්දස්ස සවිභත්තිස්ස <b>රඤ්ඤා</b>ආදෙසො හොති වා <b>නා</b>ම්හි විභත්තිම්හි। රඤ්ඤා කතං රාජෙන වා।
bod:117:<b>රාජස්ස</b> <pb M=.59/> <b>රාජු සුනංහිසු ච</b>।
bod:සබ්බස්ස <b>රාජ</b>සද්දස්ස <b>රාජු</b>ආදෙසො හොති <b>සු නං හි</b>ඉච්චෙතෙසු වචනෙසු। <b>ච</b>සද්දො විකප්පනත්ථො, “සුනංහිසු චා”ති දීඝො, රාජූහි රාජූභි, රාජෙහි රාජෙභි වා।
bod:“සවිභත්තිස්සා”ති අධිකාරො।
bod:118:<b>රාජස්ස රඤ්ඤොරාජිනො සෙ</b>।
bod:සබ්බස්සෙව <b>රාජ</b>සද්දස්ස සවිභත්තිස්ස <b>රඤ්ඤො රාජිනො</b>ඉච්චෙතෙ ආදෙසා හොන්ති <b>සෙ</b> විභත්තිම්හි। රඤ්ඤො, රාජිනො දෙති।
bod:“රාජස්සා”ති වත්තතෙ।
bod:119:<b>රඤ්ඤං නං ම්හී වා</b>।
bod:සබ්බස්සෙව <b>රාජ</b>සද්දස්ස සවිභත්තිස්ස <b>රඤ්ඤං</b>ආදෙසො හොති වා <b>නං</b>ම්හි විභත්තිම්හි। රඤ්ඤං රාජූනං රාජානං।
bod:පඤ්චමියං –
bod:120:<b>අම්හතුම්හන්තුරාජබ්රහ්මත්තසඛසත්ථුපිතාදීහි ස්මා නාව</b>।
bod:අම්හතුම්හන්තුරාජබ්රහ්මත්තසඛසත්ථුපිතුඉච්චෙවමාදීහි <b>ස්මා</b>වචනං <b>නා</b>ව දට්ඨබ්බන්ති <b>ස්මා</b>වචනස්ස නාභාවාතිදෙසො। <b>අතිදෙසො</b> පන ඡබ්බිධො।
bod:වුත්තඤ්ච –
gax:“බ්යපදෙසො නිමිත්තඤ්ච, තංරූපං තංසභාවතා।
gae:සුත්තඤ්චෙව තථා කාරි-යාතිදෙසොති ඡබ්බිධො”ති॥
bod:තත්රායං <pb M=.60/> <b>බ්රහ්මත්තසඛා</b>දීසු පාඨසාමත්ථියතො <b>රූපාතිදෙසො</b>। සෙසං තතියාසමං।
bod:රඤ්ඤා අපෙති, රාජූහි රාජූභි, රාජෙහි රාජෙභි, රඤ්ඤො, රාජිනො සන්තකං, රඤ්ඤං රාජූනං රාජානං।
bod:“රාජස්සා”ති වත්තතෙ।
bod:121:<b>ස්මිංම්හි රඤ්ඤෙ රාජිනි</b>।
bod:සබ්බස්සෙව <b>රාජ</b>සද්දස්ස සවිභත්තිස්ස <b>රඤ්ඤෙරාජිනි</b>ඉච්චෙතෙ ආදෙසා හොන්ති <b>ස්මිං</b>ම්හි විභත්තිම්හි। රඤ්ඤෙ, රාජිනි පතිට්ඨිතං, රාජූසු රාජෙසු।
bod:<b>බ්රහ්ම</b>සද්දස්ස ච <b>ග නා ස ස්මිං</b>සු විසෙසො। බ්රහ්මා, බ්රහ්මානො।
bod:ආලපනෙ ච “එ”ති වත්තතෙ।
bod:122:<b>බ්රහ්මතො ගස්ස ච</b>।
bod:<b>බ්රහ්ම</b>සද්දතො <b>ග</b>ස්ස ච <b>එ</b>කාරො හොති, <b>ච</b>ග්ගහණං <b>එ</b>ග්ගහණානුකඩ්ඪනත්ථං, භො බ්රහ්මෙ, භවන්තො බ්රහ්මානො, බ්රහ්මානං බ්රහ්මං, බ්රහ්මානො।
bod:විපරිණාමෙන “බ්රහ්මස්ස, අන්තො”ති ච වත්තතෙ।
bod:123:<b>උත්තං සනාසු</b>।
bod:<b>බ්රහ්ම</b>සද්දස්ස අන්තො <b>උ</b>ත්තමාපජ්ජතෙ <b>ස නා</b>ඉච්චෙතෙසු වචනෙසු। <b>උත්ත</b>මිති භාවනිද්දෙසො කත්ථචි අභාවදස්සනත්ථො। බ්රහ්මුනා, බ්රහ්මෙහි බ්රහ්මෙභි।
bod:<b>ස</b>ස්මිං <b>උ</b>ත්තෙ කතෙ “ඉවණ්ණුවණ්ණා ඣලා”ති <b>ල</b>සඤ්ඤායං –
bod:124:<b>ඣලතො</b> <pb M=.61/> <b>සස්ස නො වා</b>।
bod:<b>ඣල</b>සඤ්ඤෙහි ඉවණ්ණුවණ්ණෙහි පරස්ස <b>ස</b>ඉච්චෙතස්ස වචනස්ස <b>නො</b>ඉච්චාදෙසො හොති වා। බ්රහ්මුනො බ්රහ්මස්ස, බ්රහ්මානං බ්රහ්මූනං වා, <b>උත්ත</b>මිති යොගවිභාගෙන අඤ්ඤත්ථාපි උත්තං।
bod:පඤ්චමියං නාභාවාතිදෙසො। බ්රහ්මුනා, බ්රහ්මෙහි බ්රහ්මෙභි, බ්රහ්මුනො බ්රහ්මස්ස, බ්රහ්මානං බ්රහ්මූනං වා।
bod:125:<b>බ්රහ්මතො තු ස්මිං නි</b>।
bod:<b>බ්රහ්ම</b>සද්දතො <b>ස්මිං</b>වචනස්ස <b>නි</b> හොති। <b>තු</b>සද්දෙන <b>කම්මචම්මමුද්ධා</b>දිතො ච ක්වචි। බ්රහ්මනි, බ්රහ්මෙසු।
bod:<b>අත්ත</b>සද්දස්ස තතියාදීස්වෙව විසෙසො।
bod:අත්තා, අත්තානො, භො අත්ත භො අත්තා, භවන්තො අත්තානො, අත්තානං අත්තං, අත්තානො।
bod:<b>නා</b>ම්හි “අකම්මන්තස්ස චා”ති එත්ථ <b>ච</b>සද්දෙන <b>අත්ත</b>න්තස්ස අත්තං වා। අත්තනා අත්තෙන වා।
bod:126:<b>අත්තන්තො හිස්මිමනත්තං</b>।
bod:<b>අත්ත</b>සද්දස්ස අන්තො <b>අන</b>ත්තමාපජ්ජතෙ <b>හි</b>ස්මිං පරෙ। අත්තනෙහි අත්තනෙභි।
bod:“තතො, අත්තතො”ති ච වත්තතෙ।
bod:127:<b>සස්ස නො</b>।
bod:තතො <b>අත්ත</b>සද්දතො <b>ස</b>ස්ස විභත්තිස්ස <b>නො</b> හොති। අත්තනො, අත්තානං।
bod:128:<b>ස්මා</b> <pb M=.62/> <b>නා</b>।
bod:තතො <b>අත්ත</b>සද්දතො <b>ස්මා</b>වචනස්ස <b>නා</b> හොති। අත්තනා අපෙති।
bod:<b>නාභාවාතිදෙසෙනෙව</b> සිද්ධෙපි උත්තරසුත්තෙන එකයොගමකත්වා භින්නයොගකරණං අත්ථන්තරවිඤ්ඤාපනත්ථං, තෙන <b>අත්තන්තත</b>කාරස්ස <b>ර</b>කාරො <b>ජ</b>කාරෙ ක්වචි। අත්රජො අත්තජො වා। අත්තනෙහි අත්තනෙභි, අත්තනො, අත්තානං।
bod:“අත්තතො”ති වත්තතෙ।
bod:129:<b>තතො ස්මිං නි</b>।
bod:තතො <b>අත්ත</b>සද්දතො <b>ස්මිං</b>වචනස්ස <b>නි</b> හොති। අත්තනි, අත්තෙසු।
bod:<b>සඛ</b>සද්දස්ස භෙදො। සඛා, සඛානො।
bod:“යොන”මිති වත්තතෙ।
bod:130:<b>සඛතො චායොනො</b>।
bod:<b>සඛ</b>සද්දතො <b>යො</b>නං <b>ආයො නො</b>ආදෙසා ච හොන්ති। සඛායො।
bod:131:<b>සඛන්තස්සි නොනානංසෙසු</b>।
bod:<b>සඛ</b>සද්දන්තස්ස <b>ඉ</b>කාරාදෙසො හොති <b>නොනානංස</b>ඉච්චෙතෙසු පරෙසු। සඛිනො තිට්ඨන්ති।
bod:ආලපනෙ <b>ග</b>සඤ්ඤායං –
bod:132:<b>සඛතො</b> <pb M=.63/> <b>ගස්සෙ වා</b>।
bod:<b>සඛ</b>තො <b>ග</b>ස්ස <b>අ</b>කාර <b>ආ</b>කාර <b>ඉ</b>කාර ඊකාර<b>එ</b>කාරාදෙසා හොන්ති। <b>වා</b>සද්දෙන අඤ්ඤස්මාපි ක්වචි <b>එ</b>කාරො। යථා – භද්දන්තෙ ඉසෙ ඉති।
bod:අ ච ආ ච ඉ ච ඊ ච එ චාතිපි එ, පුබ්බස්සරානං කමෙන ලොපො।
bod:භො සඛ භො සඛා භො සඛි භො සඛී භො සඛෙ, භවන්තො සඛානො සඛායො සඛිනො।
bod:“සඛන්තස්ස, ආරො චා”ති ච වත්තතෙ।
bod:133:<b>සුනමංසු වා</b>।
bod:<b>සඛ</b>න්තස්ස <b>ආරො</b> භොති වා <b>සුනං අං</b>ඉච්චෙතෙසු පරෙසු। සඛාරං සඛානං සඛං, සඛානො සඛායො සඛිනො, සඛිනා।
bod:“සඛන්තස්සා”ති වත්තතෙ।
bod:134:<b>ආරො හිම්හි වා</b>।
bod:<b>සඛ</b>න්තස්ස <b>ආරො</b> හොති වා <b>හි</b>ම්හි විභත්තිම්හි। සඛාරෙහි සඛාරෙභි, සඛෙහි සඛෙභි।
bod:<b>ඉ</b>කාරාදෙසෙ “ඣලතො සස්ස නො වා”ති <b>නො</b>। සඛිනො සඛිස්ස, සඛාරානං සඛීනං।
bod:<b>ස්මා</b>වචනස්ස <b>නා</b>භාවො। සඛිනා, සඛාරෙහි සඛාරෙභි සඛෙහි සඛෙභි, සඛිනො සඛිස්ස, සඛාරානං සඛීනං।
bod:“සඛතො”ති ච වත්තතෙ।
bod:135:<b>ස්මිමෙ</b> <pb M=.64/>।
bod:<b>සඛ</b>තො <b>ස්මිං</b>වචනස්ස <b>එ</b>කාරො හොති। නිච්චත්ථොයමාරම්භො। සඛෙ, සඛාරෙසු සඛෙසු।
bod:<b>ආතුම</b>සද්දස්ස පඨමාදුතියාසු <b>අත්ත</b>සද්දස්සෙව රූපනයො। ආතුමා, ආතුමානො, භො ආතුම භො ආතුමා, භවන්තො ආතුමානො, ආතුමානං ආතුමං, ආතුමානො, ආතුමෙන ඉච්චාදි <b>පුරිස</b>සමං।
bod:<b>පුම</b>සද්දස්ස භෙදො। පුම සි,
bod:“සවිභත්තිස්සා”ති අධිකාරො।
bod:136:<b>පුමන්තස්සා සිම්හි</b>।
bod:<b>පුම</b>සද්දස්ස සවිභත්තිස්ස <b>ආ</b>කාරාදෙසො හොති <b>සි</b>ම්හි විභත්තිම්හි। <b>අන්ත</b>ග්ගහණෙන <b>මඝවයුවා</b>දීනමන්තස්ස ච। පුමා।
bod:“පුමන්තස්සා”ති අධිකාරො।
bod:137:<b>යොස්වානො</b>।
bod:<b>පුම</b>න්තස්ස සවිභත්තිස්ස <b>ආනො</b>ආදෙසො හොති <b>යො</b>සු විභත්තීසු। පුමානො।
bod:138:<b>අමාලපනෙකවචනෙ</b>।
bod:<b>පුම</b>න්තස්ස සවිභත්තිස්ස <b>අං</b> හොති ආලපනෙකවචනෙ පරෙ। හෙ පුමං, හෙ පුමානො, පුමං, පුමානො।
bod:“ආ, වා”ති ච වත්තතෙ।
bod:139:<b>උ</b> <pb M=.65/> <b>නාම්හි ච</b>।
bod:<b>පුම</b>න්තස්ස <b>ආඋ</b>ආදෙසා හොන්ති වා <b>නා</b>ම්හි විභත්තිම්හි। <b>ච</b>සද්දෙන පුමකම්මථාමන්තස්ස චු’කාරො වා <b>සස්මා</b>සු। පුමානා පුමුනා පුමෙන වා।
bod:“ආනෙ”ති වත්තතෙ।
bod:140:<b>හිවිභත්තිම්හි ච</b>।
bod:<b>පුම</b>න්තස්ස <b>හි</b>විභත්තිම්හී ච <b>ආනෙ</b>ආදෙසො හොති। <b>විභත්ති</b>ග්ගහණං සවිභත්තිග්ගහණනිවත්තනත්ථං। පුමානෙහි පුමානෙභි।
bod:<b>ච</b>සද්දෙන <b>යුවමඝවා</b>දීනමන්තස්ස වා <b>ආනා</b>දෙසො හොති සබ්බවිභත්තීසු। “උ නාම්හි චා”ති එත්ථ <b>ච</b>සද්දෙන පුමන්තස්සුකාරො වා <b>සස්මා</b>සු විභත්තීසු। “ඣලතො සස්ස නො වා”ති <b>නො</b>। පුමුනො පුමස්ස, පුමානං।
bod:“ස්මා, නා”ති වත්තතෙ।
bod:141:<b>ඣලතො ච</b>।
bod:<b>ඣල</b>ඉච්චෙතෙහි <b>ස්මා</b>වචනස්ස <b>නා</b> හොති। <b>ච</b>ග්ගහණං ක්වචි නිවත්තනත්ථං। පුමානා පුමුනා පුමා පුමස්මා පුමම්හා, පුමානෙහි පුමානෙභි පුමෙහි පුමෙභි, පුමුනො පුමස්ස, පුමානං।
bod:142:<b>ආනෙ ස්මිංම්හි වා</b>।
bod:<b>පුම</b>න්තස්ස සවිභත්තිස්ස <b>ආනෙ</b>ආදෙසො හොති වා ස්මිංම්හි විභත්තිම්හි। පුමානෙ පුමෙ පුමස්මිං පුමම්හි।
bod:143:<b>සුස්මිමා</b> <pb M=.66/> <b>වා</b>।
bod:<b>පුම</b>න්තස්ස <b>සු</b>ඉච්චෙතස්මිං පරෙ <b>ආ</b>ආදෙසො හොති වා। පුමාසු පුමෙසු।
bod:යුවාදීසු “යුව සි” ඉතීධ –
bod:“පුමන්තස්සා සිම්හී”ති එත්ථ <b>අන්ත</b>ග්ගහණෙන ආකාරො, “හිවිභත්තිම්හි චා”ති සුත්තෙ <b>ච</b>සද්දෙන <b>ආනා</b>දෙසො ච।
ind:යුවා යුවානො, යුවානා යුවා, හෙ යුව හෙ යුවා හෙ යුවාන හෙ යුවානා, භවන්තො යුවානා, යුවානං යුවං, යුවානෙ යුවෙ।
bod:“අකම්මන්තස්ස චා”ති එත්ථ <b>ච</b>සද්දෙන <b>යුවමඝවා</b>දීනමන්තස්ස <b>ආ</b> හොති වා <b>නාසු</b>ඉච්චෙතෙසූති <b>ආ</b>ත්තං।
ind:යුවානා යුවෙන යුවානෙන වා, යුවානෙහි යුවානෙභි යුවෙහි යුවෙභි, යුවානස්ස යුවස්ස, යුවානානං යුවානං, යුවානා යුවානස්මා යුවානම්හා, යුවානෙහි යුවානෙභි යුවෙහි යුවෙභි, යුවානස්ස යුවස්ස, යුවානානං යුවානං, යුවානෙ යුවානස්මිං යුවානම්හි යුවෙ යුවම්හි යුවස්මිං, යුවානෙසු යුවාසු යුවෙසු।
bod:එවං මඝවා මඝවානො, මඝවානා ඉච්චාදි <b>යුව</b>සද්දසමං।
cen:<b>අ</b>කාරන්තං।
bod:<b>ආ</b>කාරන්තො පුල්ලිඞ්ගො <b>සා</b>සද්දො।
bod:<b>සා සි, සි</b>ලොපො, සා සුනඛො।
bod:බහුවචනෙ –
bod:144:<b>අඝො</b> <pb M=.67/> <b>රස්සමෙකවචනයොස්වපි ච</b>।
bod:<b>ඝ</b>සඤ්ඤක<b>ආ</b>කාරවජ්ජිතො ලිඞ්ගස්සන්තො සරො රස්සමාපජ්ජතෙ එකවචනෙසු <b>යො</b>සු ච පරෙසූති රස්සත්තං। <b>අපි</b>ග්ගහණං <b>සි</b>ම්හි නිවත්තනත්ථං। සෙසං නෙය්යං।
ind:සා තිට්ඨන්ති, හෙ ස හෙ සා, හෙ සා, සං, සෙ, සෙන, සාහි සාභි, සස්ස සාය, සානං, සා සස්මා සම්හා, සාහි සාභි, සස්ස, සානං, සෙ සස්මිං සම්හි, සාසු।
bod:එවං පච්චක්ඛධම්මා ගාණ්ඩීවධන්වාපභුතයො।
cen:<b>ආ</b>කාරන්තං।
bod:<b>ඉ</b>කාරන්තො පුල්ලිඞ්ගො <b>අග්ගි</b>සද්දො। <b>ස්යා</b>ද්යුප්පත්ති, අග්ගි සි,
bod:“අන්තො, සිම්හි, වා”ති ච වත්තතෙ।
bod:145:<b>අග්ගිස්සිනි</b>।
bod:<b>අග්ගි</b>ස්ස අන්තො <b>ඉනි</b> හොති වා <b>සි</b>ම්හි විභත්තිම්හි। “සෙසතො ලොපං ගසිපී”ති <b>සි</b>ලොපො। අග්ගිනි අග්ගි।
bod:බහුවචනෙ “ඉවණ්ණුවණ්ණා ඣලා”ති <b>ඣල</b>සඤ්ඤායං –
bod:“ඣලතො, වා”ති ච වත්තතෙ।
bod:146:<b>ඝපතො ච යොනං ලොපො</b>।
bod:<b>ඝප</b>සඤ්ඤෙහි ඉත්ථිවාචකෙහි ආකාරිවණ්ණුවණ්ණෙහි, <b>ඣල</b>සඤ්ඤෙහි ච පරෙසං <b>යො</b>වචනානං ලොපො හොති වා। වවත්ථිතවිභාසායං।
bod:147:<b>යොසු</b> <pb M=.68/> <b>කතනිකාරලොපෙසු දීඝං</b>।
bod:ලිඞ්ගස්සන්තභූතා සබ්බෙ රස්සසරා <b>යො</b>සු කතනිකාරලොපෙසු දීඝමාපජ්ජන්තෙ। කතා <b>නි</b>කාරලොපා යෙසං තෙ <b>කතනිකාරලොපා</b>। අග්ගී।
bod:“පඤ්චාදීනමත්ත”න්ති ඉතො “අත්ත”මිති වත්තතෙ।
bod:148:<b>යොස්වකතරස්සො ඣො</b>।
bod:<b>යො</b>සු පරෙසු අකතරස්සො <b>ඣො අ</b>ත්තමාපජ්ජතෙ। අග්ගයො।
bod:<b>ඣො</b>ති කිං? රත්තියො।
bod:ආලපනෙපෙවං। හෙ අග්ගි, හෙ අග්ගී හෙ අග්ගයො।
bod:දුතියෙකවචනෙ පුබ්බස්සරලොපෙ සම්පත්තෙ –
bod:149:<b>අං මො නිග්ගහීතං ඣලපෙහි</b>।
bod:<b>ඣලප</b>ඉච්චෙතෙහි පරස්ස <b>අං</b>වචනස්ස, <b>ම</b>කාරස්ස ච නිග්ගහීතං ආදෙසො හොති। අග්ගිං।
bod:අග්ගී අග්ගයො, අග්ගිනා, අග්ගීහි අග්ගීභි, “සුනංහිසු චා”ති එත්ථ <b>ච</b>ග්ගහණෙන කත්ථචි දීඝාභාවො। අග්ගිහි අග්ගිභි।
bod:“ඣලතො සස්ස නො වා”ති <b>නො</b>। අග්ගිනො අග්ගිස්ස, අග්ගීනං।
bod:“ස්මා නා”ති වත්තමානෙ “ඣලතො චා”ති විකප්පෙන <b>නා</b>। අග්ගිනා අග්ගිස්මා අග්ගිම්හා, අග්ගීහි අග්ගීභි අග්ගිහි අග්ගිභි, අග්ගිනො අග්ගිස්ස, අග්ගීනං අග්ගිනං, අග්ගිම්හි අග්ගිස්මිං, අග්ගීසු අග්ගිසු।
bod:එවමඤ්ඤෙපි –
gax:ජොති පාණි ගණ්ඨි මුට්ඨි, කුච්ඡි වත්ථි සාලි වීහි।
gae:බ්යාධි ඔධි බොධි සන්ධි, රාසි කෙසි සාති දීපි॥
gax:ඉසි <pb M=.69/> මුනි මණි ධනි යති ගිරි රවි කවි,
gax:කපි අසි මසි නිධි විධි අහි කිමි පති।
gax:හරි අරි තිමි කලි බලි ජලධි ගහපති,
gae:උරුධිති වරමති නිරුපධි අධිපති॥
bod:අඤ්ජලි සාරථි අතිථි සමාධි උදධිප්පභුතයො।
cen:<b>ඉ</b>කාරන්තං।
bod:<b>ඊ</b>කාරන්තො පුල්ලිඞ්ගො <b>ද</b>ණ්ඩීසද්දො।
bod:“දණ්ඩී සි” ඉතීධ –
bod:“අඝො රස්සමෙකවචනයොස්වපි චා”ති රස්සත්තෙ සම්පත්තෙ එත්ථෙවා<b>පි</b>ග්ගහණෙන <b>සි</b>ස්මිං තදභාවෙ සිද්ධෙ නියමත්ථමාහ।
bod:“රස්ස”න්ති වත්තමානෙ –
bod:150:<b>න සිස්මිමනපුංසකානි</b>।
bod:<b>සි</b>ස්මිං නපුංසකවජ්ජිතානි ලිඞ්ගානි න රස්සමාපජ්ජන්තෙති රස්සත්තාභාවො, <b>සි</b>ලොපො। දණ්ඩී තිට්ඨති।
bod:<b>අනපුංසකානී</b>ති කිං? සුඛකාරි දානං।
bod:එත්ථ ච –
gax:විසදාවිසදාකාර-වොහාරොභයමුත්තකා।
gae:පුමාදිජානනෙ හෙතු-භාවතො ලිඞ්ගමීරිතා॥
bod:<b>යො</b>ලොපෙ දණ්ඩී තිට්ඨන්ති।
bod:ඉතරත්ර “අඝො රස්ස”මිච්චාදිනා රස්සත්තෙ කතෙ –
bod:“ඣතො, කතරස්සා”ති ච වත්තතෙ।
bod:151:<b>යොනං</b> <pb M=.70/> <b>නො</b>।
bod:සබ්බෙසං <b>යො</b>නං සාලපනානං <b>ඣ</b>තො කතරස්සා පරෙසං <b>නො</b>ඉච්චාදෙසො හොති। දණ්ඩිනො තිට්ඨන්ති।
bod:<b>කතරස්සා</b>ති කිං? අග්ගයො।
gax:අධිකාරං විනා “යොනං,
gax:නො”ති යොගවිභාගතො।
gax:ක්වචි අකතරස්සාපි,
gae:නො සාරමතිනො යථා॥
bod:ආලපනෙ “ගෙ”ති වත්තතෙ।
bod:152:<b>ඣලපා රස්සං</b>।
bod:<b>ඣලප</b>ඉච්චෙතෙ රස්සමාපජ්ජන්තෙ <b>ගෙ</b> පරෙ। භො දණ්ඩි।
bod:“අඝො රස්ස”න්තිආදිනාව සිද්ධෙපි රස්සත්තෙ පුනාරම්භො නියමත්ථො, තෙන “භො ගො”තිආදීසු න භවති। දණ්ඩී දණ්ඩිනො।
bod:දුතියායං රස්සත්තෙ කතෙ “අ”මිති වත්තතෙ, “ඝපතො ස්මිං යං වා”ති ඉතො මණ්ඩූකගතියා “වා”ති වත්තතෙ।
bod:153:<b>නං ඣතො කතරස්සා</b>।
bod:<b>ඣ</b>තො කතරස්සා පරස්ස <b>අං</b>වචනස්ස <b>නං</b> හොති වා। දණ්ඩිනං දණ්ඩිං, දණ්ඩී දණ්ඩිනො, දණ්ඩිනා, දණ්ඩීහි දණ්ඩීභි, දණ්ඩිනො දණ්ඩිස්ස, දණ්ඩීනං।
bod:“ඣලතො චා”ති <b>නා</b>। දණ්ඩිනා දණ්ඩිස්මා දණ්ඩිම්හා, දණ්ඩීහි දණ්ඩීභි, දණ්ඩිනො දණ්ඩිස්ස, දණ්ඩීනං।
bod:“ඣතො, කතරස්සා”ති ච වත්තතෙ, පුරෙ විය “වා”ති ච।
bod:154:<b>ස්මිං</b> <pb M=.71/> <b>නි</b>।
bod:<b>ඣ</b>තො කතරස්සා පරස්ස <b>ස්මිං</b>වචනස්ස <b>නි</b>ඉච්චාදෙසො හොති වා। දණ්ඩිනි දණ්ඩිස්මිං දණ්ඩිම්හි, දණ්ඩීසු।
bod:එවමඤ්ඤානිපි –
gax:ධම්මී සඞ්ඝී ඤාණී හත්ථී, චක්කී පක්ඛී දාඨී රට්ඨී।
gae:ඡත්තී මාලී වම්මී යොගී, භාගී භොගී කාමී සාමී॥
gax:ධජී ගණී සසී කුට්ඨී, ජටී යානී සුඛී සිඛී।
gae:දන්තී මන්තී කරී චාගී, කුසලී මුසලී බලී॥
gax:පාපකාරී සත්තුඝාතී, මාල්යකාරී දීඝජීවී।
gae:ධම්මචාරී සීඝයායී, සීහනාදී භූමිසායී –
uni:ඉච්චාදීනි <b>ඊ</b>කාරන්තනාමානි।
bod:<b>ගාමණී</b>සද්දස්ස තු සත්තමියං භෙදො।
ind:ගාමණී, ගාමණී ගාමණිනො, භො ගාමණි, භොන්තො ගාමණී භොන්තො ගාමණිනො, ගාමණිනං ගාමණිං, ගාමණී ගාමණිනො।
bod:සෙසං <b>දණ්ඩී</b>සමං। <b>නි</b>ආදෙසාභාවොව විසෙසො। එවං <b>සෙනානී සුධී</b>ප්පභුතයො।
cen:<b>ඊ</b>කාරන්තං।
bod:<b>උ</b>කාරන්තො පුල්ලිඞ්ගො <b>භික්ඛු</b>සද්දො।
bod:තථෙව <b>භික්ඛු</b>සද්දතො <b>සි, සි</b>ලොපො। සො භික්ඛු।
bod:බහුවචනෙ “ඝපතො ච යොනං ලොපො”ති <b>යො</b>ලොපො, “යොසු කත”ඉච්චාදිනා දීඝො। තෙ භික්ඛූ।
bod:ලොපාභාවෙ “වා, යොන”න්ති ච වත්තතෙ।
bod:155:<b>ලතො</b> <pb M=.72/> <b>වොකාරො ච</b>।
bod:<b>ල</b>සඤ්ඤතො පරෙසං <b>යො</b>වචනානං <b>වො</b>කාරාදෙසො හොති වා। <b>කාර</b>ග්ගහණෙන <b>යො</b>නං <b>නො</b> ච හොති। <b>ච</b>සද්දග්ගහණං කත්ථචි නිවත්තනත්ථං। අථ වා <b>ච</b>ග්ගහණං නොග්ගහණානුවත්තනත්ථං, තෙන <b>ජන්තුසබ්බඤ්ඤූ</b>ආදිතො <b>යොනං නො</b> ච හොති। <b>වා</b>සද්දො වවත්ථිතවිභාසත්ථො। තෙන –
gax:භික්ඛුප්පභුතිතො නිච්චං, වො යොනං හෙතුආදිතො।
gae:විභාසා න ච වො නො ච, අමුප්පභුතිතො භවෙ॥
bod:“අත්තං, අකතරස්සො”ති ච වත්තතෙ।
bod:156:<b>වෙවොසු ලො ච</b>।
bod:<b>වෙ වො</b>ඉච්චෙතෙසු ච පරෙසු අකතරස්සො <b>ලො</b> අත්තමාපජ්ජතෙ। භික්ඛවො, භො භික්ඛු, භවන්තො භික්ඛූ।
bod:ලොපාභාවෙ –
bod:157:<b>අකතරස්සා ලතො ය්වාලපනස්ස වෙවො</b>।
bod:අකතරස්සා <b>ල</b>තො පරස්ස ආලපනෙ විහිතස්ස <b>යො</b>ඉච්චෙතස්ස <b>වෙ වො</b>ආදෙසා හොන්ති। <b>අ</b>ත්තං। භවන්තො භික්ඛවෙ භික්ඛවො। “අං මො නිග්ගහීතං ඣලපෙහී”ති නිග්ගහීතං।
ind:භික්ඛුං, භික්ඛූ භික්ඛවො, භික්ඛුනා, භික්ඛූහි භික්ඛූභි භික්ඛුහි භික්ඛුභි, භික්ඛුනො භික්ඛුස්ස, භික්ඛූනං <pb M=.73/> භික්ඛුනං, භික්ඛුනා භික්ඛුස්මා භික්ඛුම්හා, භික්ඛූහි භික්ඛූභි භික්ඛුහි භික්ඛුභි, භික්ඛුනො භික්ඛුස්ස, භික්ඛූනං භික්ඛුනං, භික්ඛුම්හි භික්ඛුස්මිං, භික්ඛූසු භික්ඛුසු।
bod:එවං සෙතු කෙතු රාහු භානු පඞ්ගු උච්ඡු වෙළු මච්චු සින්ධු බන්ධු නෙරු මෙරු සත්තු කාරු හෙතු ජන්තු රුරු පටු ඉච්චාදයො।
bod:<b>හෙතුජන්තු</b>සද්දානං පඨමාදුතියාසු විසෙසො।
ind:හෙතු, හෙතූ හෙතවො හෙතුයො, භො හෙතු, භොන්තො හෙතූ හෙතවෙ හෙතවො, හෙතුං, හෙතූ හෙතවො හෙතුයො। සෙසං <b>භික්ඛු</b>සමං।
ind:ජන්තු, ජන්තූ ජන්තවො। <b>කාර</b>ග්ගහණෙන යොනං නො ච හොති। ජන්තුනො ජන්තුයො, භො ජන්තු, ජන්තූ ජන්තවෙ ජන්තවො, ජන්තුං, ජන්තූ ජන්තවො ජන්තුනො ජන්තුයො ඉච්චාදි।
bod:<b>සත්ථු</b>සද්දස්ස භෙදො। “සත්ථු සි”ඉතීධ –
bod:“අන්තො”ති වත්තතෙ।
bod:158:<b>සත්ථුපිතාදීනමා සිස්මිං සිලොපො ච</b>।
bod:<b>සත්ථු පිතු මාතු භාතු ධීතු කත්තු</b>ඉච්චෙවමාදීනමන්තො <b>ආ</b>ත්තමාපජ්ජතෙ <b>සි</b>ස්මිං, <b>සි</b>ලොපො ච හොති। සත්ථා।
bod:“සත්ථු පිතාදීන”න්ති අධිකාරො।
bod:159:<b>අඤ්ඤෙස්වාරත්තං</b> <pb M=.74/>।
bod:<b>සත්ථු පිතා</b>දීනමන්තො <b>සි</b>වචනතො අඤ්ඤෙසු වචනෙසු <b>ආර</b>ත්තමාපජ්ජතෙ। <b>ආරත්ත</b>මිතිභාවනිද්දෙසෙන කත්ථචි අනියමං දස්සෙති।
bod:<b>ආර</b>ග්ගහණමනුවත්තතෙ।
bod:160:<b>තතො යොනමො තු</b>।
bod:තතො <b>ආරා</b>දෙසතො සබ්බෙසං <b>යො</b>නං <b>ඔ</b>කාරාදෙසො හොති।
bod:<b>තු</b>ග්ගහණෙන අඤ්ඤෙහිපි <b>චතුඋභනදීගවා</b>දීහි <b>යො</b>න<b>මො</b>කාරො හොති, සරලොපාදි। සත්ථාරො।
bod:ආලපනෙ “අකාරපිතාද්යන්තානමා”ති <b>ආත්තං</b>। “ගෙ රස්ස”න්ති අධිකිච්ච “ආකාරො වා”ති විකප්පෙන රස්සත්තං, <b>ව</b>ලොපො। භො සත්ථ භො සත්ථා, භවන්තො සත්ථාරො, සත්ථාරං, සත්ථාරෙ සත්ථාරො।
bod:“තතො”ති ච වත්තතෙ।
bod:161:<b>නා ආ</b>।
bod:තතො <b>ආරා</b>දෙසතො <b>නා</b>වචනස්ස <b>ආ</b>කාරාදෙසො හොති। සත්ථාරා, සත්ථුනාති <b>ආරත්ත</b>මිතිභාවනිද්දෙසෙන සිද්ධං। සත්ථාරෙහි සත්ථාරෙභි।
bod:“වා නංම්හී”ති ඉතො “වා”ති වත්තතෙ।
bod:162:<b>උ</b> <pb M=.75/> <b>සස්මිං සලොපො ච</b>।
bod:<b>සත්ථු පිතු</b>ඉච්චෙවමාදීනමන්තස්ස <b>උ</b>ත්තං හොති වා <b>ස</b>ස්මිං, <b>ස</b>ලොපො ච හොති। <b>ආරා</b>දෙසාපවාදොයං। සත්ථු, අඤ්ඤත්ථ භාවනිද්දෙසෙනාරාභාවො। සත්ථුස්ස සත්ථුනො।
bod:“ආරත්ත”න්ති වත්තතෙ।
bod:163:<b>වා නංම්හි</b>।
bod:<b>සත්ථු පිතු</b>ආදීනමන්තො <b>ආර</b>ත්තමාපජ්ජතෙ වා <b>නං</b>ම්හි විභත්තිම්හි। සත්ථාරානං।
bod:<b>ආරා</b>භාවෙ “වා නංම්හී”ති වත්තතෙ।
bod:164:<b>සත්ථුනත්තඤ්ච</b>।
bod:<b>සත්ථු</b>සද්දන්තස්ස, <b>පිතා</b>දීනමන්තස්ස ච <b>අ</b>ත්තං හොති වා <b>නං</b>ම්හි විභත්තිම්හි, පුන <b>සත්ථු</b>ග්ගහණං සත්ථුනො නිච්චවිධානත්ථං। සත්ථානං।
bod:“අම්හතුම්හන්තුරාජබ්රහ්මත්තසඛසත්ථුපිතාදීහි ස්මා නාවා”ති <b>ස්මා</b>වචනස්ස<b>නා</b>භාවො। සත්ථාරා, සත්ථාරෙහි සත්ථාරෙභි, සත්ථු සත්ථුනො සත්ථුස්ස, සත්ථාරානං සත්ථානං।
bod:“ආරතො”ති වත්තතෙ।
bod:165:<b>තතො ස්මිමි</b>।
bod:තතො <b>ආරා</b>දෙසතො <b>ස්මිං</b>වචනස්ස <b>ඉ</b>කාරාදෙසො හොති। පුන <b>තතො</b>ග්ගහණෙන අඤ්ඤස්මාපි <b>ස්මිං</b>වචනස්ස <b>ඉ</b>කාරො। යථා – භුවි, දිවි।
bod:166:<b>ආරො</b> <pb M=.76/> <b>රස්සමිකාරෙ</b>।
bod:<b>ආරා</b>දෙසො රස්සමාපජ්ජතෙ ඉකාරෙ පරෙ, සත්ථරි, සත්ථාරෙසු।
ind:එවං කත්තා, කත්තාරො, භො කත්ත භො කත්තා, භවන්තො කත්තාරො, කත්තාරං, කත්තාරෙ කත්තාරො, කත්තාරා, කත්තාරෙහි කත්තාරෙභි। “උ සස්මිං සලොපො චා”ති <b>උ</b>ත්තං, සලොපො ච। කත්තු කත්තුනො කත්තුස්ස, කත්තාරානං කත්තානං කත්තූනං කත්තුනං, කත්තාරා, කත්තාරෙහි කත්තාරෙභි, කත්තු කත්තුනො කත්තුස්ස, කත්තාරානං කත්තානං කත්තූනං කත්තුනං, කත්තරි, කත්තාරෙසු, <b>ආරා</b>භාවෙ කත්තූසු කත්තුසු।
uni:එවං –
uni:භත්තු වත්තු නෙතු සොතු, ඤාතු ජෙතු ඡෙත්තු භෙත්තු। දාතු ධාතු නත්තු බොද්ධු, විඤ්ඤාපෙතු ආදයොපි।
uni:“උ සස්මිං සලොපො චා”ති වත්තතෙ।
bod:167:<b>සකමන්ධාතාදීනඤ්ච</b>।
bod:<b>සකමන්ධාතු</b>ඉච්චෙවමාදීනමන්තො ච <b>උ</b>ත්තමාපජ්ජතෙ <b>ස</b>ස්මිං, <b>ස</b>ලොපො ච, නිච්චං පුනබ්බිධානා। සකමන්ධාතු විය අස්ස රාජිනො විභවො, සෙසං සමං। එවං මහාමන්ධාතුප්පභුතයො।
bod:<b>පිතු</b>සද්දස්ස භෙදො। <b>සි</b>ම්හි <b>ආ</b>ත්තං, <b>සි</b>ලොපො, පිතා।
bod:<b>යො</b>ම්හි “ආරො, රස්ස”න්ති ච වත්තතෙ।
bod:168:<b>පිතාදීනමසිම්හි</b> <pb M=.77/>।
bod:<b>පිතා</b>දීන<b>මාරා</b>දෙසො රස්සමාපජ්ජතෙ අ<b>සි</b>ම්හි විභත්තිම්හි। <b>සි</b>ස්මිං <b>ආරා</b>දෙසාභාවෙපි <b>අසිම්හී</b>ති අධිකවචනමත්ථන්තරවිඤ්ඤාපනත්ථං, තෙන <b>තො</b>ආදිම්හි <b>පිතා</b>දීනමිකාරො ච। යථා – පිතිතො, මාතිතො, භාතිතො, ධීතිතො, පිතිපක්ඛො, මාතිපක්ඛොති।
ind:පිතරො, සෙසං <b>කත්තු</b>සමං। භො පිත භො පිතා, භවන්තො පිතරො, පිතරං, පිතරෙ පිතරො, පිතරා පිතුනා, පිතරෙහි පිතරෙභි। භාවනිද්දෙසෙන <b>ආරා</b>දෙසාභාවෙ පිතූහි පිතූභි පිතුහි පිතුභි, පිතු පිතුනො පිතුස්ස, පිතරානං පිතානං පිතූනං, දීඝාභාවෙ පිතුනං වා, පිතරා, පිතරෙහි පිතරෙභි පිතූහි පිතූභි පිතුහි පිතුභි, පිතු පිතුනො පිතුස්ස, පිතරානං පිතානං පිතූනං පිතුනං, පිතරි, පිතරෙසු පිතූසු පිතුසු।
bod:එවං භාතා, භාතරො ඉච්චාදි।
cen:<b>උ</b>කාරන්තං।
bod:<b>ඌ</b>කාරන්තො පුල්ලිඞ්ගො <b>අභිභූ</b>සද්දො।
bod:තථෙව <b>ස්යා</b>ද්යුප්පත්ති, <b>සි</b>ලොපො। සො අභිභූ, <b>යො</b>ලොපෙ කතෙ තෙ අභිභූ।
bod:“අඝො රස්ස”න්තිආදිනා රස්සත්තං, <b>වො</b>කාරො। කතරස්සත්තා <b>අ</b>ත්තාභාවො। අභිභුවො, භො අභිභු, භවන්තො අභිභූ අභිභුවො।
bod:කතරස්සත්තා <b>වෙ</b>ආදෙසො න හොති। සෙසං <b>භික්ඛු</b>සද්දසමං, රස්සත්තමෙව විසෙසො। අභිභුං, අභිභූ අභිභුවො <pb M=.78/>, අභිභුනා, අභිභූහි අභිභූභි, අභිභුනො අභිභුස්ස, අභිභූනං ඉච්චාදි।
bod:එවං සයම්භූ, වෙස්සභූ, පරාභිභූ, සහභූආදයො। <b>සහභූ</b>සද්දස්ස <b>යො</b>නං <b>නො</b>ආදෙසොව විසෙසො। සහභූ, සහභූ සහභුවො සහභුනො ඉච්චාදි।
bod:තථා <b>සබ්බඤ්ඤූ</b>සද්දස්ස <b>යො</b>ස්වෙව විසෙසො। සො සබ්බඤ්ඤූ තෙ සබ්බඤ්ඤූ, <b>යො</b>ලොපාභාවෙ රස්සත්තං, “ලතො වොකාරො චා”ති එත්ථ <b>කාර</b>ග්ගහණෙන <b>යො</b>නං <b>නො</b>ආදෙසො। <b>වා</b>ධිකාරස්ස වවත්ථිතවිභාසත්තා න ච <b>වො</b>කාරො। සබ්බඤ්ඤුනො, භො සබ්බඤ්ඤු, භොන්තො සබ්බඤ්ඤූ සබ්බඤ්ඤුනො, සබ්බඤ්ඤුං, සබ්බඤ්ඤූ සබ්බඤ්ඤුනො ඉච්චාදි।
bod:එවං මග්ගඤ්ඤූ ධම්මඤ්ඤූ අත්ථඤ්ඤූ කාලඤ්ඤූ රත්තඤ්ඤූ මත්තඤ්ඤූ කතඤ්ඤූ තථඤ්ඤූ විඤ්ඤූ විදූ වෙදගූ පාරගූ ඉච්චාදයො।
cen:<b>ඌ</b>කාරන්තං।
bod:<b>එ</b>කාරන්තො අප්පසිද්ධො।
bod:<b>ඔ</b>කාරන්තො පුල්ලිඞ්ගො <b>ගො</b>සද්දො।
bod:තතො <b>ස්යා</b>ද්යුප්පත්ති, <b>සි</b>ලොපො, ගො ගච්ඡති।
bod:“ගාව සෙ”ති ඉතො “ගො”ති අධිකාරො, “ආවා”ති ච වත්තතෙ।
bod:169:<b>යොසු ච</b>।
bod:<b>ගො</b>ඉච්චෙතස්ස <b>ඔ</b>කාරස්ස <b>ආවා</b>දෙසො හොති <b>යො</b>සු। <b>ච</b>සද්දෙන <b>නා ස්මා ස්මිංසු</b>ඉච්චෙතෙසු ච। “තතො යොනමො තූ”ති එත්ථ <b>තු</b>ග්ගහණෙන යොනමොකාරො, සරලොපාදි। ගාවො තිට්ඨන්ති।
bod:170:<b>අවංම්හි</b> <pb M=.79/> <b>ච</b>।
bod:<b>ගො</b>ඉච්චෙතස්ස <b>ඔ</b>කාරස්ස <b>ආව අව</b>ඉච්චෙතෙ ආදෙසා හොන්ති <b>අං</b>ම්හි විභත්තිම්හි। සෙද්දෙන <b>යො නා ස ස්මාස්මිංසු</b>ඉච්චෙතෙසු ච <b>අවා</b>දෙසො හොති। ගවො ගච්ඡන්ති, හෙ ගො, හෙ ගාවො හෙ ගවො।
bod:දුතියායං <b>“අංම්හී”</b>ති වත්තතෙ।
bod:171:<b>ආවස්සු වා</b>।
bod:<b>ආව</b>ඉච්චෙතස්ස <b>ගාවා</b>දෙසස්ස අන්තසරස්ස <b>උ</b>කාරාදෙසො හොති වා <b>අං</b>ම්හි විභත්තිම්හි। ආවස්ස අ ආව, තස්ස <b>ආව</b>සද්දන්තස්ස। “අංමො”තිආදිනා නිග්ගහීතං। ගාවුං ගාවං ගවං, ගාවො ගවො।
bod:“ගොණ, වා”ති වත්තතෙ।
bod:172:<b>සුහිනාසු ච</b>।
bod:<b>සු හි නා</b>ඉච්චෙතෙසු සබ්බස්ස <b>ගො</b>සද්දස්ස <b>ගොණා</b>දෙසො හොති වා। <b>ච</b>සද්දෙන සෙසෙසු ච। ගොණො, ගොණා, හෙ ගොණ හෙ ගොණා, ගොණං, ගොණෙ, ගොණෙන, ගොණෙහි ගොණෙභි, ගොණස්ස।
bod:173:<b>ගොණ නංම්හි වා</b>।
bod:සබ්බස්ස <b>ගො</b>සද්දස්ස <b>ගොණා</b>දෙසො හොති වා <b>නං</b>ම්හි විභත්තිම්හි। ගොණානං, ගොණා ගොණස්මා ගොණම්හා, ගොණෙහි ගොණෙභි, ගොණස්ස, ගොණානං, ගොණෙ ගොණස්මිං ගොණම්හි, ගොණෙසු।
bod:<b>ගොණා</b>දෙසාභාවෙ ගාවෙන ගවෙන, ගොහි ගොභි।
bod:174:<b>ගාව</b> <pb M=.80/> <b>සෙ</b>।
bod:“ගො ආව සෙ”ඉති තිපදමිදං। ගොස්ස ඔ ගො, <b>ගො</b>සද්දොකාරස්ස <b>ආවා</b>දෙසො හොති <b>සෙ</b> විභත්තිම්හි। ගාවස්ස ගවස්ස।
bod:<b>නං</b>ම්හි “ගො, අවා”ති ච වත්තතෙ।
bod:175:<b>තතො නමං පතිම්හාලුත්තෙ ච සමාසෙ</b>।
bod:තතො <b>ගො</b>සද්දතො පරස්ස <b>නං</b>වචනස්ස <b>අං</b>ආදෙසො හොති, <b>ගො</b>සද්දොකාරස්ස <b>අවා</b>දෙසො ච <b>පති</b>ම්හි පරෙ අලුත්තෙ ච සමාසෙ। <b>ච</b>සද්දෙන අසමාසෙපි <b>අං අවා</b>දෙසා। ගවංපතිස්ස ථෙරස්ස, ගවං।
bod:“සුහිනාසු චා”ති එත්ථ <b>ච</b>සද්දෙන නංම්හි <b>ගු</b>ආදෙසො। “නො ච ද්වාදිතො නංම්හී”ති සුත්තෙ <b>ච</b>සද්දෙන <b>න</b>කාරාගමො ච। ගුන්නංගොනං වා।
ind:ගාවා ගාවම්හා ගාවස්මා ගවා ගවම්හා ගවස්මා, ගොහි ගොභි, ගාවස්ස ගවස්ස, ගවං ගුන්නං ගොනං, ගාවෙ ගාවම්හි ගාවස්මිං ගවෙ ගවම්හි ගවස්මිං, ගාවෙසු ගවෙසු ගොසු।
cen:<b>ඔ</b>කාරන්තං।
gax:පුරිසො ගුණවා රාජා, සා’ග්ගි දණ්ඩී ච භික්ඛු ච।
gae:සත්ථා’භිභූ ච සබ්බඤ්ඤූ, ගොති පුල්ලිඞ්ගසඞ්ගහො॥
cen:පුල්ලිඞ්ගං නිට්ඨිතං।
ind:අස්මා <pb M=.103/> නස්මා තස්මා නම්හා තම්හා, නෙහි නෙභි තෙහි තෙභි, අස්ස නස්ස තස්ස, නෙසං තෙසං නෙසානං තෙසානං, අස්මිං නස්මිං තස්මිං නම්හි තම්හි, නෙසු තෙසු।
bod:ඉත්ථියං “තා සි” ඉතීධ <b>සා</b>දෙස<b>සි</b>ලොපා। සා කඤ්ඤා, නත්තං। නා තා නායො තායො, නං තං, නා තා නායො තායො, නාය තාය, නාහි තාහි නාභි තාභි।
bod:“එතිමාසමී”ති ඉතො <b>එතිමා</b>ග්ගහණඤ්ච “තස්සා වා”ති ඉතො <b>ත</b>ග්ගහණඤ්ච පඤ්චමියන්තවසෙන වත්තතෙ “වා”ති ච।
bod:215:<b>තතො සස්ස ස්සාය</b>।
bod:තතො <b>තා එතා ඉමා</b>තො පරස්ස <b>ස</b>ස්ස විභත්තිස්ස <b>ස්සායා</b>දෙසො හොති වා।
bod:“සංසාස්වෙකවචනෙසු ච, ඉ”ඉති ච වත්තතෙ।
bod:216:<b>තස්සා වා</b>।
bod:<b>තා</b>ඉච්චෙතස්ස ඉත්ථියං වත්තමානස්ස අන්තස්ස <b>ඉ</b>කාරො හොති වා <b>සං සා</b>ස්වෙකවචනෙසු විභත්තාදෙසෙසු। තිස්සාය තස්සාය අස්සාය නස්සාය අස්සා නස්සා තිස්සා තස්සා නාය තාය, නාසං තාසං।
bod:පඤ්චමීඡට්ඨීසු තතියාචතුත්ථීසමං। සත්තමියං අස්සං නස්සං තිස්සං තස්සං නායං තායං, නාසු තාසු।
bod:නපුංසකෙ <b>සි</b>ම්හි<b>සා</b>දෙසාභාවා නත්තං। නං තං, නානි තානි, නං තං, නානි තානි, නෙන තෙන ඉච්චාදි පුල්ලිඞ්ගසමං।
bod:<b>එත සි,</b> “එතතෙසං තො”ති <b>ස</b>කාරාදෙසො। එසො පුරිසො, එතෙ, එතං, එතෙ ඉච්චාදි <b>සබ්බ</b>සද්දසමං।
bod:ඉත්ථියං <pb M=.104/> <b>එතා සි, සා</b>දෙසො। එසා කඤ්ඤා, එතා එතායො, එතං, එතා එතායො, එතාය, එතාහි එතාභි।
bod:<b>ස ස්මිං</b>සු පන “සංසාස්වෙකවචනෙසු චා”ති වත්තතෙ।
bod:217:<b>එතිමාසමි</b>।
bod:අන්තාපෙක්ඛායං ඡට්ඨී, <b>එතා ඉමා</b>ඉච්චෙතෙසමන්තො සරො <b>ඉ</b>කාරො හොති <b>සංසා</b>ස්වෙකවචනෙසු විභත්තාදෙසෙසු। <b>සා</b>දෙසගතිකත්තා <b>ස්සායා</b>දෙසෙපි। <b>ච</b>සද්දාධිකාරතො <b>අඤ්ඤෙකා</b>සද්දාදීනමන්තස්ස ච।
ind:එතිස්සාය එතිස්සා එතාය, එතාසං එතාසානං, එතාය, එතාහි එතාභි, එතිස්සාය එතිස්සා එතාය, එතාසං එතාසානං, එතිස්සං එතායං, එතාසු।
bod:<b>ච</b>සද්දතො අඤ්ඤිස්සා අඤ්ඤාය, අඤ්ඤිස්සං අඤ්ඤායං। එකිස්සා එකාය, එකිස්සං එකායං। ඉතරිස්සා ඉතරාය, ඉතරිස්සං ඉතරායං ඉච්චාදි।
bod:නපුංසකෙ එතං, එතානි, එතං, එතානි, සෙසං ඤෙය්යං।
bod:<b>ඉම</b>සද්දස්ස භෙදො। <b>ඉම සි</b> –
bod:“සබ්බස්සිමස්සා”ති වත්තතෙ।
bod:218:<b>අනපුංසකස්සායං සිම්හි</b>।
bod:<b>ඉම</b>සද්දස්ස සබ්බස්සෙව අනපුංසකස්ස <b>අයං</b>ආදෙසො හොති <b>සි</b>ම්හි විභත්තිම්හි, <b>සි</b>ලොපො। අයං පුරිසො, ඉමෙ, ඉමං, ඉමෙ।
bod:219:<b>අනිමි</b> <pb M=.105/> <b>නාම්හි ච</b>।
bod:<b>ඉම</b>සද්දස්ස සබ්බස්සෙව <b>අන ඉමි</b>ආදෙසා හොන්ති <b>නා</b>ම්හි විභත්තිම්හි। අනිත්ථිලිඞ්ගස්සෙවෙතං ගහණං। අනෙන ඉමිනා।
bod:“සුනංහිසූ”ති වත්තතෙ।
bod:220:<b>සබ්බස්සිමස්සෙ වා</b>।
bod:සබ්බස්ස <b>ඉම</b>සද්දස්ස <b>එ</b>කාරො හොති වා <b>සු නං හි</b>ඉච්චෙතෙසු වචනෙසු।
gax:ආප්පච්චයන්තානිද්දෙසා, සබ්බත්ථාති අවුත්තතො।
gae:අනිත්ථිලිඞ්ගස්සෙවෙත්ථ, ගහණඤ්හි ඉමස්සිති॥
bod:එහි එභි ඉමෙහි ඉමෙභි।
bod:“සබ්බස්ස, වා, සබ්බත්ථ, සස්මාස්මිංසංසාස්වත්ත”න්ති ච වත්තතෙ।
bod:221:<b>ඉමසද්දස්ස ච</b>।
bod:<b>ඉම</b>සද්දස්ස ච සබ්බස්සෙව <b>අ</b>ත්තං හොති වා <b>ස ස්මා ස්මිංසං සා</b>ඉච්චෙතෙසු වචනෙසු සබ්බත්ථ ලිඞ්ගෙසු।
ind:අස්ස ඉමස්ස, එසං එසානං ඉමෙසං ඉමෙසානං, අස්මා ඉමස්මා ඉමම්හා, එහි එභි ඉමෙහි ඉමෙභි, අස්ස ඉමස්ස, එසං එසානං ඉමෙසං ඉමෙසානං, අස්මිං ඉමස්මිං ඉමම්හි, එසු ඉමෙසු।
bod:ඉත්ථියං <b>ඉමා සි, අය</b>මාදෙසසිලොපා।
ind:අයං කඤ්ඤා, ඉමා ඉමායො, ඉමං, ඉමා ඉමායො, ඉමාය, ඉමාහි ඉමාභි। චතුත්ථියං <b>අ</b>ත්තං, <b>ඉ</b>කාර- <b>ස්සායා</b>දෙසා <pb M=.106/> ච, අස්සාය ඉමිස්සාය අස්සා ඉමිස්සා ඉමාය, ඉමාසං ඉමාසානං। සත්තමියං අස්සං ඉමිස්සං ඉමිස්සා වා, “තෙසු වුද්ධිලොපා”දිනා <b>ස්මිං</b>වචනස්ස වා <b>සා</b>දෙසො। ඉමායං, ඉමාසු। සෙසං ඤෙය්යං।
bod:නපුංසකෙ <b>ඉම සි,</b> “සවිභත්තිස්ස, වා”ති ච වත්තතෙ।
bod:222:<b>ඉමස්සිදමංසිසු න පුංසකෙ</b>।
bod:නපුංසකෙ වත්තමානස්ස සබ්බස්සෙව <b>ඉම</b>සද්දස්ස සවිභත්තිස්ස <b>ඉදං</b> හොති වා <b>අං සි</b>සු පරෙසු।
bod:ඉදං චිත්තං විරොචති, ඉමං, ඉමානි, ඉදං පුප්ඵං පස්සසි, ඉමං, ඉමානි, අනෙන ඉමිනා, එහි එභි ඉමෙහි ඉමෙභි ඉච්චාදි පුල්ලිඞ්ගෙ විය ඤෙය්යං।
bod:<b>අමු</b>සද්දස්ස භෙදො। <b>අමු සි</b> –
bod:“වා, අනපුංසකස්ස, සිම්හී”ති ච වත්තතෙ।
bod:223:<b>අමුස්ස මො සං</b>।
bod:අනපුංසකස්ස <b>අමු</b>සද්දස්ස <b>ම</b>කාරො <b>ස</b>කාරමාපජ්ජතෙ වා <b>සි</b>ම්හි පරෙ। අසු රාජා।
bod:“සබ්බනාමතො, වා”ති ච වත්තතෙ।
bod:224:<b>සබ්බතො කො</b>।
bod:සබ්බතො සබ්බනාමතො පරො <b>ක</b>ඉච්චයමාගමො හොති වා। පුන <b>සබ්බතො</b>ග්ගහණෙන <b>හීනා</b>දිතොපි <b>කො</b>। “අමුස්ස මො ස”න්ති විනාධිකාරෙන යොගෙන <b>ක</b>කාරෙපි <b>සා</b>දෙසො।
bod:අසුකො <pb M=.107/>, අසුකා, අසුකං। <b>සා</b>දෙසාභාවෙ අමුකො, අමුකා, අමුකං ඉච්චාදි।
bod:බහුවචනෙ “ලතො වොකාරො චා”ති සුත්තෙ අනුවත්තමාන<b>වා</b>ග්ගහණෙන <b>වො</b>කාරො න හොති, නිච්චං <b>යො</b>ලොපො, දීඝො ච।
ind:අමූ පුරිසා, අමුං, අමූ, අමුනා, අමූහි අමූභි අමුහි අමුභි, අමුස්ස। “අමුස්සාදු”න්ති විනාධිකාරෙන යොගෙන <b>අදුං</b>ආදෙසො, අදුස්ස, අමූසං අමූසානං අමුසං අමුසානං, අමුස්මා අමුම්හා, අමූහි අමූභි අමුහි අමුභි, අමුස්ස අදුස්ස, අමූසං අමූසානං අමුසං අමුසානං, අමුස්මිං අමුම්හි, අමූසු අමුසු।
bod:ඉත්ථියං <b>සි</b>ම්හි <b>සා</b>දෙසාදි।
ind:අසු කඤ්ඤා අසුකා අමුකා වා, අමූ අමුයො, අමුං, අමූ අමුයො, අමුයා, අමූහි අමූභි, අමුස්සා අමුයා, අමූසං අමූසානං, අමුයා, අමූහි අමූභි, අමුස්සා අමුයා, අමූසං අමූසානං, අමුස්සං අමුයං අමුයා, අමූසු।
bod:නපුංසකෙ <b>අමුසි</b>। “සවිභත්තිස්ස”, <b>ඉමස්සිද</b>මිච්චාදිතො “අංසිසු නපුංසකෙ”ති ච වත්තතෙ।
bod:225:<b>අමුස්සාදුං</b>।
bod:නපුංසකෙ වත්තමානස්ස සබ්බස්සෙව <b>අමු</b>සද්දස්ස සවිභත්තිස්ස <b>අදුං</b> හොති <b>අංසි</b>සු පරෙසු। අදුං පුප්ඵං, අමූ අමූනි, අදුං, අමූ අමූනි, අමුනා ඉච්චාදි පුල්ලිඞ්ගසමං।
bod:<b>කිං</b>සද්දස්ස භෙදො। “කිං සි” ඉතීධ –
bod:“කිස්ස <pb M=.108/> ක වෙ චා”ති ඉතො “කිස්ස, ක”ඉති ච වත්තතෙ।
bod:226:<b>සෙසෙසු ච</b>।
bod:<b>කි</b>මිච්චෙතස්ස <b>ක</b>සද්දො ආදෙසො හොති <b>ව</b>ප්පච්චයතො සෙසෙසු විභත්තිභෙදෙසු। එත්ථ ච “කිස්ස ක වෙ චා”ති සුත්තෙ <b>ච</b>සද්දෙන <b>ව</b>ප්පච්චයාවසිට්ඨ <b>ථ</b>මාදිප්පච්චයානං ගහිතත්තා <b>සෙස</b>ග්ගහණෙන විභත්තියොව ගය්හන්තෙ। <b>ච</b>ග්ගහණං කත්ථචි නිවත්තනත්ථං, තෙන “කිස්ස, කිස්මි”න්තිආදි ච සිජ්ඣති। “සො”ති <b>සි</b>ස්ස <b>ඔ,</b> සරලොපාදි।
ind:කො එසො, කෙ, කං, කෙ, කෙන, කෙහි කෙභි, කස්ස කිස්ස, නිග්ගහීතලොපාදි, කෙසං කෙසානං, කස්මා කම්හා, කෙහි කෙභි, කස්ස කිස්ස, කෙසං කෙසානං, කස්මිං කිස්මිං කම්හි කිම්හි, කෙසු।
bod:ඉත්ථියං “කිං සි”ඉතීධ “සෙසෙසු චා”ති විභත්තියං පරායං <b>කා</b>දෙසෙ කතෙ “ඉත්ථියමතො ආප්පච්චයො”ති මජ්ඣෙ <b>ආ</b>ප්පච්චයො, <b>සි</b>ලොපො।
bod:කා එසා කඤ්ඤා, කා කායො, කං, කා කායො ඉච්චාදි <b>සබ්බා</b>සද්දසමං।
bod:නපුංසකෙ <b>කිං සි,</b> ලොපවිධිස්ස බලවතරත්තා පඨමං <b>සි</b>ලොපෙ කතෙ පුන විභත්තිපරත්තාභාවා, “තදනුපරොධෙනා”ති පරිභාසතො වා <b>කා</b>දෙසාභාවො। කිං එතං, කානි।
bod:දුතියෙකවචනෙ “ක්වචි ලොප”න්ති නිග්ගහීතලොපෙ කතෙ “අංමො නිග්ගහීතං ඣලපෙහී”ති නිග්ගහීතං। කිං, කානි ඉච්චාදි පුල්ලිඞ්ගසමං।
bod:<b>එක</b>සද්දො <pb M=.109/> සඞ්ඛ්යාතුල්යාසහායඤ්ඤවචනො। යදා සඞ්ඛ්යාවචනො, තදා සබ්බත්ථෙකවචනන්තොව, අඤ්ඤත්ථ බහුවචනන්තොපි। එකො, එකා, එකං ඉච්චාදි සබ්බත්ථ <b>සබ්බ</b>සද්දසමං। <b>සංසා</b>ස්වෙව විසෙසො।
bod:<b>උභ</b>සද්දො <b>ද්වි</b>සද්දපරියායො, සදා බහුවචනන්තොව।
bod:“උභ යො” ඉතීධ “තතො යොනමො තූ”ති එත්ථ <b>තු</b>ග්ගහණෙන ක්වචි <b>යො</b>නමොකාරො। උභො පුරිසාඋභෙ වා, උභො පුරිසෙ උභෙ। <b>සු හි</b>සු “තෙසු වුද්ධී”තිආදිනා ක්වචි එකාරස්සොකාරො। උභොහි උභොභි උභෙහි උභෙභි।
bod:227:<b>උභාදිතො නමින්නං</b>।
bod:<b>උභ</b>ඉච්චෙවමාදිතො නංවචනස්ස <b>ඉන්නං</b> හොති।
bod:උභින්නං, උභොහි උභොභි උභෙහි උභෙභි, උභින්නං, උභොසු උභෙසු।
bod:<b>ද්වි</b>ආදයො සඞ්ඛ්යාසඞ්ඛ්යෙය්යවචනා, බහූනං වාචිතත්තා සදා බහුවචනන්තාව।
bod:“ද්වි යො”ඉතීධ “සවිභත්තිස්ස, ඉත්ථිපුමනපුංසකසඞ්ඛ්ය”න්ති ච අධිකාරො।
bod:228:<b>යොසු ද්වින්නං ද්වෙ ච</b>।
bod:<b>ද්වි</b>ඉච්චෙතස්ස සඞ්ඛ්යාසද්දස්ස ඉත්ථිපුමනපුංසකෙ වත්තමානස්ස සවිභත්තිස්ස <b>ද්වෙ</b>ඉච්චාදෙසො හොති <b>යො</b>සු පරෙසු। <b>ච</b>සද්දෙන දුවෙ ච, ක්වචි දුවි ච <b>නං</b>ම්හි। <b>බහුවචනු</b>ච්චාරණං <b>ද්වි</b>සද්දතො <pb M=.110/> බහුවචනමෙව හොතීති ඤාපනත්ථං। ද්වෙ ධම්මා, ද්වෙ ඉත්ථියො, ද්වෙ රූපානි, දුවෙ වා, එවං දුතියායම්පි, ද්වීහි ද්වීභි।
bod:නංම්හි දීඝෙ සම්පත්තෙ –
bod:229:<b>නො ච ද්වාදිතො නංම්හි</b>।
bod:<b>ද්වි</b>ඉච්චෙවමාදිතො සඞ්ඛ්යාතො <b>න</b>කාරාගමො හොති <b>නං</b>ම්හි විභත්තිම්හි। <b>ච</b>සද්දග්ගහණෙන ඉත්ථියං <b>ති ච තු</b>සද්දතො <b>ස්ස</b>ඤ්චාගමො <b>නං</b>ම්හි විභත්තිම්හි। ද්වින්නං දුවින්නං වා, ද්වීහි ද්වීභි, ද්වින්නං දුවින්නං, ද්වීසු।
bod:<b>ති</b>සද්දස්ස භෙදො। “ති යො”ඉතීධ
bod:<b>යො</b>ලොපෙ සම්පත්තෙ
bod:“යොසූ”ති වත්තතෙ।
bod:230:<b>ති චතුන්නං තිස්සො චතස්සො තයොචත්තාරොතීණි චත්තාරි</b>।
bod:<b>ති චතු</b>න්නං සඞ්ඛ්යානං ඉත්ථිපුමනපුංසකෙ වත්තමානානං සවිභත්තීනං යථාක්කමං <b>තිස්සො චතස්සො තයො චත්තාරොතීණි චත්තාරි</b>ඉච්චෙතෙ ආදෙසා හොන්ති <b>යො</b>සු පරෙසු। තයො පුරිසා, තයො පුරිසෙ පස්ස, තීහි තීභි।
bod:“න”මිති වත්තතෙ।
bod:231:<b>ඉණ්ණමිණ්ණන්නං තීහි සඞ්ඛ්යාහි</b>।
bod:<b>ති</b>ඉච්චෙතස්මා සඞ්ඛ්යාසද්දා පරස්ස <b>නං</b>වචනස්ස <b>ඉණ්ණං ඉණ්ණන්නං</b>ඉච්චෙතෙ ආදෙසා හොන්ති, සරලොපාදි। තිණ්ණං තිණ්ණන්නං, තීහි තීභි, තිණ්ණං තිණ්ණන්නං, තීසු।
bod:ඉත්ථියං <pb M=.111/> තිස්සො ඉත්ථියො, තිස්සො, තීහි තීභි, <b>නං</b>ම්හි <b>ස්ස</b>ඤ්චාගමො, තිස්සන්නං, <b>ස්සං</b>බ්යවධානතො <b>ඉණ්ණා</b>භාවො, සෙසං සමං।
bod:නපුංසකෙ තීණි, තීණි। සෙසං පුල්ලිඞ්ගසමං।
bod:තථා <b>චතු</b>සද්දස්සපි යොසු “තිචතුන්න”න්තිආදිනා යථාවුත්තාදෙසො, “තතො යොනමො තූ”ති එත්ථ <b>තු</b>සද්දෙන ක්වචි <b>ඔ</b>කාරො ච। චත්තාරො චතුරො වා, චත්තාරො චතුරො, චතූහි චතූභි චතුබ්භි, චතුන්නං, <b>න</b>කාරාගමො। චතූහි චතූභි චතුබ්භි, චතුන්නං, චතූසු।
bod:ඉත්ථියං චතස්සො, චතස්සො, <b>නං</b>ම්හි <b>ස්ස</b>ඤ්චාගමො, “තෙසු වුද්ධී”තිආදිනා චතුරුකාරස්ස <b>අ</b>කාරො। චතස්සන්නං। සෙසං සමං।
bod:නපුංසකෙ චත්තාරි, චත්තාරි। සෙසං පුල්ලිඞ්ගසමං।
bod:තථා –
gax:නීලාදිගුණනාමඤ්ච, බහුබ්බීහි ච තද්ධිතං।
gae:සාමඤ්ඤවුත්යතීතාදි-කිතන්තං වාච්චලිඞ්ගිකං॥
bod:එත්ථෙදං වුච්චතෙ –
gax:එසෙ’සො එතමිති ච,
gax:පසිද්ධි අත්ථෙසු යෙසු ලොකස්ස।
gax:ථීපුන්නපුංසකානිති,
gae:වුච්චන්තෙ තානි නාමානි॥
cen:තිලිඞ්ගං නිට්ඨිතං।
sub:අලිඞ්ගනාම
bod:අථාලිඞ්ගෙසු <pb M=.112/> නාමෙසු <b>තුම්හම්හ</b>සද්දා වුච්චන්තෙ।
bod:තෙසං පනාලිඞ්ගත්තා තීසු ලිඞ්ගෙසු සමානරූපං। <b>“තුම්හම්හ”</b>ඉති ඨිතෙ <b>ස්යා</b>ද්යුප්පත්ති।
bod:“සවිභත්තීනං, තුම්හම්හාක”න්ති අධිකාරො।
bod:232:<b>ත්වමහං සිම්හි ච</b>।
bod:සබ්බෙසං <b>තුම්හඅම්හ</b>සද්දානං සවිභත්තීනං යථාක්කමං <b>ත්වංඅහං</b>ඉච්චෙතෙ ආදෙසා හොන්ති <b>සි</b>ම්හි විභත්තිම්හි। <b>ච</b>සද්දෙන <b>තුම්හ</b>ස්ස <b>තුව</b>ඤ්ච හොති। ත්වං පුමා, ත්වං ඉත්ථී, ත්වං නපුංසකං, තුවං සත්ථා වා। අහං පුමා, අහං ඉත්ථී, අහං නපුංසකං।
bod:බහුවචනෙ “සබ්බනාමකාරතෙ පඨමො”ති <b>එ</b>කාරො। තුම්හෙ තිට්ඨථ, භිය්යො අම්හෙ මහෙමසෙ।
bod:“අම්හස්සා”ති වත්තතෙ।
bod:233:<b>මයං යොම්හි පඨමෙ</b>।
bod:සබ්බස්ස <b>අම්හ</b>සද්දස්ස සවිභත්තිස්ස <b>මයං</b>ආදෙසො හොති <b>යො</b>ම්හි පඨමෙ। මයං ගච්ඡාම।
bod:එත්ථ ච එකස්මිම්පි ගාරවබහුමානෙන බහුත්තසමාරොපා බහුවචනං හොති।
bod:“අංම්හී”ති වත්තතෙ।
bod:234:<b>තවං මමඤ්ච නවා</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං <b>තවං මමං</b>ඉච්චෙතෙ ආදෙසා හොන්ති නවා යථාක්කමං <b>අං</b>ම්හි විභත්තිම්හි। තවං, මමං පස්ස।
bod:235:<b>තං</b> <pb M=.113/> <b>මමංම්හි</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං <b>තං මං</b>ඉච්චෙතෙ ආදෙසා හොන්ති යථාක්කමං <b>අං</b>ම්හි විභත්තිම්හි। තං, මං।
bod:236:<b>තුම්හස්ස තුවං ත්වමංම්හි</b>।
bod:සබ්බස්ස <b>තුම්හ</b>සද්දස්ස සවිභත්තිස්ස <b>තුවංත්වං</b>ඉච්චෙතෙ ආදෙසා හොන්ති <b>අං</b>ම්හි විභත්තිම්හි। තුවං ත්වං।
bod:බහුවචනෙ “තුම්හම්හෙහි, ආක”න්ති ච වත්තතෙ।
bod:237:<b>වා ය්වප්පඨමො</b>।
bod:<b>තුම්හම්හෙ</b>හි පරො අප්පඨමො <b>යො ආකං</b> හොති වා। තුම්හාකං පස්සාමි, තුම්හෙ පස්සාමි, අම්හාකං පස්සසි, අම්හෙ පස්සසි।
bod:238:<b>නාම්හි තයා මයා</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං <b>තයා මයා</b>ඉච්චෙතෙ ආදෙසා හොන්ති යථාක්කමං <b>නා</b>ම්හි විභත්තිම්හි।
bod:239:<b>තයාතයීනං තකාරො ත්වත්තං වා</b>।
bod:<b>තයා තයි</b>ඉච්චෙතෙසං <b>ත</b>කාරො <b>ත්ව</b>ත්තමාපජ්ජතෙ වා। ත්වයා තයා, මයා, තුම්හෙහි තුම්හෙභි, අම්හෙහි අම්හෙභි।
bod:“සස්මිං, වා”ති වත්තතෙ।
bod:240:<b>සස්සං</b>।
bod:<b>තුම්හම්හෙ</b>හි <b>ස</b>ස්ස විභත්තිස්ස <b>අමා</b>දෙසො හොති වා। තුම්හං, අම්හං දීයතෙ।
bod:241:<b>තව</b> <pb M=.114/> <b>මම සෙ</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං යථාක්කමං <b>තවමම</b>ඉච්චෙතෙ ආදෙසා හොන්ති <b>සෙ</b> විභත්තිම්හි, විකප්පෙනායං විජ්ඣන්තරස්ස විජ්ජමානත්තා।
bod:“සෙ”ති වත්තතෙ।
bod:242:<b>තුය්හං මය්හඤ්ච</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං යථාක්කමං <b>තුය්හංමය්හං</b>ඉච්චෙතෙ ආදෙසා ච හොන්ති <b>සෙ</b> විභත්තිම්හි। තව, මම තුය්හං, මය්හං වා දීයතෙ।
bod:243:<b>අම්හස්ස මමං සවිභත්තිස්ස සෙ</b>।
bod:සබ්බස්සෙව <b>අම්හ</b>සද්දස්ස සවිභත්තිස්ස <b>මමං</b>ආදෙසො හොති <b>සෙ</b> විභත්තිම්හි। මමං දීයතෙ।
bod:“සස්ස”න්ති ඉතො සීහගතියා “අ”මිති වත්තතෙ।
bod:244:<b>තුම්හම්හෙහි නමාකං</b>।
bod:<b>තුම්හම්හෙ</b>හි පරස්ස <b>නං</b>වචනස්ස <b>ආක</b>මිච්චාදෙසො හොති, <b>අ</b>ඤ්ච। “තෙසු වුද්ධී”තිආදිනා <b>අම්හ</b>ස්ස ක්වචි <b>අස්මා</b>දෙසො। තුම්හං තුම්හාකං, අම්හං අම්හාකං අස්මාකං වා।
bod:පඤ්චමියං “අම්හතුම්හන්තුරාජ”ඉච්චාදිනා <b>ස්මා</b>වචනස්ස <b>නා</b>භාවාතිදෙසො। තයා, මයා අපෙති, තුම්හෙහි, අම්හෙහි තුම්හෙභි අම්හෙභි, තුම්හං අම්හං තව මම, තුය්හං, මය්හං මමං පරිග්ගහො, තුම්හං තුම්හාකං, අම්හං අම්හාකං අස්මාකං ධම්මතා।
bod:“ස්මිංම්හී”ති වත්තතෙ।
bod:245:<b>තුම්හම්හාකං</b> <pb M=.115/> <b>තයි මයි</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං <b>තයි මයි</b>ඉච්චෙතෙ ආදෙසා හොන්ති යථාක්කමං <b>ස්මිං</b>ම්හි විභත්තිම්හි। <b>ත</b>කාරස්ස <b>ත්ව</b>ත්තං। ත්වයි තයි මයි, තුම්හෙසු අම්හෙසු।
bod:තෙසං එව <b>තුම්හ අම්හ</b>සද්දානං පදතො පරෙසං ක්වචි ආදෙසන්තරවිධානෙ රූපභෙදො।
bod:“නවා”ති අධිකාරො।
bod:246:<b>පදතො දුතියාචතුත්ථීඡට්ඨීසු වො නො</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං පදස්මා පරෙසං <b>වො නො</b>ආදෙසා හොන්ති යථාක්කමං දුතියාචතුත්ථීඡට්ඨීසු බහුවචනෙසු නවා। එත්ථ ච “එකවචනෙසූ”ති වක්ඛමානත්තා “බහුවචනෙසූ”ති ලද්ධං। පහාය වො ගමිස්සාමි, මා නො අජ්ජ විකන්තිංසු, ධම්මං වො භික්ඛවෙ දෙසිස්සාමි, සංවිභජෙථ නො රජ්ජෙන, තුට්ඨොස්මි වො පකතියා, සත්ථා නො භගවා අනුප්පත්තො।
bod:<b>නවා</b>ති කිං? භයං තුම්හාක නො සියා, එසො අම්හාකං සත්ථා।
bod:“පදතො, චතුත්ථීඡට්ඨීසූ”ති වත්තතෙ।
bod:247:<b>තෙමෙකවචනෙසු ච</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං පදස්මා පරෙසං <b>තෙ මෙ</b>ආදෙසා හොන්ති යථාක්කමං චතුත්ථීඡට්ඨීසු එකවචනෙසු <pb M=.116/> නවා। දදාමි තෙ ගාමවරානි පඤ්ච, දදාහි මෙ ගාමවරං, ඉදං තෙ රට්ඨං, අයං මෙ පුත්තො।
bod:<b>නවා</b>ති කිං? ඉදං චීවරං තුය්හං විකප්පනත්ථාය දම්මි, සුණාථ වචනං මම।
gax:<b>නවා</b>ධිකාරතො චෙත්ථ,
gax:වො නො තෙ මෙති යෙ ඉමෙ।
gax:පාදාදො ච ච වා එවා-
gae:දියොගෙ ච න හොන්ති තෙ॥
uni:යථා –
gax:න සොචාමි න රොදාමි, තව සුත්වාන මාණව।
gae:තුය්හඤ්චාපි මහාරාජ, මය්හඤ්ච රට්ඨවඩ්ඪන॥
bod:එවමිදං දීඝමද්ධානං සන්ධාවිතං සංසරිතං මමඤ්චෙව තුම්හාකඤ්චාති।
bod:<b>පදතො</b>ති කිං? තව ඤාති, මම ඤාති।
bod:“තෙ මෙ”ති වත්තතෙ।
bod:248:<b>න අංම්හි</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං පදස්මා පරෙසං <b>තෙ මෙ</b>ආදෙසා න හොන්ති <b>අං</b>ම්හි විභත්තිම්හි। පස්සෙය්ය තං වස්සසතං ආරොග්යං। සො මමබ්රවීති।
bod:“තෙමෙකවචනෙ”ති වත්තතෙ।
bod:249:<b>වා තතියෙ ච</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං පදස්මා පරෙසං <b>තෙ මෙ</b> ආදෙසා හොන්ති වා යථාක්කමං තතියෙකවචනෙ පරෙ <pb M=.117/>। කතං තෙ පාපං, කතං තයා පාපං, කතං මෙ පුඤ්ඤං, කතං මයා පුඤ්ඤං।
bod:“වා, තතියෙ”ති ච වත්තතෙ।
bod:250:<b>බහුවචනෙසු වො නො</b>।
bod:සබ්බෙසං <b>තුම්හ අම්හ</b>සද්දානං සවිභත්තීනං පදස්මා පරෙසං <b>වො නො</b>ආදෙසා හොන්ති වා යථාක්කමං තතියාබහුවචනෙ පරෙ। කතං වො කම්මං, කතං නො කම්මං।
bod:<b>බහුවචන</b>නිද්දෙසෙන ක්වචි <b>යො</b>ම්හි පඨමෙ ච <b>වො නො</b> හොන්ති। ගාමං වො ගච්ඡෙය්යාථ, ගාමං නො ගච්ඡෙය්යාම।
bod:තථා <b>පඤ්චා</b>දීන<b>මට්ඨාරස</b>න්තානං, <b>කති</b>සද්දස්ස චාලිඞ්ගත්තා තිලිඞ්ගෙපි සමානරූපං, අලිඞ්ගත්තා එව <b>පඤ්චා</b>දිතො ඉත්ථිප්පච්චයාභාවො।
bod:“පඤ්ච යො”ඉතීධ –
bod:“යොසු ද්වින්නං ද්වෙ චා”ති ඉතො “යොසූ”ති වත්තතෙ, “ඉත්ථිපුමනපුංසකසඞ්ඛ්ය”න්ති ච।
bod:251:<b>පඤ්චාදීනමකාරො</b>।
bod:අන්තාපෙක්ඛායං ඡට්ඨී, <b>පඤ්චා</b>දීනං <b>අට්ඨාරස</b>න්තානං සඞ්ඛ්යානං ඉත්ථිපුමනපුංසකෙ වත්තමානානමන්තස්ස සවිභත්තිස්ස <b>අ</b>කාරො හොති <b>යො</b>සු පරෙසු। <b>ආ එ</b>ආදෙසාපවාදොයං, පඤ්චක්ඛන්ධා, පඤ්ච ගතියො, පඤ්ච ඉන්ද්රියානි। එවං දුතියායඤ්ච।
bod:“සුනංහිසූ”ති වත්තතෙ।
bod:252:<b>පඤ්චාදීනමත්තං</b>।
bod:<b>පඤ්චා</b>දීන<b>මට්ඨාරස</b>න්තානං සඞ්ඛ්යානමන්තො <b>අ</b>ත්තමාපජ්ජතෙ <b>සු නං හි</b>ඉච්චෙතෙසු පරෙසු। <b>එ</b>ත්තදීඝාපවාදොයං। පඤ්චහි පඤ්චභි <pb M=.118/>, පඤ්චන්නං, පඤ්චහි පඤ්චභි, පඤ්චන්නං, පඤ්චසු। එවං <b>ඡ ස ත්ත අට්ඨනව දස</b>සද්දා।
bod:“එකඤ්ච දස චා”ති අත්ථෙ ද්වන්දසමාසෙ, “එකෙන අධිකා දසා”ති අත්ථෙ තප්පුරිසෙ වා කතෙ
bod:“සඞ්ඛ්යානෙ”ති වත්තතෙ।
bod:253:<b>ද්වෙකට්ඨානමාකාරො වා</b>।
bod:<b>ද්විඑකඅට්ඨ</b>ඉච්චෙතෙසමන්තො <b>ආ</b>කාරො හොති වා සඞ්ඛ්යානෙ උත්තරපදෙ පරෙ। වවත්ථිතවිභාසායං। <b>එ</b>කාදස, ද්වාදස, අට්ඨාරස।
bod:<b>සඞ්ඛ්යානෙ</b>ති කිමත්ථං? එකදන්තො, ද්විදන්තො, අට්ඨත්ථම්භො।
bod:“වා”ති වත්තතෙ।
bod:254:<b>එකාදිතො දස්ස ර සඞ්ඛ්යානෙ</b>।
bod:<b>එකා</b>දිතො සඞ්ඛ්යාතො පරස්ස දසස්ස ආදිස්ස <b>ද</b>ස්ස <b>ර</b>කාරො හොති වා සඞ්ඛ්යානෙ। සෙසං සමං। එකාරස, එකාදස।
bod:ද්වෙ ච දස ච, ද්වීහි වා අධිකා දසාති ද්විදස ඉතීධ –
bod:“වා”ති වත්තතෙ।
bod:255:<b>වීසතිදසෙසු බා ද්විස්ස තු</b>।
bod:<b>වීසති දස</b>ඉච්චෙතෙසු පරෙසු <b>ද්වි</b>සද්දස්ස <b>බා</b> හොති වා। <b>තු</b>සද්දෙන <b>තිංසා</b>යම්පි। <b>ර</b>කාරො, <b>ආ</b>ත්තඤ්ච। බාරස, ද්වාදස।
bod:තයො ච දස ච, තීහි වා අධිකා දසාති තෙරස। එත්ථ “තෙසු වුද්ධී”තිආදිනා <b>ති</b>සද්දස්ස <b>තෙ</b>ආදෙසො ආනවුතියා।
bod:චත්තාරො <pb M=.119/> ච දස ච, චතූහි වා අධිකා දසාති චතුද්දස ඉච්චත්ර –
bod:“ගණනෙ, දසස්සා”ති ච වත්තතෙ।
bod:256:<b>චතූපපදස්ස ලොපො තුත්තරපදාදි චස්ස චු චොපි නවා</b>।
bod:ගණනෙ <b>දස</b>ස්සාදිම්හි ඨිතස්ස <b>චතු</b>ඉච්චෙතස්ස උපපදස්ස <b>තු</b>සද්දො ලොපො හොති, උත්තරපදාදිම්හි ඨිතස්ස <b>චතූ</b>පපදස්ස <b>ච</b>කාරස්ස <b>චු චො</b>ආදෙසා හොන්ති නවා। චුද්දස, චොද්දස, චතුද්දස।
bod:<b>අපි</b>ග්ගහණෙන අනුපපදස්සාපි ගණනෙ පදාදි<b>ච</b>කාරස්ස ලොපො, <b>චු චො</b> හොන්ති නවා। යථා – තාලීසං, චුත්තාලීසං, චොත්තාලීසං, චත්තාලීසං।
bod:පඤ්ච ච දස ච, පඤ්චහි වා අධිකා දසාති අත්ථෙ පඤ්චදස। “තෙසු වුද්ධී”තිආදිනා <b>පඤ්ච</b>සද්දස්ස <b>දස වීසතීසු</b> ක්වචි <b>පන්නපණ්ණ</b>ආදෙසා। පන්නරස, පණ්ණරස।
bod:ඡ ච දස ච, ඡහි වා අධිකා දසාති අත්ථෙ ඡදස ඉතීධ –
bod:“ඡස්සා”ති වත්තතෙ।
bod:257:<b>දසෙ සො නිච්චඤ්ච</b>।
bod:<b>ඡ</b>ඉච්චෙතස්ස සඞ්ඛ්යාසද්දස්ස නිච්චං <b>සො</b> හොති <b>දසෙ</b> පරෙ।
bod:“සඞ්ඛ්යානං, වා”ති ච වත්තතෙ।
bod:258:<b>ල දරානං</b>।
bod:සඞ්ඛ්යානං <b>ද</b>කාර<b>ර</b>කාරානං <b>ල</b>කාරාදෙසො හොති වා।
bod:<b>ලළා</b>නමවිසෙසො <pb M=.120/>। වවත්ථිතවිභාසත්ථොයං <b>වා</b>සද්දො, තෙන “සොළස” ඉති නිච්චං, “තෙළස, තෙරස, චත්තාලීසං, චත්තාරීස”මිති විභාසා, දස පන්නරසාදීසු න ච හොති।
bod:සත්ත ච දස ච, සත්තහි වා අධිකා දසාති අත්ථෙ සත්තරස, සත්තදස।
bod:අට්ඨ ච දස ච, අට්ඨහි වා අධිකා දසාති අත්ථෙ අට්ඨදස ඉතීධ <b>ආ</b>ත්තෙ කතෙ –
bod:“වා, දස්ස, ර, සඞ්ඛ්යානෙ”ති ච වත්තතෙ।
bod:259:<b>අට්ඨාදිතො ච</b>।
bod:<b>අට්ඨා</b>දිතො ච <b>දස</b>සද්දස්ස <b>ද</b>කාරස්ස <b>ර</b>කාරො හොති වා සඞ්ඛ්යානෙ। අට්ඨාරස, අට්ඨාදස।
bod:<b>අට්ඨාදිතො</b>ති කිං? චතුද්දස।
bod:<b>කති</b>සද්දො බහුවචනන්තොව, “කති යො” ඉතීධ
bod:නිච්චං <b>යො</b>ලොපාදි, රස්සත්තං, කති තිට්ඨන්ති, කති පස්සසි, කතිහි කතිභි, කතිනං, කතිහි කතිභි, කතිනං, කතිසු।
cen:අලිඞ්ගනාමං නිට්ඨිතං।
sub:විභත්තිප්පච්චයවිධාන
bod:අථ විභත්තිප්පච්චයන්තා වුච්චන්තෙ।
bod:තෙසං පනාලිඞ්ගත්තා, නිපාතත්තා ච තිලිඞ්ගෙ, වචනද්වයෙ ච සමානං රූපං।
bod:පුරිසස්මා, පුරිසෙහි වාති අත්ථෙ –
bod:260:<b>ක්වචි</b> <pb M=.121/> <b>තො පඤ්චම්යත්ථෙ</b>।
bod:සබ්බස්මා සුද්ධනාමතො, සබ්බනාමතො ච ලිඞ්ගම්හා ක්වචි <b>තො</b>පච්චයො හොති පඤ්චම්යත්ථෙ।
bod:261:<b>ත්වාදයො විභත්තිසඤ්ඤා</b>।
bod:<b>තො</b>ආදි යෙසං <b>දානි</b>පරියන්තානං පච්චයානං තෙ හොන්ති පච්චයා <b>ත්වාදයො,</b> තෙ පච්චයා විභත්තිසඤ්ඤා හොන්ති। තෙන තදන්තානම්පි විභත්යන්තපදත්තං සිද්ධං හොති।
bod:පුරිසතො, එවං රාජතො වා, චොරතො වා, අග්ගිතො වා, ගහපතිතො වා, හත්ථිතො, හෙතුතො, සබ්බඤ්ඤුතො, කඤ්ඤතො, යුත්තිතො, ඉත්ථිතො, භික්ඛුනිතො, එත්ථ ච “ක්වචාදිමජ්ඣුත්තරානං දීඝරස්සාපච්චයෙසු චා”ති <b>තො</b>පච්චයෙ රස්සත්තං। යාගුතො, ජම්බුතො, චිත්තතො, ආයුතො ඉච්චාදි।
bod:සබ්බනාමතො සබ්බස්මා, සබ්බෙහීති වා අත්ථෙ සබ්බතො, එවං යතො, තතො, කතරතො, කතමතො, ඉතරතො, අඤ්ඤතො, එකතො, උභයතො, පුබ්බතො, පරතො, අපරතො, දක්ඛිණතො, උත්තරතො, අමුතො।
bod:“කිස්ස, කු”ඉති ච වත්තතෙ।
bod:262:<b>ත්රතොථෙසු ච</b>।
bod:<b>කි</b>මිච්චෙතස්ස <b>කු</b> හොති <b>ත්රතො ථ</b>ඉච්චෙතෙසු ච පරෙසු। කස්මා, කෙහීති වා කුතො।
bod:“තොථෙසූ”ති වත්තතෙ।
bod:263:<b>සබ්බස්සෙතස්සාකාරො</b> <pb M=.122/> <b>වා</b>।
bod:සබ්බස්ස <b>එත</b>සද්දස්ස <b>අ</b>කාරො හොති වා <b>තොථ</b>ඉච්චෙතෙසු। එතස්මා, එතෙහීති වා අතො।
bod:“සබ්බස්සෙතස්සා”ති ච වත්තතෙ।
bod:264:<b>එ තොථෙසු ච</b>।
bod:සබ්බස්ස <b>එත</b>සද්දස්ස <b>එ</b>කාරො හොති වා <b>තොථ</b>ඉච්චෙතෙසු। ද්විත්තං, එත්තො।
bod:“සබ්බස්සා”ති වත්තතෙ।
bod:265:<b>ඉමස්සි ථංදානිහතොධෙසු ච</b>।
bod:<b>ඉම</b>සද්දස්ස සබ්බස්සෙව <b>ඉ</b>කාරො හොති <b>ථංදානිහතොධ</b>ඉච්චෙතෙසු ච। ඉමස්මාති ඉතො।
bod:“ක්වචි තො”ති යොගවිභාගෙන <b>ආදි</b>ප්පභුතීහි <b>තො</b> සත්තමියත්ථෙ। <b>අනිච්චාදී</b>හි තතියත්ථෙ ච। යථා – ආදිම්හීභි අත්ථෙ ආදිතො। එවං මජ්ඣතො, එකතො, පුරතො, පච්ඡතො, පස්සතො, පිට්ඨිතො, පාදතො, සීසතො, අග්ගතො, මූලතො, පරතො ඉච්චාදයො।
bod:<b>තතියත්ථෙ</b> අනිච්චෙනාති අනිච්චතො, අනිච්චතො සම්මසති। එවං දුක්ඛතො, රොගතො, ගණ්ඩතො ඉච්චාදයො।
bod:“අත්ථෙ, ක්වචී”ති ච වත්තතෙ।
bod:266:<b>ත්රථ සත්තමියා සබ්බනාමෙහි</b>।
bod:සබ්බනාමෙහි පරා <b>ත්ර ථ</b>ඉච්චෙතෙ පච්චයා හොන්ති ක්වචි සත්තම්යත්ථෙ। සබ්බස්මිං, සබ්බෙසු චාති සබ්බත්ර සබ්බත්ථ। එවං <pb M=.123/> යත්ර යත්ථ, තත්ර තත්ථ, ඉතරත්ර ඉතරත්ථ, අඤ්ඤත්ර අඤ්ඤත්ථ, උභයත්ර උභයත්ථ, පරත්ර පරත්ථ, කුත්ර කුත්ථ, “ත්රතොථෙසු චා”ති <b>කු</b>ත්තං। “කිස්ස ක වෙ චා”ති සුත්තෙ <b>ච</b>සද්දෙන <b>කා</b>දෙසො। කත්ථ, අමුත්ර අමුත්ථ।
bod:“සබ්බස්සෙතස්සාකාරො”ති වත්තතෙ।
bod:267:<b>ත්රෙ නිච්චං</b>।
bod:සබ්බස්සෙව <b>එත</b>සද්දස්ස <b>අ</b>කාරො හොති නිච්චං <b>ත්රෙ</b> පරෙ। අත්ර। “සබ්බස්සෙතස්සාකාරො වා”ති <b>අ</b>ත්තං, <b>“එ</b> තොථෙසු චා”ති <b>එ</b>කාරො, අත්ථ, එත්ථ।
bod:“ක්වචි, අත්ථෙ, සත්තමියා”ති ච අධිකාරො, සබ්බස්මින්ති අත්ථෙ –
bod:268:<b>සබ්බතො ධි</b>।
bod:<b>සබ්බ</b>ඉච්චෙතස්මා <b>ධි</b>ප්පච්චයො හොති ක්වචි සත්තම්යත්ථෙ। සබ්බධි।
bod:269:<b>කිස්මා වො</b>।
bod:<b>කි</b>මිච්චෙතස්මා <b>ව</b>ප්පච්චයො හොති ක්වචි සත්තම්යත්ථෙ।
bod:270:<b>කිස්ස ක වෙ ච</b>।
bod:<b>කි</b>මිච්චෙතස්ස <b>ක</b>සද්දො ආදෙසො හොති <b>ව</b>ප්පච්චයෙපරෙ। <b>ච</b>ග්ගහණෙන <b>ථහ</b>මාදිඅවප්පච්චයෙපි। “තෙසු වුද්ධී”තිආදිනා <b>ක</b>කාරෙ <b>අ</b>කාරස්ස ලොපො ච <b>ව</b>ම්හි। ක්ව ගතොසි ත්වං।
bod:“කිස්මා”ති වත්තතෙ।
bod:271:<b>හිංහංහිඤ්චනං</b> <pb M=.124/>।
bod:<b>කි</b>මිච්චෙතස්මා <b>හිං හං හිඤ්චනං</b>ඉච්චෙතෙ පච්චයා හොන්ති ක්වචි සත්තම්යත්ථෙ।
bod:“කිස්සා”ති වත්තතෙ।
bod:272:<b>කු හිංහංසු ච</b>।
bod:<b>කි</b>මිච්චෙතස්ස <b>කු</b> හොති <b>හිං හං</b> ඉච්චෙතෙසු। <b>ච</b>ග්ගහණෙන <b>හිඤ්චනංදාචන</b>මිච්චාදීසුපි। කිස්මින්ති කුහිං, කුහං, කුහිඤ්චනං, කහං <b>කා</b>දෙසො।
bod:“හිං හ”න්ති වත්තතෙ।
bod:273:<b>තම්හා ච</b>।
bod:<b>ත</b>ඉච්චෙතස්මා ච සබ්බනාමතො <b>හිංහං</b>පච්චයා හොන්ති ක්වචි සත්තම්යත්ථෙ। තස්මින්ති තහිං, තහං।
bod:274:<b>ඉමස්මා හධා ච</b>।
bod:<b>ඉම</b>සද්දතො <b>හධ</b>ප්පච්චයා හොන්ති ක්වචි සත්තම්යත්ථෙ। “ඉමස්සි ථ”න්තිආදිනා <b>ඉ</b>කාරො। ඉමස්මින්ති ඉහ, ඉධ।
bod:275:<b>යතො හිං</b>।
bod:<b>ය</b>ඉච්චෙතස්මා සබ්බනාමතො <b>හිං</b>පච්චයො හොති ක්වචි සත්තම්යත්ථෙ। යස්මින්ති යහිං।
bod:“කාලෙ”ති අධිකාරොයං।
bod:කස්මිං කාලෙති අත්ථෙ
bod:276:<b>කිංසබ්බඤ්ඤෙකයකුහි</b> <pb M=.125/> <b>දා දාචනං</b>।
bod:<b>කිං සබ්බඅඤ්ඤඑකය</b>ඉච්චෙතෙහි සබ්බනාමෙහි <b>දා</b>පච්චයො හොති। <b>කු</b>ඉච්චෙතස්මා <b>දාචන</b>ඤ්ච කාලෙ ක්වචි සත්තම්යත්ථෙ।
bod:“කිස්ස ක වෙ චා”ති සුත්තෙ <b>ච</b>සද්දෙන කාදෙසො, කදා।
bod:277:<b>සබ්බස්ස සො දාම්හි වා</b>।
bod:<b>සබ්බ</b>ඉච්චෙතස්ස සද්දස්ස <b>ස</b>සද්දාදෙසො හොති වා <b>දා</b>පච්චයෙ පරෙ। සබ්බස්මිං කාලෙති සදා, සබ්බදා।
bod:එවං අඤ්ඤදා, එකදා, යදා, කස්මිං කාලෙති කුදාචනං, “කු හිංහංසු චා”ති සුත්තෙ <b>ච</b>සද්දෙන <b>කු</b>ත්තං, <b>“කු”</b>ඉති නිපාතනෙන වා।
bod:“දා”ති වත්තතෙ।
bod:278:<b>තම්හා දානි ච</b>।
bod:<b>ත</b>ඉච්චෙතස්මා සබ්බනාමතො <b>දානිදා</b>පච්චයා හොන්ති කාලෙ ක්වචි සත්තම්යත්ථෙ। තස්මිං කාලෙති තදානි, තදා।
bod:279:<b>ඉමස්මා රහිධුනාදානි ච</b>।
bod:<b>ඉම</b>සද්දතො <b>රහි ධුනා දානි</b>ඉච්චෙතෙ පච්චයා හොන්ති කාලෙ ක්වචි සත්තම්යත්ථෙ।
bod:“සබ්බස්ස, ඉමස්සා”ති ච වත්තතෙ।
bod:280:<b>එත</b> <pb M=.126/> <b>රහිම්හි</b>।
bod:සබ්බස්ස <b>ඉම</b>සද්දස්ස <b>එතා</b>දෙසො හොති <b>රහි</b>ම්හි පච්චයෙ පරෙ। ඉමස්මිං කාලෙති එතරහි।
bod:281:<b>අ ධුනාම්හි ච</b>।
bod:සබ්බස්සෙව <b>ඉම</b>සද්දස්ස <b>අ</b>කාරො හොති <b>ධුනා</b>පච්චයෙ පරෙ। අධුනා, <b>ඉම</b>සද්දස්ස <b>ඉ</b>කාරො। ඉමස්මිං කාලෙති ඉදානි।
cen:විභත්තිප්පච්චයවිධානං නිට්ඨිතං।
sub:ඔපසග්ගිකපද
bod:අථාලිඞ්ගසඞ්ඛ්යාවිභත්තිභෙදා උපසග්ගනිපාතා වුච්චන්තෙ।
bod:ප පරා නි නී උ දු සං වි අව අනු පරි අධි අභි පති සු ආ අති අපි අප උප ඉති <b>පීසති උපසග්ගා</b>।
bod:තත්ථ <b>ප</b>සද්දො පකාරා’දිකම්ම පධානි’ස්සරිය’න්තොභාවවියොග තප්පර භුසත්ථ සම්භවතිත්ති අනාවිල පත්ථනාදීසු। <b>ප</b>ඉති අයමුපසග්ගො එතෙසු පකාරාදීසු අත්ථෙසු වත්තති, යථා – <b>පකාරෙ</b> පඤ්ඤා, <b>ආදිකම්මෙ</b> විප්පකතං, <b>පධානෙ</b> පණීතං, පධානං පධානත්තං, <b>ඉස්සරියෙ</b> පභූ අයං දෙසස්ස, <b>අන්තොභාවෙ</b> පක්ඛිත්තං, <b>වියොගෙ</b> පවාසී, <b>තප්පරෙ</b> පාචරියො, <b>භුසත්ථෙ</b> පවුද්ධකායො, <b>සම්භවෙ</b> හිමවතා ගඞ්ගා පභවති, <b>තිත්තියං</b> පහූතමන්නං, <b>අනාවිලෙ</b> පසන්නමුදකං, <b>පත්ථනෙ</b> පණිහිතං।
bod:<b>පරා</b>ඉති <pb M=.127/> පරිහානි පරාජය ගතිවික්කමා’මසනාදීසු। යථා – <b>පරිහානියං</b> පරාභවො, <b>පරාජයෙ</b> පරාජිතො, <b>ගතියං</b> පරායනං। <b>වික්කමෙ</b> පරක්කමති, <b>ආමසනෙ</b> අඞ්ගස්ස පරාමසනං।
bod:<b>නි</b>ඉති නිස්සෙස නිග්ගත නීහරණ’න්තොපවෙසනා’භාවනිසෙධ නික්ඛන්ත පාතුභාවා’වධාරණ විභජන උපමූ’පධාරණා’වසානඡෙකාදීසු। <b>නිස්සෙසෙ</b> නිරුත්ති, නිරවසෙසං දෙති, <b>නිග්ගතෙ</b> නික්කිලෙසො, නිය්යාති, <b>නීහරණෙ</b> නිද්ධාරණං, <b>අන්තොපවෙසනෙ</b> නිඛාතො, <b>අභාවෙ</b> නිම්මක්ඛිකං, <b>නිසෙධෙ</b> නිවාරෙති, <b>නික්ඛන්තෙ</b> නිබ්බානො, නිබ්බානං, <b>පාතුභාවෙ</b> නිම්මිතං, <b>අවධාරණෙ</b> නිච්ඡයො, <b>විභජනෙ</b> නිද්දෙසො, <b>උපමායං</b> නිදස්සනං, <b>උපධාරණෙ</b> නිසාමනං, <b>අවසානෙ</b> නිට්ඨිතං, <b>ඡෙකෙ</b> නිපුණො।
bod:<b>නී</b>ඉති නීහරණා’වරණාදීසු। <b>නීහරණෙ</b> නීහරති, <b>ආවරණෙ</b> නීවරණං।
bod:<b>උ</b>ඉති උග්ගතු’ද්ධකම්ම පධාන වියොග සම්භව අත්ථලාභසත්ති සරූපකථනාදීසු। <b>උග්ගතෙ</b> උග්ගච්ඡති, <b>උද්ධකම්මෙ</b> ආසනා උට්ඨිතො, උක්ඛෙපො, <b>පධානෙ</b> උත්තමො, ලොකුත්තරො, <b>වියොගෙ</b> උබ්බාසිතො, <b>සම්භවෙ</b> උබ්භූතො, <b>අත්ථලාභෙ</b> උප්පන්නං ඤාණං, <b>සත්තියං</b> උස්සහති ගන්තුං, <b>සරූපකථනෙ</b> උද්දිසති සුත්තං।
bod:<b>දු</b>ඉති අසොභනා’භාවකුච්ඡිතා’සමිද්ධි කිච්ඡ විරූපතාදීසු। <b>අසොභනෙ</b> දුග්ගන්ධො, <b>අභාවෙ</b> දුබ්භික්ඛං, <b>කුච්ඡිතෙ</b> දුක්කටං, <b>අසමිද්ධියං</b> දුස්සස්සං, <b>කිච්ඡෙ</b> දුක්කරං, <b>විරූපතායං</b> දුබ්බණ්ණො, දුම්මුඛො।
bod:<b>සං</b>ඉති සමොධාන සම්මාසම සමන්තභාවසඞ්ගත සඞ්ඛෙපභුසත්ථ සහත්ථ අප්පත්ථ පභවා’භිමුඛභාව සඞ්ගහ පිධාන පුනප්පුනකරණ සමිද්ධාදීසු। <b>සමොධානෙ</b> සන්ධි, <b>සම්මාසමෙසු</b> සමාධි <pb M=.128/>, සම්පයුත්තො, <b>සමන්තභාවෙ</b> සංකිණ්ණා සමුල්ලපනා, <b>සඞ්ගතෙ</b> සඞ්ගමො, <b>සඞ්ඛෙපෙ</b> සමාසො, <b>භුසත්ථෙ</b> සාරත්තො, <b>සහත්ථෙ</b> සංවාසො, <b>අප්පත්ථෙ</b> සමග්ඝො। <b>පභවෙ</b> සම්භවො, <b>අභිමුඛභාවෙ</b> සම්මුඛං, <b>සඞ්ගහෙ</b> සඞ්ගණ්හාති, <b>පිධානෙ</b> සංවුතං, <b>පුනප්පුනකරණෙ</b> සන්ධාවති, <b>සමිද්ධියං</b> සම්පන්නො।
bod:<b>වි</b>ඉති විසෙස විවිධ විරුද්ධ විගත වියොග විරූපතාදීසු। <b>විසෙසෙ</b> විමුත්ති විසිට්ඨො, <b>විවිධෙ</b> විමති විචිත්රං, <b>විරුද්ධෙ</b> විවාදො, <b>විගතෙ</b> විමලං, <b>වියොගෙ</b> විප්පයුත්තො, <b>විරූපතායං</b> විරූපො।
bod:<b>අව</b>ඉති අධොභාග වියොග පරිභව ජානන සුද්ධි නිච්ඡයදෙස ථෙය්යාදීසු। <b>අධොභාගෙ</b> අවක්ඛිත්තචක්ඛු, <b>වියොගෙ</b> ඔමුක්කඋපාහනො අවකොකිලං වනං, <b>පරිභවෙ</b> අවජානනං අවමඤ්ඤති, <b>ජානනෙ</b> අවගච්ඡති, <b>සුද්ධියං</b> වොදානං, <b>නිච්ඡයෙ</b> අවධාරණං, <b>දෙසෙ</b> අවකාසො, <b>ථෙය්යෙ</b> අවහාරො।
bod:<b>අනු</b>ඉති අනුගතා’නුපච්ඡින්න පච්ඡත්ථ භුසත්ථ සාදිස්ස හීනතතියත්ථ ලක්ඛණි’ත්ථම්භූතක්ඛාන භාග විච්ඡාදීසු। <b>අනුගතෙ</b> අන්වෙති, <b>අනුපච්ඡින්නෙ</b> අනුසයො, <b>පච්ඡාසද්දත්ථෙ</b> අනුරථං, <b>භුසත්ථෙ</b> අනුරත්තො, <b>සාදිස්සෙ</b> අනුරූපං। <b>හීනෙ</b> අනුසාරිපුත්තං පඤ්ඤවන්තො, <b>තතියත්ථෙ</b> නදිමන්වවසිතා සෙනා, <b>ලක්ඛණෙ</b> රුක්ඛං අනු විජ්ජොතතෙ විජ්ජු, <b>ඉත්ථම්භූතක්ඛානෙ</b> සාධු දෙවදත්තො මාතරං අනු, <b>භාගෙ</b> යදෙත්ථ මං අනුසියා තං දීයතු, <b>විච්ඡායං</b> රුක්ඛං රුක්ඛං අනු විජ්ජොතතෙ චන්දො।
bod:<b>පරි</b>ඉති සමන්තතොභාව පරිච්ඡෙද වජ්ජනා’ලිඞ්ගන නිවාසනපූජාභොජනා’වජානන දොසක්ඛාන ලක්ඛණාදීසු। <b>සමන්තතොභාවෙ</b> පරිවුතො, <b>පරිච්ඡෙදෙ</b> පරිඤ්ඤෙය්යං, <b>වජ්ජනෙ</b> පරිහරති <pb M=.129/>, <b>ආලිඞ්ගනෙ</b> පරිස්සජති, <b>නිවාසනෙ</b> වත්ථං පරිධස්සති, <b>පූජායං</b> පාරිචරියා, <b>භොජනෙ</b> භික්ඛුං පරිවිසති। <b>අවජානනෙ</b> පරිභවති, <b>දොසක්ඛානෙ</b> පරිභාසති, <b>ලක්ඛණාදීසු</b> රුක්ඛං පරි විජ්ජොතතෙ විජ්ජුඉච්චාදි।
bod:<b>අධි</b>ඉති අධිකි’ස්ස’රූපරිභාවා’ධිභවනජ්ඣායනා’ධිට්ඨානනිච්ඡයපාපුණනාදීසු। <b>අධිකෙ</b> අධිසීලං, <b>ඉස්සරෙ</b> අධිපති, අධි බ්රහ්මදත්තෙ පඤ්චාලා, <b>උපරිභාවෙ</b> අධිරොහති, පථවිං අධිසෙස්සති, <b>අධිභවනෙ</b> අධිභවති, <b>අජ්ඣායනෙ</b> බ්යාකරණමධීතෙ, <b>අධිට්ඨානෙ</b> භූමිකම්පාදිං අධිට්ඨාති, <b>නිච්ඡයෙ</b> අධිමොක්ඛො, <b>පාපුණනෙ</b> භොගක්ඛන්ධං අධිගච්ඡති।
bod:<b>අභි</b>ඉති අභිමුඛභාව විසිට්ඨා’ධි කු’ද්ධකම්ම කුල සාරුප්පවන්දන ලක්ඛණි’ත්ථම්භූතක්ඛාන විච්ඡාදීසු। <b>අභිමුඛභාවෙ</b> අභිමුඛො අභික්කමති, <b>විසිට්ඨෙ</b> අභිධම්මො, <b>අධිකෙ</b> අභිවස්සති, <b>උද්ධකම්මෙ</b> අභිරුහති, <b>කුලෙ</b> අභිජාතො, <b>සාරුප්පෙ</b> අභිරූපො, <b>වන්දනෙ</b> අභිවාදෙති, <b>ලක්ඛණාදීසු</b> පුරිමසමං।
bod:<b>පති</b>ඉති පතිගත පටිලොමපතිනිධි පතිදාන නිසෙධනිවත්තන සාදිස්ස පතිකරණා’දාන පතිබොධ පටිච්ච ලක්ඛණි’ත්ථම්භූතක්ඛාන භාගවිච්ඡාදීසු। <b>පතිගතෙ</b> පච්චක්ඛං, <b>පටිලොමෙ</b> පතිසොතං, <b>පතිනිධිම්හි</b> ආචරියතො පති සිස්සො, <b>පතිදානෙ</b> තෙලත්ථිකස්ස ඝතං පති දදාති, <b>නිසෙධෙ</b> පටිසෙධනං, <b>නිවත්තනෙ</b> පටික්කමති, <b>සාදිස්සෙ</b> පතිරූපකං, <b>පතිකරණෙ</b> පතිකාරො, <b>ආදානෙ</b> පතිග්ගණ්හාති, <b>පතිබොධෙ</b> පටිවෙධො, <b>පටිච්චෙ</b> පච්චයො, <b>ලක්ඛණාදීසු</b> පුරිමසමං।
bod:<b>සු</b>ඉති සොභන සුට්ඨුසම්මා සමිද්ධි සුඛත්ථාදීසු। <b>සොභනෙ</b> සුගන්ධො, <b>සුට්ඨුසම්මාදත්ථෙසු</b> සුට්ඨු ගතො සුගතො, සම්මා ගතොතිපි සුගතො, <b>සමිද්ධියං</b> සුභික්ඛං, <b>සුඛත්ථෙ</b> සුකරො।
bod:<b>ආ</b>ඉති <pb M=.130/> අභිමුඛභාවු’ද්ධකම්ම මරියාදා’භිවිධි පත්ති’ච්ඡාපරිස්සජන ආදිකම්මග්ගහණ නිවාස සමීප’ව්හානාදීසු। <b>අභිමුඛභාවෙ</b> ආගච්ඡති, <b>උද්ධකම්මෙ</b> ආරොහති, <b>මරියාදායං</b> ආපබ්බතා ඛෙත්තං, <b>අභිවිධිම්හි</b> ආකුමාරං යසො කච්චායනස්ස, <b>පත්තියං</b> ආපත්තිමාපන්නො, <b>ඉච්ඡායං</b> ආකඞ්ඛා, <b>පරිස්සජනෙ</b> ආලිඞ්ගනං, <b>ආදිකම්මෙ</b> ආරම්භො, <b>ගහණෙ</b> ආදීයති ආලම්බති, <b>නිවාසෙ</b> ආවසථො, <b>සමීපෙ</b> ආසන්නං, <b>අව්හානෙ</b> ආමන්තෙසි।
bod:<b>අති</b>ඉති අභික්කමනා’තික්කන්තා’තිසය භුසත්ථාදීසු। <b>අතික්කමනෙ</b> අතිරොචති අම්හෙහි, අතීතො, <b>අතික්කන්තෙ</b> අච්චන්තං, <b>අතිසයෙ</b> අතිකුසලො, <b>භුසත්ථෙ</b> අතික්කොධො අතිවුද්ධි।
bod:<b>අපි</b>ඉති සම්භාවනා’පෙක්ඛා සමුච්චය ගරහ පඤ්හාදීසු। <b>සම්භාවනායං</b> අපි දිබ්බෙසු කාමෙසු, මෙරුම්පි විනිවිජ්ඣිත්වා ගච්ඡෙය්ය, <b>අපෙක්ඛායං</b> අයම්පි ධම්මො අනියතො, <b>සමුච්චයෙ</b> ඉතිපි අරහං, අන්තම්පි අන්තගුණම්පි ආදාය, <b>ගරහෙ</b> අපි අම්හාකං පණ්ඩිතක, <b>පඤ්හෙ</b> අපි භන්තෙ භික්ඛං ලභිත්ථ।
bod:<b>අප</b>ඉති අපගත ගරහ වජ්ජන පූජා පදුස්සනාදීසු। <b>අපගතෙ</b> අපමානො අපෙතො, <b>ගරහෙ</b> අපගබ්භො, <b>වජ්ජනෙ</b> අපසාලාය ආයන්ති වාණිජා, <b>පූජායං</b> වුද්ධාපචායී, <b>පදුස්සනෙ</b> අපරජ්ඣති।
bod:<b>උප</b>ඉති උපගමන සමීපූ’පපත්ති සාදිස්සා’ධිකූ’පරිභාවා’නසන දොසක්ඛාන සඤ්ඤා පුබ්බකම්ම පූජා ගය්හාකාර භුසත්ථාදීසු। <b>උපගමනෙ</b> නිසින්නං වා උපනිසීදෙය්ය, <b>සමීපෙ</b> උපනගරං, <b>උපපත්තියං</b> සග්ගං ලොකං උපපජ්ජති, අථ වා <b>උපපත්ති</b> යුත්ති, යථා <pb M=.131/>– උපපත්තිතො ඉක්ඛතීති උපෙක්ඛා, <b>සාදිස්සෙ</b> උපමානං උපමා, <b>අධිකෙ</b> උප ඛාරියං දොණො, <b>උපරිභාවෙ</b> උපසම්පන්නො, <b>අනසනෙ</b> උපවාසො, <b>දොසක්ඛානෙ</b> පරං උපපදති, <b>සඤ්ඤායං</b> උපධා උපසග්ගො, <b>පුබ්බකම්මෙ</b> උපක්කමො උපකාරො, <b>පූජායං</b> බුද්ධුපට්ඨාකො, මාතුපට්ඨානං, <b>ගය්හාකාරෙ</b> සොචෙය්යපච්චුපට්ඨානං, <b>භුසත්ථෙ</b> උපාදානං, උපායාසො, උපනිස්සයොති। ඉති අනෙකත්ථා හි උපසග්ගා।
bod:වුත්තඤ්ච –
gax:“උපසග්ග නිපාතා ච, පච්චයා ච ඉමෙ තයො।
gae:නෙකෙනෙකත්ථවිසයා, ඉති නෙරුත්තිකාබ්රවු”න්ති॥
bod:තත්ථ උපසග්ගානං නාමාඛ්යාතවිසෙසකත්තා ලිඞ්ගසඤ්ඤායං අනියමෙන ස්යාදිම්හි සම්පත්තෙ තෙසං සඞ්ඛ්යාකම්මාදිභෙදාභාවා තෙහි පඨමෙකවචනමෙව භවති।
bod:“ලොප”න්ති වත්තමානෙ
bod:282:<b>සබ්බාසමාවුසොපසග්ගනිපාතාදීහි ච</b>।
bod:<b>ආවුසො</b>සද්දතො, උපසග්ගනිපාතෙහි ච සබ්බාසං පරාසං විභත්තීනං ලොපො හොති। <b>ආදි</b>සද්දෙන ක්වචි <b>සුත්තපදා</b>දීහි ච। එත්ථ ච <b>ආවුසො</b>තිමස්ස විසුං ගහණං සසඞ්ඛ්යත්තදීපනත්ථන්ති දට්ඨබ්බං।
gax:උපෙච්චත්ථං සජ්ජන්තීති, උපසග්ගා හි පාදයො।
gae:චාදී පදාදිමජ්ඣන්තෙ, නිපාතා නිපතන්තිති॥
bod:පහරණං පහාරො, එවං පරාභවො, නිවාසො, නීහාරො, උහාරො, දුහාරො, සංහාරො, විහාරො, අවහාරො, අනුහාරො, පරිහාරො, අධිහාරො, අභිහාරො, පතිහාරො, සුහාරො, ආහාරො, අතිහාරො, අපිහාරො, අපහාරො <pb M=.132/>, උපහාරො। පහරති, පරාභවති, නිවසති, නීහරති, උද්ධරති ඉච්චාදි යොජෙතබ්බං।
gax:ධාත්වත්ථං බාධතෙ කොචි, කොචි තමනුවත්තතෙ।
gae:තමෙවඤ්ඤො විසෙසෙති, උපසග්ගගතී තිධා॥
cen:ඔපසග්ගිකපදං නිට්ඨිතං।
sub:නෙපාතිකපද
bod:සමුච්චයවිකප්පනපටිසෙධපූරණාදිඅත්ථං අසත්වවාචකං <b>නෙපාතිකං</b> පදං।
bod:තත්ර <b>ච</b>ඉති සමුච්චයා’න්වාචයෙ’තරීතරයොගසමාහාරා’වධාරණාදීසු।
bod:<b>වා</b>ඉති විකප්පනූ’පමාන සමුච්චය වවත්ථිතවිභාසාසු।
bod:<b>න නො මා අ අලං හලං</b> ඉච්චෙතෙ පටිසෙධනත්ථෙ।
bod:<b>අලං</b> පරියත්ති භූසනෙසු ච।
bod:<b>පූරණත්ථං</b> දුවිධං අත්ථපූරණං පදපූරණඤ්ච।
bod:තත්ථ අථ ඛලු වත වථ අථො අස්සු යග්ඝෙ හි චරහි නං තං වා ච තුව වො පන හවෙ කීව හ තතො යථා සුදං ඛො වෙ හං එනං සෙය්යථිදං ඉච්චෙවමාදීනි පදපූරණානි।
bod:තත්ථ – <b>අථ</b>ඉති පඤ්හා’නන්තරියා’ධිකාරාදීසු ච।
bod:<b>ඛලු</b>ඉති පටිසෙධා’වධාරණ පසිද්ධීසු ච।
bod:<b>වත</b>ඉති එකංස ඛෙදා’නුකම්පසඞ්කප්පෙසු ච।
bod:<b>අථො</b>ඉති අන්වාදෙසෙ ච।
bod:<b>හි</b>ඉති <pb M=.133/> හෙතු අවධාරණෙසු ච।
bod:<b>තු</b>ඉති විසෙස හෙතු නිවත්තනාදීසු ච।
bod:<b>පන</b>ඉති විසෙසෙපි।
bod:<b>හවෙ, වෙ</b>ඉච්චෙතෙ <b>එ</b>කංසත්ථෙපි।
bod:<b>හං</b>ඉති විසාද සම්භමෙසුපි।
bod:<b>සෙය්යථිද</b>න්ති තං කතමන්ති අත්ථෙපි।
bod:<b>අත්ථපූරණං</b> දුවිධං විභත්තියුත්තං, අවිභත්තියුත්තඤ්ච।
bod:<b>අත්ථි සක්කා ලබ්භා</b> ඉච්චෙතෙ පඨමායං।
bod:<b>ආවුසො අම්භො හම්භො රෙ අරෙ හරෙ ජෙ</b>ඉච්චෙතෙ ආමන්තනෙ।
bod:<b>දිවා භිය්යො නමො</b> ඉච්චෙතෙ පඨමායං, දුතියායඤ්ච।
bod:<b>සයං සාමං සං සම්මා කින්ති</b> ඉච්චෙතෙ තතියත්ථෙ, <b>සොතො ධා</b>පච්චයන්තා ච। සුත්තසො පදසො අනිච්චතො දුක්ඛතො එකධා ද්විධා ඉච්චාදි।
bod:<b>තවෙ තුං</b>පච්චයන්තා චතුත්ථියා, කාතවෙ දාතවෙ කාතුං කාරෙතුං දාතුං දාපෙතුං ඉච්චාදි।
bod:<b>සො තො</b>පච්චයන්තා පඤ්චමියත්ථෙ, දීඝසො ඔරසො රාජතො වා චොරතො වා ඉච්චාදි।
bod:<b>තො</b> සත්තම්යත්ථෙපි, <b>ත්රථා</b>දිපච්චයන්තා ච। එකතො පුරතො පච්ඡතො පස්සතො පිට්ඨිතො පාදතො සීසතො අග්ගතො මූලතො යත්ර යත්ථ යහිං තත්ර තත්ථ තහිං තහං ඉච්චාදි।
bod:<b>සමන්තා සාමන්තා පරිතො අභිතො සමන්තතො එකජ්ඣං එකමන්තං හෙට්ඨා උපරි උද්ධං අධො තිරියං</b> <b>සම්මුඛා</b> <pb M=.134/> <b>පරම්මුඛා ආවි රහො තිරො උච්චං නීචං අන්තො අන්තරා අජ්ඣත්තං බහිද්ධා බාහිරා බාහිරං බහි ඔරං පාරං ආරා ආරකා පච්ඡා පුරෙ හුරං පෙච්ච</b> ඉච්චෙතෙ සත්තමියා।
bod:<b>සම්පති ආයති අජ්ජ අපරජ්ජු පරජ්ජ සුවෙ ස්වෙ පරසුවෙ හිය්යො පරෙ සජ්ජු සායං පාතො කාලං කල්ලං දිවා නත්තං නිච්චං සතතං අභිණ්හං අභික්ඛණං මුහුං මුහුත්තං භූතපුබ්බං පුරා යදා තදා කදා</b> ඉච්චාදයො කාලසත්තමියා। ඉති විභත්තියුත්තානි।
bod:අවිභත්තියුත්තෙසු ච <b>අප්පෙව අප්පෙවනාම නු</b> ඉච්චෙතෙ සංසයත්ථෙ।
bod:<b>අද්ධා අඤ්ඤදත්ථු තග්ඝ ජාතු කාමං සසක්කං</b>ඉච්චෙතෙ එකංසත්ථෙ।
bod:<b>එව</b>ඉති අවධාරණෙ।
bod:<b>කච්චිනු’කින්නුනනුකථං කිංසු කිං</b>ඉච්චෙතෙ පුච්ඡනත්ථෙ।
bod:<b>එවං ඉති ඉත්ථං</b> ඉච්චෙතෙ නිදස්සනෙ।
bod:<b>ඉති</b> හෙතු වාක්යපරිසමත්තීසු ච।
bod:<b>යාව තාව යාවතා තාවතා කිත්තාවතා එත්තාවතා කීව</b> ඉච්චෙතෙ පරිච්ඡෙදනත්ථෙ।
bod:<b>එවං සාහු ලහු ඔපායිකං පතිරූපං ආම සාධු</b> ඉති සම්පටිච්ඡනත්ථෙ।
bod:<b>යථා තථා යථෙව තථෙව එවං එවමෙව එවමෙවං එවම්පි යථාපි සෙය්යථාපි සෙය්යථාපිනාම විය ඉව යථරිව තථරිව යථානාම තථානාම යථාහි තථාහි යථාචතථාච</b> ඉච්චෙතෙ පටිභාගත්ථෙ।
bod:<b>යථා</b>ඉති <pb M=.135/> යොග්ගතා විච්ඡා පදත්ථානතිවත්තනිදස්සනෙසු ච।
bod:<b>එවං</b>ඉති උපදෙස පඤ්හාදීසු ච।
bod:<b>කිඤ්චාපි</b>ඉති අනුග්ගහත්ථෙ।
bod:<b>අහො</b>ඉති ගරහ පසංසන පත්ථනෙසු ච।
bod:<b>නාම</b>ඉති ගරහ පසංසන සඤ්ඤා පඤ්හෙසු ච।
bod:<b>සාධු</b>ඉති පසංසන යාචනෙසු ච।
bod:<b>ඉඞ්ඝ හන්ද</b> ඉච්චෙතෙ චොදනත්ථෙ।
bod:<b>සාධු සුට්ඨු එවමෙත</b>න්ති අනුමොදනෙ।
bod:<b>කිර</b>ඉති අනුස්සවණ අස්සද්ධෙය්යෙසු।
bod:<b>නූන</b>ඉති අනුමානා’නුස්සරණ පරිවිතක්කනෙසු।
bod:<b>කස්මා</b>ඉති කාරණපුච්ඡනෙ।
bod:<b>යස්මා තස්මා තථාහි තෙන</b> ඉච්චෙතෙ කාරණච්ඡෙදනත්ථෙ।
bod:<b>සහ සද්ධිං සමං අමා</b>ඉති සමක්රියායං।
bod:<b>විනා රිතෙ</b>ඉති විප්පයොගෙ।
bod:<b>නානා පුථු</b> බහුප්පකාරෙ।
bod:<b>පුථු විසුං</b> අසඞ්ඝාතෙ ච।
bod:<b>දුට්ඨු කු</b> ජිගුච්ඡායං।
bod:<b>පුන</b> අප්පඨමෙ।
bod:<b>කථඤ්චි</b> කිච්ඡත්ථෙ ච।
bod:<b>ධා ක්ඛත්තුං සකිඤ්ච</b> සඞ්ඛ්යාවිභාගෙ।
bod:<b>ඊසකං</b> <pb M=.136/> අප්පත්ථෙ।
bod:<b>සණිකං</b> මන්දත්ථෙ।
bod:<b>ඛිප්පං අරං ලහු ආ</b>සුං <b>තුණ්ණං අචිරං</b> සීඝත්ථෙ।
bod:<b>චිරං චිරස්සං</b> දීඝකාලෙ।
bod:<b>චෙ යදි</b> සඞ්කාවට්ඨානෙ।
bod:<b>ධුවං</b> ථිරාවධාරණෙසු।
bod:<b>හා</b> විසාදෙ।
bod:<b>තුණ්හී</b> අභාසනෙ।
bod:<b>සච්ඡි</b> පච්චක්ඛෙ।
bod:<b>මුසා මිච්ඡා අලිකං</b> අසච්චෙ।
bod:<b>සුවත්ථි</b> ආසීසත්ථෙ ඉච්චාදි।
bod:<b>තුන ත්වාන ත්වා</b>පච්චයන්තා උස්සුක්කනත්ථෙ භවන්ති।
bod:යථා – පස්සිතුන පස්සිය පස්සිත්වාන පස්සිත්වා දිස්වා දිස්වානදස්සෙත්වා දාතුන දත්වාන දත්වා උපාදාය දාපෙත්වා විඤ්ඤාපෙත්වා විචෙය්ය විනෙය්ය නිහච්ච සමෙච්ච අපෙච්ච උපෙච්ච ආරබ්භ ආගම්ම ඉච්චාදි।
bod:එවං නාමාඛ්යාතොපසග්ගවිනිමුත්තං යදබ්යයලක්ඛණං, තං සබ්බං නිපාතපදන්ති වෙදිතබ්බං।
bod:වුත්තඤ්ච –
gax:“මුත්තං පදත්තයා යස්මා, තස්මා නිපතත්යන්තරා।
gae:නෙපාතිකන්ති තං වුත්තං, යං අබ්යය සලක්ඛණ”න්ති॥
cen:නෙපාතිකපදං නිට්ඨිතං।
gax:පුල්ලිඞ්ගං ඉත්ථිලිඞ්ගඤ්ච, නපුංසකමථාපරං।
gae:තිලිඞ්ගඤ්ච අලිඞ්ගඤ්ච, නාමිකං පඤ්චධා ඨිතං॥
cen:ඉති පදරූපසිද්ධියං නාමකණ්ඩො දුතියො।
