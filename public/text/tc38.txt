cha:එකූනචත්තාලීසතිම පරිච්ඡෙද
sub:රාජද්වයදීපනො
gax:1:තතො කස්සපනාමො සො, පාපකො නරපාලකො।
gae:අස්ස ගො පඤ්චසූදඤ්ච, පෙසයිත්වාන භාතිකං॥
gax:2:මාරාපෙතුං අසක්කොන්තො, භීතො සීහගිරිං ගතො।
gae:දුරාරොහං මනුස්සෙහි, සොධාපෙත්වා සමන්තතො॥
gax:3:පාකාරෙන පරික්ඛිප්ප, සීහාකාරෙන කාරයි।
gae:තත්ථ නිස්සෙණි ගෙහානි, තෙන තං නාමකො අහූ॥
gax:4:සංහරිත්වා ධනං තත්ථ, නිදහිත්වා සුගොපිතං।
gae:අත්තනො නිහිතානං සො, රක්ඛං දත්වා තහිං තහිං॥
gax:5:කත්වා රාජඝරං තත්ථ, දස්සනෙය්යං මනොරමං।
gae:දුතියාලකමන්දංව, කුවෙරොව තහිං වසි॥
gax:6:මිගාරො නාම කාරෙසි, සෙනාපති සනාමකං।
gae:පරිවෙණං තථාගෙහ-මභිසෙකජිනිස්ස ච॥
gax:7:තස්සාභිසෙකං යාචිත්වා, සිලාසම්බුද්ධතො’ධිරං।
gae:අලද්ධාසාමි නො රජ්ජෙ, ජානිස්සාමීති සණ්ඨහි॥
gax:8:හුත්වා විප්පටිසාරී සො, අත්තනා කතකම්මනා।
gae:මුච්චිස්සාමි කතං නු’ති, පුඤ්ඤං කාසි අනප්පකං॥
gax:9:මහා <pb M=.255/> වත්ථුනි කාරෙසි, ද්වාරෙසු නගරස්ස සො।
gae:අම්බුය්යානෙ ච කාරෙසි, දීපෙ යොජන යොජනෙ॥
gax:10:ඉස්සරසමණාරාමං, කාරෙත්වා පුබ්බවත්ථුතො।
gae:අධිකං භොගගාමෙ ච, අධිකං තස්ස දාපයි॥
gax:11:බොධි උප්පලවණ්ණා ච, තස්සාසුං ධීතරො දුවෙ।
gae:විහාරස්ස’ස්ස කාරෙසි, නාමං තාසඤ්ච අත්තනො॥
gax:12:දෙන්තෙ තස්මිං න ඉච්ඡිංසු, සමණා ථෙරවාදිනො।
gae:“පිතුඝාතිස්ස කම්ම”න්ති, ලොකගාරය්හ භීරුනො॥
gax:13:දාතුකාමොස තෙසං’ව, සම්බුද්ධ පටිමාය’දා।
gae:භික්ඛවෙ අධිවාසෙසුං, භොගො නො සත්ථුනො ඉති॥
gax:14:කථා නිය්යන්ති උය්යානෙ, සමීපෙ පබ්බතස්ස සො।
gae:කාරාපෙසි විහාරං සො, තෙසං නාමො තතො අහු॥
gax:15:අදා ධම්මරුචිනං තං, සම්පත්ත චතුපච්චයං।
gae:විහාරඤ්චෙව උය්යානං, දිසාභාගම්හි උත්තරෙ॥
gax:16:භත්තං සනීරපක්කං සො, භුඤ්ජිත්වා දින්නමිත්ථියා।
gae:සප්පියුත්තං මනුඤ්ඤෙහි, සූපෙහි අභිසඞ්ඛතං॥
gax:17:මනුඤ්ඤමිදමය්යානං, දස්සමෙවන්ති තාදිසං।
gae:භත්තං පාදාසි භික්ඛූනං, සබ්බෙසඤ්ච සචීවරං॥
gax:18:උපොසථමධිට්ඨාසි, අප්පමඤ්ඤඤ්ච භාවයි,
gae:සමාදියි ධුතඞ්ගෙ ච, ලිඛාපෙසි ච පොත්ථකෙ॥
gax:19:පටිමාදාන සාලාදිං, කාරාපෙසි අනප්පකං।
gae:භිතො සො පරලොකම්හා, මොග්ගල්ලානා ච වත්තති॥
gax:20:තතො අට්ඨාරසෙ වස්සෙ, මොග්ගල්ලානො මහාභටො।
gae:ආදෙසෙන නිගණ්ඨානං, ද්වාදසග්ගසහාය වා॥
gax:21:ජම්බුදීපා ඉධාගම්ම, දෙසෙ අම්බට්ඨකොලකෙ।
gae:කුළාරී නාමෙ බන්ධිත්ථ, විහාරෙ බලසඤ්චයං॥
gax:22:රාජා සුත්වා ගහෙත්වා තං, භඤ්ජිස්සාමිති නික්ඛමි।
gae:නෙමිත්තෙහි න සක්කාති, වදන්තෙපි මහාබලො॥
gax:23:මොග්ගල්ලානොපි සන්නද්ධ බලො සූරසහාය වා।
gae:ගච්ඡන්තො සුරසඞ්ගාමං, දෙවො විය සුජම්පති॥
gax:24:අඤ්ඤමඤ්ඤං <pb M=.256/> උපාගම්ම, භින්නවෙලාව සාගරා।
gae:ආරභිංසු මහායුද්ධං, බලකායා උභොපි තෙ॥
gax:25:කස්සපො පුරතො දිස්වා, මහන්තං කද්දමාසයං।
gae:ගන්තුමඤ්ඤෙන මග්ගෙන, පරිවත්තෙසි දන්තිනං॥
gax:26:දිස්වා තං සාමිකොනො’යං, පලායති භණෙ ඉති।
gae:බලකායො පභිජ්ජිත්ථ, “දිට්ඨං පිඨ”න්ති ඝොසයුං॥
gax:27:මොග්ගලාන බලාරාජා, ඡෙත්වා නිකරණෙන සො।
gae:සීසං උක්ඛිපියා’කාසං, ඡුරිකං කොසියං ඛිපි॥
gax:28:කත්වා’ළාහන කිච්චං සො, තස්ස කම්මෙ පසීදිය।
gae:සබ්බංසො ධනමාදාය, ආගඤ්ඡි නගරං වරං॥
gax:29:භික්ඛූ සුත්වා පවත්තිං තං, සුනිවත්ථා සුපාරුතා।
gae:සම්මජ්ජිත්වා විහාරඤ්ච, අට්ඨංසු පටිපාටියා॥
gax:30:මහාමෙඝවනං පත්වා, දෙවරාජාව නන්දනං।
gae:මහාසෙන නිවත්තෙත්වා, හත්ථිපාකාරතො බහි॥
gax:31:උපසඞ්කම්ම වන්දිත්වා, සඞ්ඝෙ තස්මිං පසීදිය।
gae:ඡත්තත්තෙන සඞ්ඝං පූජෙසි, සඞ්ඝො තස්සෙව තං අදා॥
gax:32:තං ඨානං ඡත්තවඩ්ඪීති, වොහරිංසු තහිං කතං।
gae:පරිවෙණම්පි තං නාමං, අහොසි පුරමාගතො॥
gax:33:විහාරෙ ද්වෙපි ගන්ත්වාන, සඞ්ඝං තත්ථා’භිවන්දිය।
gae:පාපුණිත්වා මහාරජ්ජං, ලොකං ධම්මෙන පාලයි॥
gax:34:කුද්ධො නීහරි දාඨංසො, ඝාතකං පිතුනො මම।
gae:අනුවත්තිත්වා මච්චාති, තෙන රක්ඛස නාම වා॥
gax:35:අතිරෙකසහස්සං සො, අමච්චානං විනාසයි।
gae:කණ්ණනාසාදි ඡෙදෙසි, පබ්බාජෙසි තථා බහූ॥
gax:36:තතො සුත්වාන සද්ධම්ම-මුපසන්නො සුමානසො।
gae:මහාදානං පවත්තෙසි, මෙඝො විය මහීතලෙ॥
gax:37:ඵුස්සපුණ්ණමීයං දාන-මනුවස්සං පවත්තයි।
gae:තතො පට්ඨාය තං දානං, දීපෙ අජ්ජාපි වත්තති॥
gax:38:සොපි සාරථිකො ලාජ-දායකො පිතුරාජිනො।
gae:ආනෙත්වා පිතුසන්දෙ සං, මොග්ගල්ලානස්ස දස්සයි॥
gax:39:තං <pb M=.257/> දිස්වා පරිදෙවිත්වා, පිතුනො පෙම මත්තනී।
gae:වණ්ණෙත්වා තස්ස පාදාසි, ද්වාරනායකතං විභූ॥
gax:40:සෙනාපති මිගාරොහි, නිවෙදෙත්වා යථා විධිං।
gae:අභිසෙක ජිනස්සා’කා, අභිසෙකං යථාරුචිං॥
gax:41:සීහා’චලෙ දළ්හනාමං, දාඨා කොණ්ඩඤ්ඤකම්පි ච।
gae:විහාරං ධම්මරුචිනං, සාගලිනඤ්ච දාපයි॥
gax:42:පබ්බතන්තු විහාරංසො, කත්වා ථෙරස්ස දාපයි।
gae:මහානාමසනාමස්ස, දීඝසණ්ඩ විහාරකෙ॥
gax:43:රාජිනිනාමකඤ්චෙව, කත්වා භික්ඛුනුපස්සයං।
gae:අදා සාගලිකානං සො, භික්ඛුනීනං මහාමති॥
gax:44:ලම්බකණ්ණකගොත්තොපි, දාඨා පභුති නාමකො।
gae:කස්සපස්ස උපඨානෙ, කොචි නිබ්බින්න මානසො॥
gax:45:ගන්තා මෙ රෙලියං වග්ගං,
gax:වාසං තත්ථෙව කප්පයි।
gax:අහොසි පුත්තො තස්සෙකො,
gae:සිලාකා ලොති පිස්සුතො॥
gax:46:සොපි කස්සපතො භීතො, ඤාතකෙන සහ’ත්තනො।
gae:මොග්ගල්ලානෙන ගන්ත්වාන, ජම්බුදීපතලං ඉතො॥
gax:47:බොධිපණ්ඩවිහාරම්පි, පබ්බජ්ජං සමුපාගතො।
gae:කරොන්තො සඞ්ඝකිච්චානි, සාදරො සො සුපෙසලො॥
gax:48:අම්මං සඞ්ඝස්ස පාදාසි, සඞ්ඝො තස්මිං පසීදිය।
gae:ආහ’ම්බ සාමණෙරො’ති, තෙන තං නාමකො අහු॥
gax:49:සො කෙසධාතුවංසම්හි, වුත්තෙන විධිනා තතො।
gae:කෙසධාතුං ලභිත්වාන, තස්ස රජ්ජෙ ඉධා’නයි॥
gax:50:තස්ස කත්වාන සක්කාරං, ගහෙත්වා කෙස ධාතුයො।
gae:මහග්ඝෙ නිදහිත්වාන, කරණ්ඩෙ ඵලිකුම්භව්හෙ॥
gax:51:දීපඞ්කරස්ස නාථස්ස, පටිමාය ඝරෙ වරෙ।
gae:වඩ්ඪෙත්වා පරිහාරෙන, මහාපූජං පවත්තයි॥
gax:52:මාතුලං භරියඤ්ච’ස්ස, කත්වා සොවණ්ණයං තහිං।
gae:ඨපෙසි පටිමායො ච, අස්ස බිම්බඤ්ච චාරුකං॥
gax:53:කෙසධාතුකරණ්ඩඤ්ච <pb M=.258/>, ඡත්තං රතනමණ්ඩපං।
gae:සාවකග්ගයුංගං වාළ-බීජනිඤ්ච සකාරයි॥
gax:54:පරිහාරඤ්ච තස්ස’දා, රාජා අධිකමත්තනො।
gae:සිලාකාළ මසිග්ගාහං, කත්වා රක්ඛාය යොජයි॥
gax:55:අසිග්ගාහසිලාකාළො, ඉති තෙනා’සි විස්සුතො।
gae:භගිනිඤ්ච’ස්ස පාදාසි, සද්ධිං භොගෙන භූමිපො॥
gax:56:වුත්තො’යමති සඞ්ඛෙපො, විත්ථාරො පන සබ්බසො।
gae:කෙසධාතුකවංසම්හා, ගහෙතබ්බො විභාවිනා॥
gax:57:බන්ධිත්වා සාගරා රක්ඛං, දීපඤ්ච කාසිනිබ්භයං।
gae:ධම්මකම්මන සොධෙසි, සධම්මං ජිනසාසනං॥
gax:58:සෙනාපතිස නාමං’කා, පධානඝර මුත්තරො।
gae:කත්වා’ට්ඨාරසමෙ වස්සෙ, සො පුඤ්ඤානි ඛයං ගතො॥
gax:59:කස්සපතො ජිතො අතිබලි පුඤ්ඤක්ඛයෙ සඞ්ඛතෙ।
gax:ජෙතුං නො විසහිත්ථ මච්චුමුපගං සො යෙවදාසොවිය।
gax:තස්මා මච්චුබලං නිහච්ච සුඛිනො හෙස්සන්ති මෙධාවිනො।
gae:නිබ්බානං පරමච්චුතං සිවපදං පත්තබ්බමත්තඤ්ඤුනා॥
cen:සුජනප්පසාද සංවෙගත්ථාය කතෙ මහාවංසෙ
cen:රාජද්වයදීපනො නාම
cen:එකූනචත්තාලීසතිමො පරිච්ඡෙදො।
