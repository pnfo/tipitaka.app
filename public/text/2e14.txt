cha:6:ඡට්ඨවග්ගො
sub:(53) 1:නියාමකථා
bod:445:නියාමො <pb M=.239/> <pb P=.317/> <pb V=.266/> අසඞ්ඛතොති? ආමන්තා। නිබ්බානං තාණං ලෙණං සරණං පරායනං අච්චුතං අමතන්ති? න හෙවං වත්තබ්බෙ…පෙ॰…।
bod:නියාමො අසඞ්ඛතො, නිබ්බානං අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰…।
bod:ද්වෙ අසඞ්ඛතානීති? ආමන්තා। ද්වෙ තාණානි ද්වෙ ලෙණානි ද්වෙ සරණානි ද්වෙ පරායනානි ද්වෙ අච්චුතානි ද්වෙ අමතානි ද්වෙ නිබ්බානානීති? න හෙවං වත්තබ්බෙ…පෙ॰…।
bod:ද්වෙ නිබ්බානානීති? ආමන්තා। අත්ථි ද්වින්නං නිබ්බානානං උච්චනීචතා හීනපණීතතා උක්කංසාවකංසො සීමා වා භෙදො වා රාජි වා අන්තරිකා වාති? න හෙවං වත්තබ්බෙ…පෙ॰…।
bod:නියාමො අසඞ්ඛතොති? ආමන්තා। අත්ථි කෙචි නියාමං ඔක්කමන්ති පටිලභන්ති උප්පාදෙන්ති සමුප්පාදෙන්ති උට්ඨාපෙන්ති සමුට්ඨාපෙන්ති නිබ්බත්තෙන්ති අභිනිබ්බත්තෙන්ති ජනෙන්ති සඤ්ජනෙන්තීති? ආමන්තා। අත්ථි කෙචි අසඞ්ඛතං ඔක්කමන්ති පටිලභන්ති උප්පාදෙන්ති සමුප්පාදෙන්ති උට්ඨාපෙන්ති සමුට්ඨාපෙන්ති නිබ්බත්තෙන්ති අභිනිබ්බත්තෙන්ති ජනෙන්ති <pb T=.346/> සඤ්ජනෙන්තීති? න හෙවං වත්තබ්බෙ…පෙ॰…।
bod:446:නියාමො අසඞ්ඛතොති? ආමන්තා। මග්ගො අසඞ්ඛතොති? න <pb P=.318/> හෙවං වත්තබ්බෙ…පෙ॰…।
bod:මග්ගො සඞ්ඛතොති? ආමන්තා। නියාමො සඞ්ඛතොති? න හෙවං වත්තබ්බෙ…පෙ॰…।
bod:සොතාපත්තිනියාමො <pb V=.267/> අසඞ්ඛතොති? ආමන්තා। සොතාපත්තිමග්ගො අසඞ්ඛතොති? න හෙවං වත්තබ්බෙ…පෙ॰…।
bod:සොතාපත්තිමග්ගො සඞ්ඛතොති? ආමන්තා। සොතාපත්තිනියාමො සඞ්ඛතොති? න හෙවං වත්තබ්බෙ…පෙ॰…।
bod:සකදාගාමිනියාමො…පෙ॰… අනාගාමිනියාමො…පෙ॰… අරහත්තනියාමො අසඞ්ඛතොති? ආමන්තා। අරහත්තමග්ගො අසඞ්ඛතොති? න හෙවං වත්තබ්බෙ <pb M=.240/> …පෙ॰… අරහත්තමග්ගො සඞ්ඛතොති? ආමන්තා। අරහත්තනියාමො සඞ්ඛතොති? න හෙවං වත්තබ්බෙ…පෙ॰…।
bod:සොතාපත්තිනියාමො අසඞ්ඛතො…පෙ॰… අරහත්තනියාමො අසඞ්ඛතො, නිබ්බානං අසඞ්ඛතන්ති? ආමන්තා। පඤ්ච අසඞ්ඛතානීති? න හෙවං වත්තබ්බෙ…පෙ॰… පඤ්ච අසඞ්ඛතානීති? ආමන්තා। පඤ්ච තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:නියාමො අසඞ්ඛතොති? ආමන්තා। මිච්ඡත්තනියාමො අසඞ්ඛතොති? න හෙවං වත්තබ්බෙ…පෙ॰… මිච්ඡත්තනියාමො සඞ්ඛතොති? ආමන්තා। සම්මත්තනියාමො සඞ්ඛතොති? න <pb P=.319/> හෙවං වත්තබ්බෙ…පෙ॰…।
bod:447:න වත්තබ්බං – “නියාමො අසඞ්ඛතො”ති? ආමන්තා। නියාමෙ උප්පජ්ජ නිරුද්ධෙ අනියතො හොතීති? න හෙවං වත්තබ්බෙ…පෙ॰…। තෙන <pb T=.347/> හි නියාමො අසඞ්ඛතොති। මිච්ඡත්තනියාමෙ උප්පජ්ජ නිරුද්ධෙ අනියතො හොතීති? න හෙවං වත්තබ්බෙ…පෙ॰… තෙන හි මිච්ඡත්තනියාමො අසඞ්ඛතොති।
cen:නියාමකථා නිට්ඨිතා।
tit:6:ඡට්ඨවග්ගො
sub:(54) 2:පටිච්චසමුප්පාදකථා
bod:448:පටිච්චසමුප්පාදො <pb V=.268/> අසඞ්ඛතොති? ආමන්තා। නිබ්බානං තාණං ලෙණං සරණං පරායනං අච්චුතං අමතන්ති? න හෙවං වත්තබ්බෙ…පෙ॰… පටිච්චසමුප්පාදො අසඞ්ඛතො, නිබ්බානං අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰… ද්වෙ අසඞ්ඛතානීති? ආමන්තා। ද්වෙ තාණානි ද්වෙ ලෙණානි ද්වෙ සරණානි ද්වෙ පරායනානි ද්වෙ අච්චුතානි ද්වෙ අමතානි ද්වෙ නිබ්බානානීති? න හෙවං වත්තබ්බෙ…පෙ॰… ද්වෙ නිබ්බානානීති? ආමන්තා। අත්ථි ද්වින්නං නිබ්බානානං උච්චනීචතා හීනපණීතතා උක්කංසාවකංසො සීමා වා භෙදො වා රාජි වා අන්තරිකා වාති? න හෙවං වත්තබ්බෙ…පෙ॰…।
bod:449:පටිච්චසමුප්පාදො <pb P=.320/> අසඞ්ඛතොති? ආමන්තා। අවිජ්ජා අසඞ්ඛතාති? න හෙවං වත්තබ්බෙ…පෙ॰… අවිජ්ජා සඞ්ඛතාති? ආමන්තා। පටිච්චසමුප්පාදො සඞ්ඛතොති <pb M=.241/>? න හෙවං වත්තබ්බෙ…පෙ॰… පටිච්චසමුප්පාදො <pb T=.348/> අසඞ්ඛතොති? ආමන්තා। අවිජ්ජාපච්චයා සඞ්ඛාරා අසඞ්ඛතාති? න හෙවං වත්තබ්බෙ…පෙ॰… අවිජ්ජාපච්චයා සඞ්ඛාරා සඞ්ඛතාති? ආමන්තා। පටිච්චසමුප්පාදො සඞ්ඛතොති? න හෙවං වත්තබ්බෙ…පෙ॰… පටිච්චසමුප්පාදො අසඞ්ඛතොති? ආමන්තා। සඞ්ඛාරපච්චයා විඤ්ඤාණං අසඞ්ඛතන්ති? න හෙවං වත්තබ්බෙ…පෙ॰… සඞ්ඛාරපච්චයා විඤ්ඤාණං සඞ්ඛතන්ති? ආමන්තා। පටිච්චසමුප්පාදො සඞ්ඛතොති? න හෙවං වත්තබ්බෙ…පෙ॰… පටිච්චසමුප්පාදො අසඞ්ඛතොති? ආමන්තා। විඤ්ඤාණපච්චයා නාමරූපං අසඞ්ඛතන්ති? න හෙවං වත්තබ්බෙ…පෙ॰… විඤ්ඤාණපච්චයා නාමරූපං සඞ්ඛතන්ති? ආමන්තා। පටිච්චසමුප්පාදො සඞ්ඛතොති? න හෙවං වත්තබ්බෙ…පෙ॰… පටිච්චසමුප්පාදො අසඞ්ඛතොති? ආමන්තා। ජාතිපච්චයා ජරාමරණං අසඞ්ඛතන්ති? න හෙවං වත්තබ්බෙ…පෙ॰… ජාතිපච්චයා ජරාමරණං සඞ්ඛතන්ති? ආමන්තා। පටිච්චසමුප්පාදො <pb P=.321/> සඞ්ඛතොති? න හෙවං වත්තබ්බෙ…පෙ॰…।
bod:450:න වත්තබ්බං – “පටිච්චසමුප්පාදො අසඞ්ඛතො”ති? ආමන්තා। නනු වුත්තං භගවතා – “ජාතිපච්චයා, භික්ඛවෙ, ජරාමරණං। උප්පාදා වා තථාගතානං අනුප්පාදා වා තථාගතානං ඨිතාව සා ධාතු ධම්මට්ඨිතතා ධම්මනියාමතා ඉදප්පච්චයතා। තං තථාගතො අභිසම්බුජ්ඣති <pb V=.269/> අභිසමෙති। අභිසම්බුජ්ඣිත්වා අභිසමෙත්වා ආචික්ඛති දෙසෙති පඤ්ඤාපෙති පට්ඨපෙති විවරති විභජති උත්තානිං කරොති। ‘පස්සථා’ති චාහ – ජාතිපච්චයා, භික්ඛවෙ, ජරාමරණං <pb T=.349/>। භවපච්චයා, භික්ඛවෙ, ජාති…පෙ॰… අවිජ්ජාපච්චයා, භික්ඛවෙ, සඞ්ඛාරා। උප්පාදා වා තථාගතානං අනුප්පාදා වා තථාගතානං ඨිතාව සා ධාතු…පෙ॰… ‘පස්සථා’ති චාහ – අවිජ්ජාපච්චයා, භික්ඛවෙ, සඞ්ඛාරා। ඉති ඛො, භික්ඛවෙ, යා තත්ර තථතා අවිතථතා අනඤ්ඤථතා ඉදප්පච්චයතා – අයං වුච්චති, භික්ඛවෙ, පටිච්චසමුප්පාදො”ති <n>සං॰ නි॰ 2.20</n>। අත්ථෙව සුත්තන්තොති? ආමන්තා। තෙන හි පටිච්චසමුප්පාදො අසඞ්ඛතොති।
bod:451:අවිජ්ජාපච්චයා සඞ්ඛාරාති යා තත්ථ ධම්මට්ඨිතතා ධම්මනියාමතා අසඞ්ඛතා, නිබ්බානං අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰… ද්වෙ අසඞ්ඛතානීති? ආමන්තා। ද්වෙ තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:අවිජ්ජාපච්චයා <pb M=.242/> සඞ්ඛාරාති යා තත්ථ ධම්මට්ඨිතතා ධම්මනියාමතා අසඞ්ඛතා, සඞ්ඛාරපච්චයා විඤ්ඤාණන්ති යා තත්ථ ධම්මට්ඨිතතා ධම්මනියාමතා අසඞ්ඛතා, නිබ්බානං අසඞ්ඛතන්ති? ආමන්තා। තීණි අසඞ්ඛතානීති? න <pb P=.322/> හෙවං වත්තබ්බෙ…පෙ॰…। තීණි අසඞ්ඛතානීති? ආමන්තා। තීණි තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:අවිජ්ජාපච්චයා සඞ්ඛාරාති යා තත්ථ ධම්මට්ඨිතතා ධම්මනියාමතා අසඞ්ඛතා, සඞ්ඛාරපච්චයා විඤ්ඤාණන්ති යා තත්ථ ධම්මට්ඨිතතා ධම්මනියාමතා අසඞ්ඛතා…පෙ॰… ජාතිපච්චයා ජරාමරණන්ති යා <pb T=.350/> තත්ථ ධම්මට්ඨිතතා ධම්මනියාමතා අසඞ්ඛතා, නිබ්බානං අසඞ්ඛතන්ති? ආමන්තා। ද්වාදස අසඞ්ඛතානීති? න හෙවං වත්තබ්බෙ…පෙ॰… ද්වාදස අසඞ්ඛතානීති? ආමන්තා। ද්වාදස තාණානි ද්වාදස ලෙණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
cen:පටිච්චසමුප්පාදකථා නිට්ඨිතා।
tit:6:ඡට්ඨවග්ගො
sub:(55) 3:සච්චකථා
bod:452:චත්තාරි <pb V=.270/> සච්චානි අසඞ්ඛතානීති? ආමන්තා। චත්තාරි තාණානි චත්තාරි ලෙණානි චත්තාරි සරණානි චත්තාරි පරායනානි චත්තාරි අච්චුතානි චත්තාරි අමතානි චත්තාරි නිබ්බානානීති? න හෙවං වත්තබ්බෙ…පෙ॰… චත්තාරි නිබ්බානානීති? ආමන්තා। අත්ථි චතුන්නං නිබ්බානානං උච්චනීචතා හීනපණීතතා උක්කංසාවකංසො සීමා වා භෙදො වා රාජි වා අන්තරිකා වාති? න හෙවං වත්තබ්බෙ…පෙ॰…।
bod:දුක්ඛසච්චං අසඞ්ඛතන්ති? ආමන්තා <pb P=.323/>। දුක්ඛං අසඞ්ඛතන්ති? න හෙවං වත්තබ්බෙ…පෙ॰… දුක්ඛසච්චං අසඞ්ඛතන්ති? ආමන්තා। කායිකං දුක්ඛං චෙතසිකං දුක්ඛං සොකපරිදෙවදුක්ඛදොමනස්සඋපායාසා අසඞ්ඛතාති? න හෙවං වත්තබ්බෙ…පෙ॰… සමුදයසච්චං අසඞ්ඛතන්ති? ආමන්තා। සමුදයො අසඞ්ඛතොති? න හෙවං වත්තබ්බෙ…පෙ॰… සමුදයසච්චං අසඞ්ඛතන්ති? ආමන්තා। කාමතණ්හා භවතණ්හා විභවතණ්හා <pb T=.351/> අසඞ්ඛතාති? න හෙවං වත්තබ්බෙ…පෙ॰… මග්ගසච්චං අසඞ්ඛතන්ති? ආමන්තා। මග්ගො අසඞ්ඛතොති? න හෙවං වත්තබ්බෙ…පෙ॰… මග්ගසච්චං අසඞ්ඛතන්ති? ආමන්තා। සම්මාදිට්ඨි…පෙ॰… සම්මාසමාධි අසඞ්ඛතොති? න හෙවං වත්තබ්බෙ…පෙ॰…।
bod:දුක්ඛං <pb M=.243/> සඞ්ඛතන්ති? ආමන්තා। දුක්ඛසච්චං සඞ්ඛතන්ති? න හෙවං වත්තබ්බෙ…පෙ॰… කායිකං දුක්ඛං චෙතසිකං දුක්ඛං සොකපරිදෙවදුක්ඛදොමනස්සඋපායාසා සඞ්ඛතාති? ආමන්තා। දුක්ඛසච්චං සඞ්ඛතන්ති? න හෙවං වත්තබ්බෙ…පෙ॰… සමුදයො සඞ්ඛතොති? ආමන්තා। සමුදයසච්චං සඞ්ඛතන්ති? න හෙවං වත්තබ්බෙ…පෙ॰… කාමතණ්හා භවතණ්හා විභවතණ්හා සඞ්ඛතාති? ආමන්තා <pb P=.324/>। සමුදයසච්චං සඞ්ඛතන්ති? න හෙවං වත්තබ්බෙ…පෙ॰… මග්ගො සඞ්ඛතොති? ආමන්තා। මග්ගසච්චං සඞ්ඛතන්ති? න හෙවං වත්තබ්බෙ…පෙ॰… සම්මාදිට්ඨි…පෙ॰… සම්මාසමාධි සඞ්ඛතොති? ආමන්තා। මග්ගසච්චං සඞ්ඛතන්ති? න හෙවං වත්තබ්බෙ…පෙ॰…।
bod:453:නිරොධසච්චං අසඞ්ඛතං, නිරොධො අසඞ්ඛතොති? ආමන්තා। දුක්ඛසච්චං අසඞ්ඛතං, දුක්ඛං <pb V=.271/> අසඞ්ඛතන්ති? න හෙවං වත්තබ්බෙ…පෙ॰… නිරොධසච්චං අසඞ්ඛතං, නිරොධො අසඞ්ඛතොති? ආමන්තා। සමුදයසච්චං අසඞ්ඛතං, සමුදයො අසඞ්ඛතොති? න හෙවං වත්තබ්බෙ…පෙ॰… නිරොධසච්චං අසඞ්ඛතං, නිරොධො අසඞ්ඛතොති? ආමන්තා। මග්ගසච්චං අසඞ්ඛතං, මග්ගො අසඞ්ඛතොති? න හෙවං වත්තබ්බෙ…පෙ॰…।
bod:දුක්ඛසච්චං <pb T=.352/> අසඞ්ඛතං, දුක්ඛං සඞ්ඛතන්ති? ආමන්තා। නිරොධසච්චං අසඞ්ඛතං, නිරොධො සඞ්ඛතොති? න හෙවං වත්තබ්බෙ…පෙ॰… සමුදයසච්චං අසඞ්ඛතං, සමුදයො සඞ්ඛතොති? ආමන්තා। නිරොධසච්චං අසඞ්ඛතං, නිරොධො සඞ්ඛතොති? න හෙවං වත්තබ්බෙ…පෙ॰… මග්ගසච්චං අසඞ්ඛතං, මග්ගො සඞ්ඛතොති? ආමන්තා। නිරොධසච්චං අසඞ්ඛතං, නිරොධො සඞ්ඛතොති? න හෙවං වත්තබ්බෙ…පෙ॰…।
bod:454:න වත්තබ්බං – “චත්තාරි සච්චානි අසඞ්ඛතානී”ති? ආමන්තා <pb P=.325/>। නනු වුත්තං භගවතා – “චත්තාරිමානි, භික්ඛවෙ, තථානි අවිතථානි අනඤ්ඤථානි! කතමානි චත්තාරි? ‘ඉදං දුක්ඛ’න්ති, භික්ඛවෙ, තථමෙතං අවිතථමෙතං අනඤ්ඤථමෙතං…පෙ॰… ‘අයං දුක්ඛසමුදයො’ති…පෙ॰… ‘අයං දුක්ඛනිරොධො’ති…පෙ॰… ‘අයං දුක්ඛනිරොධගාමිනී පටිපදා’ති තථමෙතං අවිතථමෙතං අනඤ්ඤථමෙතං। ඉමානි ඛො, භික්ඛවෙ, චත්තාරි තථානි අවිතථානි අනඤ්ඤථානී”ති <n>සං॰ නි॰ 5.1090</n>। අත්ථෙව සුත්තන්තොති? ආමන්තා। තෙන හි චත්තාරි සච්චානි අසඞ්ඛතානීති।
cen:සච්චකථා නිට්ඨිතා।
tit:6:ඡට්ඨවග්ගො
sub:(56) 4:ආරුප්පකථා
bod:455:ආකාසානඤ්චායතනං <pb M=.244/> අසඞ්ඛතන්ති? ආමන්තා। නිබ්බානං තාණං <pb T=.353/> ලෙණං සරණං පරායනං අච්චුතං අමතන්ති? න හෙවං වත්තබ්බෙ…පෙ॰… ආකාසානඤ්චායතනං අසඞ්ඛතං, නිබ්බානං <pb V=.272/> අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰… ද්වෙ අසඞ්ඛතානීති? ආමන්තා। ද්වෙ තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:ආකාසානඤ්චායතනං අසඞ්ඛතන්ති? ආමන්තා। ආකාසානඤ්චායතනං භවො ගති සත්තාවාසො සංසාරො යොනි විඤ්ඤාණට්ඨිති අත්තභාවපටිලාභොති? ආමන්තා। අසඞ්ඛතං <pb P=.326/> භවො ගති සත්තාවාසො සංසාරො යොනි විඤ්ඤාණට්ඨිති අත්තභාවපටිලාභොති? න හෙවං වත්තබ්බෙ…පෙ॰…।
bod:අත්ථි ආකාසානඤ්චායතනූපගං කම්මන්ති? ආමන්තා। අත්ථි අසඞ්ඛතූපගං කම්මන්ති? න හෙවං වත්තබ්බෙ…පෙ॰… අත්ථි ආකාසානඤ්චායතනූපගා සත්තාති? ආමන්තා। අත්ථි අසඞ්ඛතූපගා සත්තාති? න හෙවං වත්තබ්බෙ…පෙ॰…।
bod:ආකාසානඤ්චායතනෙ සත්තා ජායන්ති ජීයන්ති මීයන්ති චවන්ති උපපජ්ජන්තීති? ආමන්තා। අසඞ්ඛතෙ සත්තා ජායන්ති ජීයන්ති මීයන්ති චවන්ති උපපජ්ජන්තීති? න හෙවං වත්තබ්බෙ…පෙ॰… ආකාසානඤ්චායතනෙ අත්ථි වෙදනා සඤ්ඤා සඞ්ඛාරා විඤ්ඤාණන්ති? ආමන්තා। අසඞ්ඛතෙ අත්ථි වෙදනා සඤ්ඤා සඞ්ඛාරා විඤ්ඤාණන්ති? න හෙවං වත්තබ්බෙ…පෙ॰… ආකාසානඤ්චායතනං චතුවොකාරභවොති? ආමන්තා। අසඞ්ඛතං චතුවොකාරභවොති? න හෙවං වත්තබ්බෙ…පෙ॰…।
bod:456:න <pb T=.354/> වත්තබ්බං – “චත්තාරො ආරුප්පා අසඞ්ඛතා”ති? ආමන්තා। නනු චත්තාරො ආරුප්පා අනෙජා වුත්තා භගවතාති? ආමන්තා। හඤ්චි චත්තාරො ආරුප්පා අනෙජා වුත්තා භගවතා, තෙන වත රෙ වත්තබ්බෙ “චත්තාරො ආරුප්පා අසඞ්ඛතා”ති।
cen:ආරුප්පකථා නිට්ඨිතා।
tit:6:ඡට්ඨවග්ගො
sub:(57) 5:නිරොධසමාපත්තිකථා
bod:457:නිරොධසමාපත්ති <pb M=.245/> <pb P=.327/> <pb V=.273/> අසඞ්ඛතාති? ආමන්තා। නිබ්බානං තාණං ලෙණං සරණං පරායනං අච්චුතං අමතන්ති? න හෙවං වත්තබ්බෙ…පෙ॰… නිරොධසමාපත්ති අසඞ්ඛතා, නිබ්බානං අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰… ද්වෙ අසඞ්ඛතානීති? ආමන්තා। ද්වෙ තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:නිරොධසමාපත්ති අසඞ්ඛතාති? ආමන්තා। අත්ථි කෙචි නිරොධං සමාපජ්ජන්ති පටිලභන්ති උප්පාදෙන්ති සමුප්පාදෙන්ති උට්ඨපෙන්ති සමුට්ඨපෙන්ති නිබ්බත්තෙන්ති අභිනිබ්බත්තෙන්ති ජනෙන්ති සඤ්ජනෙන්තීති? ආමන්තා। අත්ථි කෙචි අසඞ්ඛතං සමාපජ්ජන්ති පටිලභන්ති උප්පාදෙන්ති සමුප්පාදෙන්ති උට්ඨපෙන්ති සමුට්ඨපෙන්ති නිබ්බත්තෙන්ති අභිනිබ්බත්තෙන්ති ජනෙන්ති සඤ්ජනෙන්තීති? න හෙවං වත්තබ්බෙ…පෙ॰…।
bod:458:නිරොධා වොදානං වුට්ඨානං පඤ්ඤායතීති? ආමන්තා। අසඞ්ඛතා වොදානං වුට්ඨානං පඤ්ඤායතීති <pb T=.355/>? න හෙවං වත්තබ්බෙ…පෙ॰… නිරොධං සමාපජ්ජන්තස්ස පඨමං නිරුජ්ඣති වචීසඞ්ඛාරො, තතො කායසඞ්ඛාරො, තතො චිත්තසඞ්ඛාරොති? ආමන්තා। අසඞ්ඛතං සමාපජ්ජන්තස්ස පඨමං නිරුජ්ඣති වචීසඞ්ඛාරො, තතො කායසඞ්ඛාරො, තතො චිත්තසඞ්ඛාරොති? න හෙවං වත්තබ්බෙ…පෙ॰… නිරොධා වුට්ඨහන්තස්ස පඨමං උප්පජ්ජති චිත්තසඞ්ඛාරො, තතො කායසඞ්ඛාරො, තතො වචීසඞ්ඛාරොති? ආමන්තා <pb P=.328/>। අසඞ්ඛතා වුට්ඨහන්තස්ස පඨමං උප්පජ්ජති චිත්තසඞ්ඛාරො, තතො කායසඞ්ඛාරො, තතො වචීසඞ්ඛාරොති? න හෙවං වත්තබ්බෙ…පෙ॰…।
bod:නිරොධා වුට්ඨිතං තයො ඵස්සා ඵුසන්ති – සුඤ්ඤතො ඵස්සො, අනිමිත්තො ඵස්සො, අප්පණිහිතො ඵස්සොති? ආමන්තා। අසඞ්ඛතා වුට්ඨිතං තයො ඵස්සා ඵුසන්ති – සුඤ්ඤතො ඵස්සො, අනිමිත්තො ඵස්සො, අප්පණිහිතො ඵස්සොති? න හෙවං වත්තබ්බෙ…පෙ॰…।
bod:නිරොධා වුට්ඨිතස්ස විවෙකනින්නං චිත්තං හොති විවෙකපොණං විවෙකපබ්භාරන්ති? ආමන්තා। අසඞ්ඛතා <pb V=.274/> වුට්ඨිතස්ස විවෙකනින්නං චිත්තං හොති විවෙකපොණං විවෙකපබ්භාරන්ති? න හෙවං වත්තබ්බෙ…පෙ॰…।
bod:459:න <pb M=.246/> වත්තබ්බං – “නිරොධසමාපත්ති අසඞ්ඛතා”ති? ආමන්තා। සඞ්ඛතාති? න හෙවං වත්තබ්බෙ…පෙ॰… තෙන හි නිරොධසමාපත්ති අසඞ්ඛතාති।
cen:නිරොධසමාපත්තිකථා නිට්ඨිතා।
tit:6:ඡට්ඨවග්ගො
sub:(58) 6:ආකාසකථා
bod:460:ආකාසො <pb T=.356/> අසඞ්ඛතොති? ආමන්තා। නිබ්බානං තාණං ලෙණං සරණං පරායනං අච්චුතං අමතන්ති? න හෙවං වත්තබ්බෙ…පෙ॰… ආකාසො අසඞ්ඛතො, නිබ්බානං අසඞ්ඛතන්ති? ආමන්තා। ද්වෙ අසඞ්ඛතානීති? න හෙවං වත්තබ්බෙ…පෙ॰…। ද්වෙ අසඞ්ඛතානීති? ආමන්තා <pb P=.329/>। ද්වෙ තාණානි…පෙ॰… අන්තරිකා වාති? න හෙවං වත්තබ්බෙ…පෙ॰…।
bod:ආකාසො අසඞ්ඛතොති? ආමන්තා। අත්ථි කෙචි අනාකාසං ආකාසං කරොන්තීති? ආමන්තා। අත්ථි කෙචි සඞ්ඛතං අසඞ්ඛතං කරොන්තීති? න හෙවං වත්තබ්බෙ…පෙ॰… අත්ථි කෙචි ආකාසං අනාකාසං කරොන්තීති? ආමන්තා। අත්ථි කෙචි අසඞ්ඛතං සඞ්ඛතං කරොන්තීති? න හෙවං වත්තබ්බෙ…පෙ॰…।
bod:ආකාසෙ පක්ඛිනො ගච්ඡන්ති, චන්දිමසූරියා ගච්ඡන්ති, තාරකරූපානි ගච්ඡන්ති, ඉද්ධිං විකුබ්බන්ති, බාහුං චාලෙන්ති, පාණිං චාලෙන්ති, ලෙඩ්ඩුං ඛිපන්ති, ලගුළං ඛිපන්ති, ඉද්ධිං <n>සත්තිං (?)</n> ඛිපන්ති, උසුං ඛිපන්තීති? ආමන්තා। අසඞ්ඛතෙ පක්ඛිනො ගච්ඡන්ති, චන්දිමසූරියා ගච්ඡන්ති, තාරකරූපානි <pb V=.275/> ගච්ඡන්ති, ඉද්ධිං විකුබ්බන්ති, බාහුං චාලෙන්ති, පාණිං චාලෙන්ති, ලෙඩ්ඩුං ඛිපන්ති, ලගුළං ඛිපන්ති, ඉද්ධිං ඛිපන්ති, උසුං ඛිපන්තීති? න හෙවං වත්තබ්බෙ…පෙ॰…।
bod:461:ආකාසං <pb T=.357/> පරිවාරෙත්වා ඝරානි කරොන්ති කොට්ඨානි කරොන්තීති? ආමන්තා। අසඞ්ඛතං පරිවාරෙත්වා ඝරානි කරොන්ති කොට්ඨානි කරොන්තීති? න හෙවං වත්තබ්බෙ…පෙ॰…।
bod:උදපානෙ <pb M=.247/> ඛඤ්ඤමානෙ අනාකාසො ආකාසො හොතීති? ආමන්තා। සඞ්ඛතං අසඞ්ඛතං හොතීති? න හෙවං වත්තබ්බෙ…පෙ॰…।
bod:තුච්ඡඋදපානෙ පූරියමානෙ, තුච්ඡකොට්ඨෙ පූරියමානෙ, තුච්ඡකුම්භියා පූරියමානාය ආකාසො අන්තරධායතීති? ආමන්තා। අසඞ්ඛතං <pb P=.330/> අන්තරධායතීති? න හෙවං වත්තබ්බෙ…පෙ॰…।
bod:462:න වත්තබ්බං – “ආකාසො අසඞ්ඛතො”ති? ආමන්තා। ආකාසො සඞ්ඛතොති? න හෙවං වත්තබ්බෙ…පෙ॰… තෙන හි ආකාසො අසඞ්ඛතොති।
cen:ආකාසකථා නිට්ඨිතා।
tit:6:ඡට්ඨවග්ගො
sub:(59) 7:ආකාසො සනිදස්සනොතිකථා
bod:463:ආකාසො සනිදස්සනොති? ආමන්තා। රූපං රූපායතනං රූපධාතු නීලං පීතකං ලොහිතකං ඔදාතං චක්ඛුවිඤ්ඤෙය්යං චක්ඛුස්මිං පටිහඤ්ඤති චක්ඛුස්ස ආපාථං ආගච්ඡතීති? න හෙවං වත්තබ්බෙ…පෙ॰…।
bod:ආකාසො <pb V=.276/> සනිදස්සනොති? ආමන්තා। චක්ඛුඤ්ච පටිච්ච ආකාසඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ <pb T=.358/> …පෙ॰…।
bod:චක්ඛුඤ්ච පටිච්ච ආකාසඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච පටිච්ච ආකාසඤ්ච උප්පජ්ජති චක්ඛුවිඤ්ඤාණ”න්ති – අත්ථෙව <n>අත්ථි (?)</n> සුත්තන්තොති? නත්ථි। “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති <n>ම॰ නි॰ 1.400; 3.421; සං॰ නි॰ 4.60</n> – අත්ථෙව සුත්තන්තොති? ආමන්තා। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච <pb P=.331/> පටිච්ච ආකාසඤ්ච උප්පජ්ජති චක්ඛුවිඤ්ඤාණ”න්ති।
bod:464:න වත්තබ්බං – “ආකාසො සනිදස්සනො”ති? ආමන්තා। නනු පස්සති ද්වින්නං රුක්ඛානං අන්තරං, ද්වින්නං ථම්භානං අන්තරං, තාළච්ඡිද්දං වාතපානච්ඡිද්දන්ති? ආමන්තා <pb M=.248/>। හඤ්චි පස්සති ද්වින්නං රුක්ඛානං අන්තරං, ද්වින්නං ථම්භානං අන්තරං, තාළච්ඡිද්දං වාතපානච්ඡිද්දං, තෙන වත රෙ වත්තබ්බෙ – “ආකාසො සනිදස්සනො”ති।
cen:ආකාසො සනිදස්සනොතිකථා නිට්ඨිතා।
tit:6:ඡට්ඨවග්ගො
sub:(60) 8:පථවීධාතු සනිදස්සනාතිආදිකථා
bod:465:පථවීධාතු සනිදස්සනාති? ආමන්තා। රූපං රූපායතනං රූපධාතු නීලං පීතකං ලොහිතකං ඔදාතං චක්ඛුවිඤ්ඤෙය්යං චක්ඛුස්මිං පටිහඤ්ඤති චක්ඛුස්ස <pb T=.359/> ආපාථං ආගච්ඡතීති? න හෙවං වත්තබ්බෙ…පෙ॰…।
bod:පථවීධාතු සනිදස්සනාති? ආමන්තා। චක්ඛුඤ්ච පටිච්ච පථවීධාතුඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ…පෙ॰…।
bod:චක්ඛුඤ්ච <pb V=.277/> පටිච්ච පථවීධාතුඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච පටිච්ච පථවීධාතුඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි। “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා। හඤ්චි <pb P=.332/> “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච පථවීධාතුඤ්ච උප්පජ්ජති චක්ඛුවිඤ්ඤාණ”න්ති।
bod:466:න වත්තබ්බං – “පථවීධාතු සනිදස්සනා”ති? ආමන්තා। නනු පස්සති භූමිං පාසාණං පබ්බතන්ති? ආමන්තා। හඤ්චි පස්සති <n>පස්සසි (සී॰ ස්යා॰ ක॰) එවමුපරිපි</n> භූමිං පාසාණං පබ්බතං, තෙන වත රෙ වත්තබ්බෙ – “පථවීධාතු සනිදස්සනා”ති…පෙ॰…।
bod:න වත්තබ්බං – “ආපොධාතු සනිදස්සනා”ති? ආමන්තා। නනු පස්සති උදකන්ති? ආමන්තා। හඤ්චි පස්සති උදකං, තෙන වත රෙ වත්තබ්බෙ – “ආපොධාතු සනිදස්සනාති…පෙ॰…।
bod:න වත්තබ්බං – තෙජොධාතු සනිදස්සනාති? ආමන්තා। නනු පස්සති අග්ගිං ජලන්තන්ති? ආමන්තා। හඤ්චි පස්සති අග්ගිං ජලන්තං, තෙන වත රෙ වත්තබ්බෙ – “තෙජොධාතු සනිදස්සනා”ති…පෙ॰…।
bod:න <pb M=.249/> වත්තබ්බං – “වායොධාතු <pb T=.360/> සනිදස්සනා”ති? ආමන්තා। නනු පස්සති වාතෙන රුක්ඛෙ සඤ්චාලියමානෙති? ආමන්තා। හඤ්චි පස්සති වාතෙන රුක්ඛෙ සඤ්චාලියමානෙ, තෙන වත රෙ වත්තබ්බෙ – “වායොධාතු සනිදස්සනා”ති…පෙ॰…।
cen:පථවීධාතු සනිදස්සනාතිආදිකථා නිට්ඨිතා।
tit:6:ඡට්ඨවග්ගො
sub:(61) 9:චක්ඛුන්ද්රියං සනිදස්සනන්තිආදිකථා
bod:467:චක්ඛුන්ද්රියං <pb V=.278/> සනිදස්සනන්ති? ආමන්තා। රූපං රූපායතනං රූපධාතු…පෙ॰… චක්ඛුස්ස ආපාථං ආගච්ඡතීති? න හෙවං වත්තබ්බෙ…පෙ॰…।
bod:චක්ඛුන්ද්රියං සනිදස්සනන්ති? ආමන්තා। චක්ඛුඤ්ච පටිච්ච චක්ඛුන්ද්රියඤ්ච උප්පජ්ජති චක්ඛුවිඤ්ඤාණන්ති? න <pb P=.333/> හෙවං වත්තබ්බෙ…පෙ॰…।
bod:චක්ඛුඤ්ච පටිච්ච චක්ඛුන්ද්රියඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච පටිච්ච චක්ඛුන්ද්රියඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි। “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච චක්ඛුන්ද්රියඤ්ච උප්පජ්ජති චක්ඛුවිඤ්ඤාණ”න්ති।
bod:468:න <pb T=.361/> වත්තබ්බං – “පඤ්චින්ද්රියානි සනිදස්සනානී”ති? ආමන්තා। නනු පස්සති චක්ඛුං සොතං ඝානං ජිව්හං කායන්ති? ආමන්තා। හඤ්චි පස්සති චක්ඛුං සොතං ඝානං ජිව්හං කායං, තෙන වත රෙ වත්තබ්බෙ – “පඤ්චින්ද්රියානි සනිදස්සනානී”ති…පෙ॰…।
cen:චක්ඛුන්ද්රියං සනිදස්සනන්තිආදිකථා නිට්ඨිතා।
tit:6:ඡට්ඨවග්ගො
sub:(62) 10:කායකම්මං සනිදස්සනන්තිකථා
bod:469:කායකම්මං සනිදස්සනන්ති? ආමන්තා। රූපං රූපායතනං රූපධාතු නීලං පීතකං ලොහිතකං <pb V=.279/> ඔදාතං චක්ඛුවිඤ්ඤෙය්යං චක්ඛුස්මිං පටිහඤ්ඤති චක්ඛුස්ස ආපාථං ආගච්ඡතීති? න හෙවං වත්තබ්බෙ…පෙ॰…।
bod:කායකම්මං <pb M=.250/> සනිදස්සනන්ති? ආමන්තා। චක්ඛුඤ්ච පටිච්ච කායකම්මඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ…පෙ॰…।
bod:චක්ඛුඤ්ච පටිච්ච කායකම්මඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච පටිච්ච කායකම්මඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි। “චක්ඛුඤ්ච <pb P=.334/> පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච කායකම්මඤ්ච උප්පජ්ජති චක්ඛුවිඤ්ඤාණ”න්ති।
bod:470:න <pb T=.362/> වත්තබ්බං – “කායකම්මං සනිදස්සන”න්ති? ආමන්තා। නනු පස්සති අභික්කමන්තං පටික්කමන්තං ආලොකෙන්තං විලොකෙන්තං සමිඤ්ජෙන්තං පසාරෙන්තන්ති? ආමන්තා। හඤ්චි පස්සති අභික්කමන්තං පටික්කමන්තං ආලොකෙන්තං විලොකෙන්තං සමිඤ්ජෙන්තං පසාරෙන්තං, තෙන වත රෙ වත්තබ්බෙ – “කායකම්මං සනිදස්සන”න්ති।
cen:කායකම්මං සනිදස්සනන්තිකථා නිට්ඨිතා।
cen:ඡට්ඨවග්ගො।
bod:තස්සුද්දානං –
bod:නියමො අසඞ්ඛතො, පටිච්චසමුප්පාදො අසඞ්ඛතො, චත්තාරි සච්චානි අසඞ්ඛතානි, චත්තාරො ආරුප්පා අසඞ්ඛතා, නිරොධසමාපත්ති අසඞ්ඛතා, ආකාසො අසඞ්ඛතො, ආකාසො සනිදස්සනො, චත්තාරො මහාභූතා, පඤ්චින්ද්රියානි, තථෙව කායකම්මන්ති।
