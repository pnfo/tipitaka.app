cha:21:පවාරණාවිනිච්ඡයකථා
bod:116:<b>පටික්ඛෙපපවාරණා</b>ති <pb V=.121/> පඤ්චන්නං භොජනානං අඤ්ඤතරං භුඤ්ජමානෙන යස්ස කස්සචි අභිහටභොජනස්ස පටික්ඛෙපසඞ්ඛාතා පවාරණා। සා ච න කෙවලං පටික්ඛෙපමත්තෙන හොති, අථ ඛො පඤ්චඞ්ගවසෙන। තත්රිමානි <pb M=.124/> පඤ්චඞ්ගානි – අසනං, භොජනං, දායකස්ස හත්ථපාසෙ ඨානං, අභිහාරො, අභිහටස්ස පටික්ඛෙපොති। තත්ථ <b>අසන</b>න්ති විප්පකතභොජනං, භුඤ්ජමානො චෙස පුග්ගලො හොතීති අත්ථො। <b>භොජන</b>න්ති පවාරණප්පහොනකං භොජනං, ඔදනාදීනඤ්ච අඤ්ඤතරං පටික්ඛිපිතබ්බං භොජනං හොතීති අත්ථො। <b>දායකස්ස හත්ථපාසෙ ඨාන</b>න්ති පවාරණප්පහොනකං භොජනං ගණ්හිත්වා දායකස්ස අඩ්ඪතෙය්යහත්ථප්පමාණෙ ඔකාසෙ අවට්ඨානං। <b>අභිහාරො</b>ති හත්ථපාසෙ ඨිතස්ස දායකස්ස කායෙන අභිහාරො। <b>අභිහටස්ස පටික්ඛෙපො</b>ති එවං අභිහටස්ස කායෙන වා වාචාය වා පටික්ඛෙපො। ඉති ඉමෙසං පඤ්චන්නං අඞ්ගානං වසෙන පවාරණා හොති। වුත්තම්පි චෙතං –
ind:“පඤ්චහි, උපාලි, ආකාරෙහි පවාරණා පඤ්ඤායති, අසනං පඤ්ඤායති, භොජනං පඤ්ඤායති, හත්ථපාසෙ ඨිතො, අභිහරති, පටික්ඛෙපො පඤ්ඤායතී”ති (පරි॰ 428)।
bod:117:තත්රායං විනිච්ඡයො (පාචි॰ අට්ඨ॰ 238-9) – “අසන”න්තිආදීසු තාව යං අස්නාති, යඤ්ච භොජනං හත්ථපාසෙ ඨිතෙන අභිහටං පටික්ඛිපති, තං ඔදනො කුම්මාසො සත්තු මච්ඡො මංසන්ති ඉමෙසං අඤ්ඤතරමෙව වෙදිතබ්බං। තත්ථ <b>ඔදනො</b> නාම සාලි වීහි යවො ගොධුමො කඞ්ගු වරකො කුද්රූසකොති සත්තන්නං ධඤ්ඤානං තණ්ඩුලෙහි නිබ්බත්තො। තත්ර <b>සාලී</b>ති අන්තමසො නීවාරං උපාදාය සබ්බාපි සාලිජාති। <b>වීහී</b>ති සබ්බාපි වීහිජාති। <b>යවගොධුමෙසු</b> භෙදො නත්ථි। <b>කඞ්ගූ</b>ති සෙතරත්තකාළභෙදා සබ්බාපි කඞ්ගුජාති। <b>වරකො</b>ති අන්තමසො වරකචොරකං උපාදාය සබ්බාපි සෙතවණ්ණා වරකජාති। <b>කුද්රූසකො</b>ති කාළකුද්රූසකො චෙව සාමාකාදිභෙදා ච සබ්බාපි තිණධඤ්ඤජාති। නීවාරවරකචොරකා චෙත්ථ ධඤ්ඤානුලොමාති වදන්ති, ධඤ්ඤානි හොන්තු ධඤ්ඤානුලොමානි වා, එතෙසං වුත්තප්පභෙදානං සත්තන්නං ධඤ්ඤානං තණ්ඩුලෙ ගහෙත්වා “භත්තං පචිස්සාමා”ති වා “යාගුං පචිස්සාමා”ති වා “අම්බිලපායාසාදීසු අඤ්ඤතරං පචිස්සාමා”ති වා යං කිඤ්චි සන්ධාය පචන්තු, සචෙ උණ්හං සීතලං වා භුඤ්ජන්තානං භොජනකාලෙ ගහිතගහිතට්ඨානෙ ඔධි පඤ්ඤායති, ඔදනසඞ්ගහමෙව ගච්ඡති, පවාරණං ජනෙති। සචෙ ඔධි න පඤ්ඤායති, යාගුසඞ්ගහං ගච්ඡති, පවාරණං න ජනෙති।
bod:යොපි <pb M=.125/> <pb V=.122/> පායාසො වා පණ්ණඵලකළීරමිස්සකා අම්බිලයාගු වා උද්ධනතො ඔතාරිතමත්තා අබ්භුණ්හා හොති ආවජ්ජිත්වා පිවිතුං සක්කා, හත්ථෙන ගහිතොකාසෙපි ඔධිං න දස්සෙති, පවාරණං න ජනෙති। සචෙ පන උසුමාය විගතාය සීතලභූතා ඝනභාවං ගච්ඡති, ඔධිං දස්සෙති, පුන පවාරණං ජනෙති, පුබ්බෙ තනුභාවො න රක්ඛති। සචෙපි දධිතක්කාදීනි ආරොපෙත්වා බහූ පණ්ණඵලකළීරෙ පක්ඛිපිත්වා මුට්ඨිමත්තාපි තණ්ඩුලා පක්ඛිත්තා හොන්ති, භොජනකාලෙ චෙ ඔධි පඤ්ඤායති, පවාරණං ජනෙති। අයාගුකෙ නිමන්තනෙ “යාගුං දස්සාමා”ති භත්තෙ උදකකඤ්ජිකඛීරාදීනි ආකිරිත්වා “යාගුං ගණ්හථා”ති දෙන්ති। කිඤ්චාපි තනුකො හොති, පවාරණං ජනෙතියෙව। සචෙ පන පක්කුථිතෙසු උදකාදීසු පක්ඛිපිත්වා පචිත්වා දෙන්ති, යාගුසඞ්ගහමෙව ගච්ඡති। යාගුසඞ්ගහං ගතෙපි තස්මිං වා අඤ්ඤස්මිං වා යත්ථ මච්ඡමංසං පක්ඛිපන්ති, සචෙ සාසපමත්තම්පි මච්ඡමංසඛණ්ඩං වා න්හාරු වා පඤ්ඤායති, පවාරණං ජනෙති, සුද්ධරසකො පන රසකයාගු වා න ජනෙති। ඨපෙත්වා වුත්තධඤ්ඤතණ්ඩුලෙ අඤ්ඤෙහි වෙණුතණ්ඩුලාදීහි වා කණ්ඩමූලඵලෙහි වා යෙහි කෙහිචි කතං භත්තම්පි පවාරණං න ජනෙති, පගෙව ඝනයාගු। සචෙ පනෙත්ථ මච්ඡමංසං පක්ඛිපන්ති, ජනෙති। <b>මහාපච්චරියං</b> “පුප්ඵිඅත්ථාය භත්තම්පි පවාරණං ජනෙතී”ති වුත්තං। පුප්ඵිඅත්ථාය භත්තං නාම පුප්ඵිඛජ්ජකත්ථාය කුථිතුදකෙ පක්ඛිපිත්වා සෙදිතතණ්ඩුලා වුච්චන්ති। සචෙ පන තෙ තණ්ඩුලෙ සුක්ඛාපෙත්වා ඛාදන්ති, වට්ටති, නෙව සත්තුසඞ්ඛ්යං, න භත්තසඞ්ඛ්යං ගච්ඡන්ති। පුන තෙහි කතභත්තං පවාරෙතියෙව। තෙ තණ්ඩුලෙ සප්පිතෙලාදීසු වා පචන්ති, පූවං වා කරොන්ති, න පවාරෙන්ති। පුථුකා වා තාහි කතසත්තුභත්තාදීනි වා න පවාරෙන්ති।
bod:<b>කුම්මාසො</b> නාම යවෙහි කතකුම්මාසො। අඤ්ඤෙහි පන මුග්ගාදීහි කතකුම්මාසො පවාරණං න ජනෙති।
bod:<b>සත්තු</b> නාම සාලිවීහියවෙහි කතසත්තු। කඞ්ගුවරකකුද්රූසකසීසානිපි භජ්ජිත්වා ඊසකං කොට්ටෙත්වා ථුසෙ පලාපෙත්වා පුන දළ්හං කොට්ටෙත්වා චුණ්ණං කරොන්ති। සචෙපි තං අල්ලත්තා එකබද්ධං හොති, සත්තුසඞ්ගහමෙව ගච්ඡති। ඛරපාකභජ්ජිතානං වීහීනං තණ්ඩුලෙ කොට්ටෙත්වා දෙන්ති, තම්පි චුණ්ණං සත්තුසඞ්ගහමෙව ගච්ඡති। සමපාකභජ්ජිතානං පන වීහීනං වා වීහිපලාසානං වා තණ්ඩුලා භජ්ජිතතණ්ඩුලා එව වා න පවාරෙන්ති। තෙසං <pb M=.126/> පන තණ්ඩුලානං චුණ්ණං පවාරෙති, ඛරපාකභජ්ජිතානං වීහීනං කුණ්ඩකම්පි පවාරෙති। සමපාකභජ්ජිතානං පන ආතපසුක්ඛානං වා කුණ්ඩකං න පවාරෙති। ලාජා වා තෙහි කතභත්තසත්තුආදීනි වා න පවාරෙන්ති, භජ්ජිතපිට්ඨං වා <pb V=.123/> යං කිඤ්චි සුද්ධඛජ්ජකං වා න පවාරෙති। මච්ඡමංසපූරිතඛජ්ජකං පන සත්තුමොදකො වා පවාරෙති। <b>මච්ඡො මංසඤ්ච</b> පාකටමෙව।
bod:අයං පන විසෙසො – සචෙ යාගුං පිවන්තස්ස යාගුසිත්ථමත්තානෙව ද්වෙ මච්ඡඛණ්ඩානි වා මංසඛණ්ඩානි වා එකභාජනෙ වා නානාභාජනෙ වා දෙන්ති, තානි චෙ අඛාදන්තො අඤ්ඤං යං කිඤ්චි පවාරණප්පහොනකං පටික්ඛිපති, න පවාරෙති। තතො එකං ඛාදිතං, එකං හත්ථෙ වා පත්තෙ වා හොති, සො චෙ අඤ්ඤං පටික්ඛිපති, පවාරෙති। ද්වෙපි ඛාදිතානි හොන්ති, මුඛෙ සාසපමත්තම්පි අවසිට්ඨං නත්ථි, සචෙපි අඤ්ඤං පටික්ඛිපති, න පවාරෙති। කප්පියමංසං ඛාදන්තො කප්පියමංසං පටික්ඛිපති, පවාරෙති। කප්පියමංසං ඛාදන්තො අකප්පියමංසං පටික්ඛිපති, න පවාරෙති। කස්මා? අවත්ථුතාය। යඤ්හි භික්ඛුනො ඛාදිතුං වට්ටති, තංයෙව පටික්ඛිපතො පවාරණා හොති। ඉදං පන ජානන්තො අකප්පියත්තා පටික්ඛිපති, අජානන්තොපි පටික්ඛිපිතබ්බට්ඨානෙ ඨිතමෙව පටික්ඛිපති නාම, තස්මා න පවාරෙති। සචෙ පන අකප්පියමංසං ඛාදන්තො කප්පියමංසං පටික්ඛිපති, පවාරෙති। කස්මා? වත්ථුතාය। යඤ්හි තෙන පටික්ඛිත්තං, තං පවාරණාය වත්ථු, යං පන ඛාදති, තං කිඤ්චාපි පටික්ඛිපිතබ්බට්ඨානෙ ඨිතං, ඛාදියමානං පන මංසභාවං න ජහති, තස්මා පවාරෙති। අකප්පියමංසං වා ඛාදන්තො අකප්පියමංසං පටික්ඛිපති, පුරිමනයෙනෙව න පවාරෙති। කප්පියමංසං වා අකප්පියමංසං වා ඛාදන්තො පඤ්චන්නං භොජනානං යං කිඤ්චි කප්පියභොජනං පටික්ඛිපති, පවාරෙති। කුලදූසකවෙජ්ජකම්මඋත්තරිමනුස්සධම්මාරොචනසාදිතරූපියාදීහි නිබ්බත්තං බුද්ධපටිකුට්ඨං අනෙසනාය උප්පන්නං අකප්පියභොජනං පටික්ඛිපති, න පවාරෙති। කප්පියභොජනං වා අකප්පියභොජනං පටික්ඛිපති, න පවාරෙති। කප්පියභොජනං වා අකප්පියභොජනං වා භුඤ්ජන්තොපි කප්පියභොජනං පටික්ඛිපති, පවාරෙති। අකප්පියභොජනං පටික්ඛිපති, න පවාරෙතීති සබ්බත්ථ වුත්තනයෙනෙව කාරණං වෙදිතබ්බං।
bod:118:එවං “අසන”න්තිආදීසු යඤ්ච අස්නාති, යඤ්ච භොජනං හත්ථපාසෙ ඨිතෙන අභිහටං පටික්ඛිපන්තො පවාරණං ආපජ්ජති, තං උත්වා ඉදානි යථා ආපජ්ජති, තස්ස ජානනත්ථං අයං විනිච්ඡයො – <b>අසනං භොජන</b>න්ති එත්ථ තාව යෙන එකසිත්ථම්පි අජ්ඣොහටං හොති සො <pb M=.127/> සචෙ පත්තමුඛහත්ථානං යත්ථ කත්ථචි පඤ්චසු භොජනෙසු එකස්මිම්පි සති අඤ්ඤං පඤ්චසු භොජනෙසු එකම්පි පටික්ඛිපති, පවාරෙති। කත්ථචි භොජනං නත්ථි, ආමිසගන්ධමත්තං පඤ්ඤායති, න පවාරෙති। මුඛෙ ච හත්ථෙ ච භොජනං නත්ථි, පත්තෙ අත්ථි, තස්මිං පන ආසනෙ අභුඤ්ජිතුකාමො, විහාරං වා පවිසිත්වා භුඤ්ජිතුකාමො, අඤ්ඤස්ස වා දාතුකාමො තස්මිං චෙ අන්තරෙ <pb V=.124/> භොජනං පටික්ඛිපති, න පවාරෙති। කස්මා? විප්පකතභොජනභාවස්ස උපච්ඡින්නත්තා। “යොපි අඤ්ඤත්ර ගන්ත්වා භුඤ්ජිතුකාමො මුඛෙ භත්තං ගිලිත්වා සෙසං ආදාය ගච්ඡන්තො අන්තරාමග්ගෙ අඤ්ඤං භොජනං පටික්ඛිපති, තස්සපි පවාරණා න හොතී”ති <b>මහාපච්චරියං</b> වුත්තං। යථා ච පත්තෙ, එවං හත්ථෙපි। මුඛෙපි වා විජ්ජමානං භොජනං සචෙ අනජ්ඣොහරිතුකාමො හොති, තස්මිඤ්ච ඛණෙ අඤ්ඤං පටික්ඛිපති, න පවාරෙති। එකස්මිඤ්හි පදෙ වුත්තං ලක්ඛණං සබ්බත්ථ වෙදිතබ්බං හොති। අපිච <b>කුරුන්දියං</b> එස නයො දස්සිතොයෙව। වුත්තඤ්හි තත්ථ “මුඛෙ භත්තං ගිලිතං, හත්ථෙ භත්තං විඝාසාදස්ස දාතුකාමො, පත්තෙ භත්තං භික්ඛුස්ස දාතුකාමො, සචෙ තස්මිං ඛණෙ පටික්ඛිපති, න පවාරෙතී”ති।
bod:<b>හත්ථපාසෙ ඨිතො</b>ති එත්ථ පන සචෙ භික්ඛු නිසින්නො හොති, ආසනස්ස පච්ඡිමන්තතො පට්ඨාය, සචෙ ඨිතො, පණ්හිඅන්තතො පට්ඨාය, සචෙ නිපන්නො, යෙන පස්සෙන නිපන්නො, තස්ස පාරිමන්තතො පට්ඨාය, දායකස්ස නිසින්නස්ස වා ඨිතස්ස වා නිපන්නස්ස වා ඨපෙත්වා පසාරිතහත්ථං යං ආසන්නතරං අඞ්ගං, තස්ස ඔරිමන්තෙන පරිච්ඡින්දිත්වා අඩ්ඪතෙය්යහත්ථො “හත්ථපාසො”ති වෙදිතබ්බො। තස්මිං ඨත්වා අභිහටං පටික්ඛිපන්තස්සෙව පවාරණා හොති, න තතො පරං।
bod:<b>අභිහරතී</b>ති හත්ථපාසබ්භන්තරෙ ඨිතො ගහණත්ථං උපනාමෙති। සචෙ පන අනන්තරනිසින්නොපි භික්ඛු හත්ථෙ වා ඌරූසු වා ආධාරකෙ වා ඨිතං පත්තං අනභිහරිත්වා “භත්තං ගණ්හාහී”ති වදති, තං පටික්ඛිපතො පවාරණා නත්ථි। භත්තපච්ඡිං ආනෙත්වා පුරතො භූමියං ඨපෙත්වා “ගණ්හාහී”ති වුත්තෙපි එසෙව නයො। ඊසකං පන උද්ධරිත්වා වා අපනාමෙත්වා වා “ගණ්හථා”ති වුත්තෙ පටික්ඛිපතො පවාරණා හොති। ථෙරාසනෙ නිසින්නො ථෙරො දූරෙ නිසින්නස්ස දහරභික්ඛුස්ස පත්තං පෙසෙත්වා “ඉතො ඔදනං ගණ්හාහී”ති වදති, ගණ්හිත්වා පන ගතො තුණ්හී තිට්ඨති, දහරො “අලං මය්හ”න්ති පටික්ඛිපති, න පවාරෙති। කස්මා? ථෙරස්ස දූරභාවතො දූතස්ස <pb M=.128/> ච අනභිහරණතො। සචෙ පන ගහෙත්වා ආගතො භික්ඛු “ඉදං භත්තං ගණ්හා”ති වදති, තං පටික්ඛිපතො පවාරණා හොති। පරිවෙසනායඑකො එකෙන හත්ථෙන ඔදනපච්ඡිං, එකෙන කටච්ඡුං ගහෙත්වා භික්ඛුං පරිවිසති, තත්ර චෙ අඤ්ඤො ආගන්ත්වා “අහං පච්ඡිං ධාරෙස්සාමි, ත්වං ඔදනං දෙහී”ති වත්වා ගහිතමත්තමෙව කරොති, පරිවෙසකො එව පන තං ධාරෙති, තස්මා සා අභිහටාව හොති, තතො දාතුකාමතාය ගණ්හන්තං පටික්ඛිපන්තස්ස පවාරණා හොති। සචෙ පන පරිවෙසකෙන ඵුට්ඨමත්තාව හොති, ඉතරොව නං ධාරෙති, තතො දාතුකාමතාය ගණ්හන්තං පටික්ඛිපන්තස්ස පවාරණා න හොති, කටච්ඡුනා උද්ධටභත්තෙ පන හොති। කටච්ඡුනා අභිහාරොයෙව හි තස්ස අභිහාරො। “ද්වින්නං සමභාරෙපි පටික්ඛිපන්තො පවාරෙතියෙවා”ති <b>මහාපච්චරියං</b> <pb V=.125/> වුත්තං। අනන්තරස්ස භික්ඛුනො භත්තෙ දීයමානෙ ඉතරො පත්තං හත්ථෙන පිදහති, පවාරණා නත්ථි। කස්මා? අඤ්ඤස්ස අභිහටෙ පටික්ඛිත්තත්තා।
bod:<b>පටික්ඛෙපො පඤ්ඤායතී</b>ති එත්ථ වාචාය අභිහටං පටික්ඛිපතො පවාරණා නත්ථි, කායෙන අභිහටං පන යෙන කෙනචි ආකාරෙන කායෙන වා වාචාය වා පටික්ඛිපන්තස්ස පවාරණා හොතීති වෙදිතබ්බො। තත්ර කායෙන පටික්ඛෙපො නාම අඞ්ගුලිං වා හත්ථං වා මක්ඛිකාබීජනිං වා චීවරකණ්ණං වා චාලෙති, භමුකාය වා ආකාරං කරොති, කුද්ධො වා ඔලොකෙති। වාචාය පටික්ඛෙපො නාම “අල”න්ති වා “න ගණ්හාමී”ති වා “මා ආකිරා”ති වා “අපගච්ඡා”ති වා වදති। එවං යෙන කෙනචි ආකාරෙන කායෙන වා වාචාය වා පටික්ඛිත්තෙ පවාරණා හොති।
bod:119:එකො අභිහටෙ භත්තෙ පවාරණාය භීතො හත්ථෙ අපනෙත්වා පුනප්පුනං පත්තෙ ඔදනං ආකිරන්තං “ආකිර ආකිර, කොට්ටෙත්වා කොට්ටෙත්වා පූරෙහී”ති වදති, එත්ථ කථන්ති? මහාසුමත්ථෙරො තාව “අනාකිරණත්ථාය වුත්තත්තා පවාරණා හොතී”ති ආහ। මහාපදුමත්ථෙරො පන “ආකිර පූරෙහීති වදන්තස්ස නාම කස්සචි පවාරණා අත්ථී”ති වත්වා “න පවාරෙතී”ති ආහ।
bod:අපරො භත්තං අභිහරන්තං භික්ඛුං සල්ලක්ඛෙත්වා “කිං, ආවුසො, ඉතොපි කිඤ්චි ගණ්හිස්සසි, දම්මි තෙ කිඤ්චී”ති ආහ, තත්රාපි “එවං නාගමිස්සතීති වුත්තත්තා පවාරණා හොතී”ති මහාසුමත්ථෙරො ආහ। මහාපදුමත්ථෙරො <pb M=.129/> පන “ගණ්හිස්සසීති වදන්තස්ස නාම කස්සචි පවාරණා අත්ථී”ති වත්වා “න පවාරෙතී”ති ආහ।
bod:එකො සමංසකං රසං අභිහරිත්වා “රසං ගණ්හථා”ති වදති, තං සුත්වා පටික්ඛිපතො පවාරණා නත්ථි। “මච්ඡමංසරස”න්ති වුත්තෙ පටික්ඛිපතො පවාරණා හොති, “ඉදං ගණ්හථා”ති වුත්තෙපි හොතියෙව। මංසං විසුං කත්වා “මංසරසං ගණ්හථා”ති වදති, “තත්ථ චෙ සාසපමත්තම්පි මංසඛණ්ඩං අත්ථි, තං පටික්ඛිපතො පවාරණා හොති। සචෙ පන පරිස්සාවිතො හොති, වට්ටතී”ති අභයත්ථෙරො ආහ।
bod:මංසරසෙන ආපුච්ඡන්තං මහාථෙරො “මුහුත්තං ආගමෙහී”ති වත්වා “ථාලකං, ආවුසො, ආහරා”ති ආහ, එත්ථ කථන්ති? මහාසුමත්ථෙරො තාව “අභිහාරකස්ස ගමනං උපච්ඡින්නං, තස්මා <pb V=.126/> පවාරෙතී”ති ආහ। මහාපදුමත්ථෙරො පන “අයං කුහිං ගච්ඡති, කීදිසං එතස්ස ගමනං, ගණ්හන්තස්සපි නාම කස්සචි පවාරණා අත්ථී”ති වත්වා “න පවාරෙතී”ති ආහ।
bod:කළීරපනසාදීහි මිස්සෙත්වා මංසං පචන්ති, තං ගහෙත්වා “කළීරසූපං ගණ්හථ, පනසබ්යඤ්ජනං ගණ්හථා”ති වදන්ති, එවම්පි න පවාරෙති। කස්මා? අපවාරණාරහස්ස නාමෙන වුත්තත්තා। සචෙ පන “මච්ඡසූපං මංසසූප”න්ති වා “ඉදං ගණ්හථා”ති වා වදන්ති, පවාරෙති, මංසකරම්බකො නාම හොති। තං දාතුකාමොපි “කරම්බකං ගණ්හථා”ති වදති, වට්ටති, න පවාරෙති, “මංසකරම්බක”න්ති වා “ඉද”න්ති වා වුත්තෙ පන පවාරෙති। එස නයො සබ්බෙසු මච්ඡමංසමිස්සකෙසු।
bod:120:“යො පන නිමන්තනෙ භුඤ්ජමානො මංසං අභිහටං ‘උද්දිස්සකත’න්ති මඤ්ඤමානො පටික්ඛිපති, පවාරිතොව හොතී”ති <b>මහාපච්චරියං</b> වුත්තං। මිස්සකකථා පන <b>කුරුන්දියං</b> සුට්ඨු වුත්තා। එවඤ්හි තත්ථ වුත්තං – පිණ්ඩචාරිකො භික්ඛු භත්තමිස්සකං යාගුං ආහරිත්වා “යාගුං ගණ්හථා”ති වදති, න පවාරෙති, “භත්තං ගණ්හථා”ති වුත්තෙ පවාරෙති। කස්මා? යෙනාපුච්ඡිතො, තස්ස අත්ථිතාය। අයමෙත්ථ අධිප්පායො – “යාගුමිස්සකං ගණ්හථා”ති වදති, තත්ර චෙ යාගු බහුතරා වා හොති සමසමා වා, න පවාරෙති। යාගු මන්දා, භත්තං බහුතරං, පවාරෙති। ඉදඤ්ච සබ්බඅට්ඨකථාසු වුත්තත්තා න සක්කා පටික්ඛිපිතුං, කාරණං පනෙත්ථ දුද්දසං। “භත්තමිස්සකං ගණ්හථා”ති වදති, භත්තං බහුතරං වා සමං වා අප්පතරං වා හොති, පවාරෙතියෙව <pb M=.130/>। භත්තං වා යාගුං වා අනාමසිත්වා “මිස්සකං ගණ්හථා”ති වදති, තත්ර චෙ භත්තං බහුතරං වා සමකං වා හොති, පවාරෙති, අප්පතරං න පවාරෙති, ඉදඤ්ච කරම්බකෙන න සමානෙතබ්බං। කරම්බකො හි මංසමිස්සකොපි හොති අමංසමිස්සකොපි, තස්මා කරම්බකන්ති වුත්තෙ පවාරණා නත්ථි, ඉදං පන භත්තමිස්සකමෙව। එත්ථ වුත්තනයෙනෙව පවාරණා හොති। බහුරසෙ භත්තෙ රසං, බහුඛීරෙ ඛීරං, බහුසප්පිම්හි ච පායාසෙ සප්පිං ගණ්හථාති විසුං කත්වා දෙති, තං පටික්ඛිපතො පවාරණා නත්ථි।
bod:යො පන ගච්ඡන්තො පවාරෙති, සො ගච්ඡන්තොව භුඤ්ජිතුං ලභති। කද්දමං වා උදකං වා පත්වා ඨිතෙන අතිරිත්තං කාරෙතබ්බං। සචෙ අන්තරා නදී පූරා හොති, නදීතීරෙ ගුම්බං අනුපරියායන්තෙන භුඤ්ජිතබ්බං। අථ නාවා වා සෙතු වා අත්ථි, තං අභිරුහිත්වාපි චඞ්කමන්තෙනෙව භුඤ්ජිතබ්බං, ගමනං න උපච්ඡින්දිතබ්බං। යානෙ වා හත්ථිඅස්සපිට්ඨෙ වා චන්දමණ්ඩලෙ වා සූරියමණ්ඩලෙ වා නිසීදිත්වා පවාරිතෙන යාව මජ්ඣන්හිකං, තාව තෙසු ගච්ඡන්තෙසුපි නිසින්නෙනෙව <pb V=.127/> භුඤ්ජිතබ්බං। යො ඨිතො පවාරෙති, ඨිතෙනෙව, යො නිසින්නො පවාරෙති, නිසින්නෙනෙව පරිභුඤ්ජිතබ්බං, තං තං ඉරියාපථං විකොපෙන්තෙන අතිරිත්තං කාරෙතබ්බං। යො උක්කුටිකො නිසීදිත්වා පවාරෙති, තෙන උක්කුටිකෙනෙව භුඤ්ජිතබ්බං। තස්ස පන හෙට්ඨා පලාලපීඨං වා කිඤ්චි වා නිසීදනකං දාතබ්බං। පීඨකෙ නිසීදිත්වා පවාරිතෙන ආසනං අචාලෙත්වාව චතස්සො දිසා පරිවත්තන්තෙන භුඤ්ජිතුං ලබ්භති। මඤ්චෙ නිසීදිත්වා පවාරිතෙන ඉතො වා එත්තො වා සඤ්චරිතුං න ලබ්භති। සචෙ පන නං සහ මඤ්චෙන උක්ඛිපිත්වා අඤ්ඤත්ර නෙන්ති, වට්ටති। නිපජ්ජිත්වා පවාරිතෙන නිපන්නෙනෙව පරිභුඤ්ජිතබ්බං। පරිවත්තන්තෙන යෙන පස්සෙන නිපන්නො, තස්ස ඨානං නාතික්කමෙතබ්බං।
bod:121:පවාරිතෙන පන කිංකාතබ්බන්ති? යෙන ඉරියාපථෙන පවාරිතො හොති, තං විකොපෙත්වා අඤ්ඤෙන ඉරියාපථෙන චෙ භුඤ්ජති, අතිරිත්තං කාරාපෙත්වා භුඤ්ජිතබ්බං। අනතිරිත්තං පන යං කිඤ්චි යාවකාලිකසඞ්ගහිතං ඛාදනීයං වා භොජනීයං වා ඛාදති වා භුඤ්ජති වා, අජ්ඣොහාරෙ අජ්ඣොහාරෙ පාචිත්තියං।
bod:තත්ථ <b>අනතිරිත්තං</b> නාම නාතිරිත්තං, න අධිකන්ති අත්ථො। තං පන යස්මා කප්පියකතාදීහි සත්තහි විනයකම්මාකාරෙහි අකතං වා ගිලානස්ස අනධිකං වා හොති, තස්මා පදභාජනෙ වුත්තං –
ind:“අනතිරිත්තං <pb M=.131/> නාම අකප්පියකතං හොති, අප්පටිග්ගහිතකතං හොති, අනුච්චාරිතකතං හොති, අහත්ථපාසෙ කතං හොති, අභුත්තාවිනා කතං හොති, භුත්තාවිනා ච පවාරිතෙන ආසනා වුට්ඨිතෙන කතං හොති, ‘අලමෙතං සබ්බ’න්ති අවුත්තං හොති, න ගිලානාතිරිත්තං හොති, එතං අනතිරිත්තං නාමා”ති (පාචි॰ 239)।
bod:තත්ථ <b>අකප්පියකත</b>න්ති යං තත්ථ ඵලං වා කන්දමූලාදිං වා පඤ්චහි සමණකප්පෙහි කප්පියං අකතං, යඤ්ච අකප්පියමංසං වා අකප්පියභොජනං වා, එතං අකප්පියං නාම। තං අකප්පියං “අලමෙතං සබ්බ”න්ති එවං අතිරිත්තං කතම්පි “අකප්පියකත”න්ති වෙදිතබ්බං। <b>අප්පටිග්ගහිතකත</b>න්ති භික්ඛුනා අප්පටිග්ගහිතංයෙව පුරිමනයෙන අතිරිත්තං කතං। <b>අනුච්චාරිතකත</b>න්ති කප්පියං කාරෙතුං ආගතෙන භික්ඛුනා ඊසකම්පි අනුක්ඛිත්තං වා අනපනාමිතං වා කතං। <b>අහත්ථපාසෙ කත</b>න්ති කප්පියං කාරෙතුං ආගතස්ස හත්ථපාසතො බහි ඨිතෙන කතං। <b>අභුත්තාවිනා කත</b>න්ති යො “අලමෙතං සබ්බ”න්ති අතිරිත්තං කරොති, තෙන පවාරණප්පහොනකභොජනං <pb V=.128/> අභුත්තෙන කතං। <b>භුත්තාවිනා පවාරිතෙන ආසනා වුට්ඨිතෙන කත</b>න්ති ඉදං උත්තානමෙව। <b>“අලමෙතං සබ්බ”න්ති අවුත්ත</b>න්ති වචීභෙදං කත්වා එවං අවුත්තං හොති। ඉති ඉමෙහි සත්තහි විනයකම්මාකාරෙහි යං අතිරිත්තං කප්පියං අකතං, යඤ්ච න ගිලානාතිරිත්තං, තදුභයම්පි “අනතිරිත්ත”න්ති වෙදිතබ්බං।
bod:122:අතිරිත්තං පන තස්සෙව පටිපක්ඛනයෙන වෙදිතබ්බං। තෙනෙව වුත්තං පදභාජනෙ –
ind:“අතිරිත්තං නාම කප්පියකතං හොති, පටිග්ගහිතකතං හොති, උච්චාරිතකතං හොති, හත්ථපාසෙ කතං හොති, භුත්තාවිනා කතං හොති, භුත්තාවිනා පවාරිතෙන ආසනා අවුට්ඨිතෙන කතං හොති, ‘අලමෙතං සබ්බ’න්ති වුත්තං හොති, ගිලානාතිරිත්තං හොති, එතං අතිරිත්තං නාමා”ති (පාචි॰ 239)।
bod:අපිචෙත්ථ <b>භුත්තාවිනා කතං හොතී</b>ති අනන්තරනිසින්නස්ස සභාගස්ස භික්ඛුනො පත්තතො එකම්පි සිත්ථං වා මංසහීරං වා ඛාදිත්වා කතම්පි “භුත්තාවිනාව කතං හොතී”ති වෙදිතබ්බං। <b>ආසනා අවුට්ඨිතෙනා</b>ති එත්ථ පන අසම්මොහත්ථං <pb M=.132/> අයං විනිච්ඡයො – ද්වෙ භික්ඛූ පාතොයෙව භුඤ්ජමානා පවාරිතා හොන්ති, එකෙන තත්ථෙව නිසීදිතබ්බං, ඉතරෙන නිච්චභත්තං වා සලාකභත්තං වා ආනෙත්වා උපඩ්ඪං තස්ස භික්ඛුනො පත්තෙ ආකිරිත්වා හත්ථං ධොවිත්වා සෙසං තෙන භික්ඛුනා කප්පියං කාරාපෙත්වා භුඤ්ජිතබ්බං। කස්මා? යඤ්හි තස්ස හත්ථෙ ලග්ගං, තං අකප්පියං හොති। සචෙ පන පඨමං නිසින්නො භික්ඛු සයමෙව තස්ස පත්තතො හත්ථෙන ගණ්හාති, හත්ථධොවනකිච්චං නත්ථි। සචෙ පන එවං ‘කප්පියං කාරෙත්වා භුඤ්ජන්තස්ස පුන කිඤ්චි බ්යඤ්ජනං වා ඛාදනීයං වා පත්තෙ ආකිර’න්ති යෙන පඨමං කප්පියං කතං හොති, සො පුන කාතුං න ලභති। යෙන අකතං, තෙන කාතබ්බං, යඤ්ච අකතං, තං කාතබ්බං। <b>යෙන අකත</b>න්ති අඤ්ඤෙන භික්ඛුනා යෙන පඨමං න කතං, තෙන කාතබ්බං। <b>යඤ්ච අකත</b>න්ති යෙන පඨමං කප්පියං කතං, තෙනපි යං අකතං, තං කාතබ්බං। පඨමභාජනෙ පන කාතුං න ලබ්භති। තත්ථ හි කරියමානෙ පඨමං කතෙන සද්ධිං කතං හොති, තස්මා අඤ්ඤස්මිං භාජනෙ කාතුං වට්ටතීති අධිප්පායො। එවං කතං පන තෙන භික්ඛුනා පඨමං කතෙන සද්ධිං භුඤ්ජිතුං වට්ටති।
bod:කප්පියං කරොන්තෙන ච න කෙවලං පත්තෙයෙව, කුණ්ඩෙපි පච්ඡියම්පි යත්ථ කත්ථචි පුරතො ඨපෙත්වා ඔනාමිතභාජනෙ කාතබ්බං। තං සචෙ භික්ඛුසතං පවාරිතං හොති, සබ්බෙසං භුඤ්ජිතුං වට්ටති, අප්පවාරිතානම්පි වට්ටති। යෙන පන කප්පියං කතං, තස්ස න වට්ටති। සචෙපි පවාරෙත්වා <pb V=.129/> පිණ්ඩාය පවිට්ඨං භික්ඛුං පත්තං ගහෙත්වා අවස්සං භුඤ්ජනකෙ මඞ්ගලනිමන්තනෙ නිසීදාපෙන්ති, අතිරිත්තං කාරාපෙත්වාව භුඤ්ජිතබ්බං। සචෙ තත්ථ අඤ්ඤො භික්ඛු නත්ථි, ආසනසාලං වා විහාරං වා පත්තං පෙසෙත්වා කාරෙතබ්බං, කප්පියං කරොන්තෙන පන අනුපසම්පන්නස්ස හත්ථෙ ඨිතං න කාතබ්බං। සචෙ ආසනසාලායං අබ්යත්තො භික්ඛු හොති, සයං ගන්ත්වා කප්පියං කාරාපෙත්වා ආනෙත්වා භුඤ්ජිතබ්බං।
bod:<b>ගිලානාතිරිත්ත</b>න්ති එත්ථ න කෙවලං යං ගිලානස්ස භුත්තාවසෙසං හොති, තං ගිලානාතිරිත්තං, අථ ඛො යං කිඤ්චි ගිලානං උද්දිස්ස “අජ්ජ වා යදා වා ඉච්ඡති, තදා ඛාදිස්සතී”ති ආහටං, තං සබ්බං ගිලානාතිරිත්තන්ති වෙදිතබ්බං। යාමකාලිකං පන සත්තාහකාලිකං යාවජීවිකං වා යං <pb M=.133/> කිඤ්චි අනතිරිත්තං ආහාරත්ථාය පරිභුඤ්ජන්තස්ස අජ්ඣොහාරෙ අජ්ඣොහාරෙ දුක්කටං। සචෙ පන යාමකාලිකාදීනි ආමිසසංසට්ඨානි හොන්ති, ආහාරත්ථායපි අනාහාරත්ථායපි පටිග්ගහෙත්වා අජ්ඣොහරන්තස්ස පාචිත්තියමෙව, අසංසට්ඨානි පන සති පච්චයෙ භුඤ්ජන්තස්ස අනාපත්ති।
cen:ඉති පාළිමුත්තකවිනයවිනිච්ඡයසඞ්ගහෙ
cen:පවාරණාවිනිච්ඡයකථා සමත්තා।
