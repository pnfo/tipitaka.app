cha:(24) 4:ආවාසිකවග්ගො
sub:1:ආවාසිකසුත්තවණ්ණනා
bod:231:චතුත්ථස්ස <pb V=3.85/> <pb P=3.332/> පඨමෙ <b>න ආකප්පසම්පන්නො</b>ති සමණාකප්පෙන සම්පන්නො। <b>අභාවනීයො හොතී</b>ති වඩ්ඪනීයො න හොති। දුතියං උත්තානමෙව।
sub:3:සොභනසුත්තවණ්ණනා
bod:233:තතියෙ <b>පටිබලො</b>ති කායබලෙන ච ඤාණබලෙන ච සමන්නාගතත්තා පටිබලො।
sub:4:බහූපකාරසුත්තවණ්ණනා
bod:234:චතුත්ථෙ <b>ඛණ්ඩඵුල්ල</b>න්ති පතිතට්ඨානඤ්ච භින්නට්ඨානඤ්ච। <b>පටිසඞ්ඛරොතී</b>ති පටිපාකතිකං කරොති। <b>ආරොචෙතී</b>ති ඉදං පවාරිතකුලානං වසෙන වුත්තං।
sub:5:අනුකම්පසුත්තවණ්ණනා
bod:235:පඤ්චමෙ <b>අධිසීලෙසූ</b>ති පඤ්චසු සීලෙසු। <b>ධම්මදස්සනෙ නිවෙසෙතී</b>ති චතුසච්චධම්මදස්සනෙ පතිට්ඨාපෙති। <b>අරහග්ගත</b>න්ති සබ්බසක්කාරානං අරහෙ රතනත්තයෙව ගතං, තීසු වත්ථූසු ගරුචිත්තීකාරං උපට්ඨපෙථාති අත්ථො। ඡට්ඨං උත්තානමෙව।
sub:7:දුතියඅවණ්ණාරහසුත්තවණ්ණනා
bod:237:සත්තමෙ <pb M=3.84/> <b>ආවාසපලිගෙධී</b>ති ආවාසං බලවගිද්ධිවසෙන ගිලිත්වා විය ඨිතො। සෙසං සබ්බං උත්තානමෙවාති।
cen:ආවාසිකවග්ගො චතුත්ථො।
