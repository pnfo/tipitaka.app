cha:8:අධිකරණසමථා
cen:ඉමෙ ඛො පනායස්මන්තො සත්ත අධිකරණසමථා
cen:ධම්මා උද්දෙසං ආගච්ඡන්ති।
bod:655:උප්පන්නුප්පන්නානං <pb T=2.571/> <pb P=4.207/> <pb V=.283/> අධිකරණානං සමථාය වූපසමාය සම්මුඛාවිනයො දාතබ්බො, සතිවිනයො දාතබ්බො, අමූළ්හවිනයො දාතබ්බො, පටිඤ්ඤාය කාරෙතබ්බං, යෙභුය්යසිකා, තස්සපාපියසිකා, තිණවත්ථාරකොති।
bod:උද්දිට්ඨා ඛො, ආයස්මන්තො, සත්ත අධිකරණසමථා ධම්මා। තත්ථායස්මන්තෙ පුච්ඡාමි – “කච්චිත්ථ පරිසුද්ධා”? දුතියම්පි පුච්ඡාමි – “කච්චිත්ථ පරිසුද්ධා”? තතියම්පි පුච්ඡාමි – “කච්චිත්ථ පරිසුද්ධා”? පරිසුද්ධෙත්ථායස්මන්තො, තස්මා තුණ්හී, එවමෙතං ධාරයාමීති।
cen:අධිකරණසමථා නිට්ඨිතා।
bod:උද්දිට්ඨං ඛො, ආයස්මන්තො, නිදානං; උද්දිට්ඨා චත්තාරො පාරාජිකා ධම්මා; උද්දිට්ඨා තෙරස සඞ්ඝාදිසෙසා ධම්මා; උද්දිට්ඨා ද්වෙ අනියතා ධම්මා; උද්දිට්ඨා තිංස නිස්සග්ගියා පාචිත්තියා ධම්මා; උද්දිට්ඨා ද්වෙනවුති පාචිත්තියා ධම්මා; උද්දිට්ඨා චත්තාරො පාටිදෙසනීයා ධම්මා; උද්දිට්ඨා සෙඛියා ධම්මා; උද්දිට්ඨා සත්ත අධිකරණසමථා ධම්මා। එත්තකං තස්ස භගවතො සුත්තාගතං සුත්තපරියාපන්නං අන්වද්ධමාසං උද්දෙසං ආගච්ඡති। තත්ථ සබ්බෙහෙව සමග්ගෙහි සම්මොදමානෙහි අවිවදමානෙහි සික්ඛිතබ්බන්ති।
cen:මහාවිභඞ්ගො නිට්ඨිතො।
cen:॥ නමො තස්ස භගවතො අරහතො සම්මාසම්බුද්ධස්ස॥
boo:භික්ඛුනීවිභඞ්ගො
