cha:14:චුද්දසකනිපාතො
sub:1:ඛදිරවනියරෙවතත්ථෙරගාථා
gax:645:“යදා <pb M=.314/> <pb V=.249/> <pb P=.67/> අහං පබ්බජිතො, අගාරස්මානගාරියං।
gae:නාභිජානාමි සඞ්කප්පං, අනරියං දොසසංහිතං॥
gax:646:“‘ඉමෙ හඤ්ඤන්තු වජ්ඣන්තු, දුක්ඛං පප්පොන්තු පාණිනො’।
gae:සඞ්කප්පං නාභිජානාමි, ඉමස්මිං දීඝමන්තරෙ॥
gax:647:“මෙත්තඤ්ච අභිජානාමි, අප්පමාණං සුභාවිතං।
gae:අනුපුබ්බං පරිචිතං, යථා බුද්ධෙන දෙසිතං॥
gax:648:“සබ්බමිත්තො සබ්බසඛො, සබ්බභූතානුකම්පකො।
gae:මෙත්තචිත්තඤ්ච <n>මෙත්තං චිත්තං (සී॰ ස්යා॰)</n> භාවෙමි, අබ්යාපජ්ජරතො <n>අබ්යාපජ්ඣරතො (සී॰ ස්යා॰)</n> සදා॥
gax:649:“අසංහීරං අසංකුප්පං, චිත්තං ආමොදයාමහං।
gae:බ්රහ්මවිහාරං භාවෙමි, අකාපුරිසසෙවිතං॥
gax:650:“අවිතක්කං <pb T=.363/> සමාපන්නො, සම්මාසම්බුද්ධසාවකො।
gae:අරියෙන තුණ්හීභාවෙන, උපෙතො හොති තාවදෙ॥
gax:651:“යථාපි පබ්බතො සෙලො, අචලො සුප්පතිට්ඨිතො।
gae:එවං මොහක්ඛයා භික්ඛු, පබ්බතොව න වෙධති॥
gax:652:“අනඞ්ගණස්ස පොසස්ස, නිච්චං සුචිගවෙසිනො।
gae:වාලග්ගමත්තං පාපස්ස, අබ්භමත්තංව ඛායති॥
gax:653:“නගරං යථා පච්චන්තං, ගුත්තං සන්තරබාහිරං।
gae:එවං ගොපෙථ අත්තානං, ඛණො වො මා උපච්චගා॥
gax:654:“නාභිනන්දාමි මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, නිබ්බිසං භතකො යථා॥
gax:655:“නාභිනන්දාමි මරණං…පෙ॰… සම්පජානො පතිස්සතො॥
gax:656:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:657:“යස්ස <pb M=.315/> <pb V=.250/> චත්ථාය පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:658:“සම්පාදෙථප්පමාදෙන, එසා මෙ අනුසාසනී।
gae:හන්දාහං පරිනිබ්බිස්සං, විප්පමුත්තොම්හි සබ්බධී”ති॥
cen:… ඛදිරවනියරෙවතො ථෙරො…।
sub:2:ගොදත්තත්ථෙරගාථා
gax:659:“යථාපි භද්දො ආජඤ්ඤො, ධුරෙ යුත්තො ධුරස්සහො <n>ධුරාසහො (අට්ඨ॰)</n>।
gae:මථිතො <pb T=.364/> අතිභාරෙන, සංයුගං නාතිවත්තති॥
gax:660:“එවං පඤ්ඤාය යෙ තිත්තා, සමුද්දො වාරිනා යථා।
gae:න පරෙ අතිමඤ්ඤන්ති, අරියධම්මොව පාණිනං॥
gax:661:“කාලෙ <pb P=.68/> කාලවසං පත්තා, භවාභවවසං ගතා।
gae:නරා දුක්ඛං නිගච්ඡන්ති, තෙධ සොචන්ති මාණවා <n>මානවා (සී॰)</n>॥
gax:662:“උන්නතා සුඛධම්මෙන, දුක්ඛධම්මෙන චොනතා।
gae:ද්වයෙන බාලා හඤ්ඤන්ති, යථාභූතං අදස්සිනො॥
gax:663:“යෙ ච දුක්ඛෙ සුඛස්මිඤ්ච, මජ්ඣෙ සිබ්බිනිමච්චගූ।
gae:ඨිතා තෙ ඉන්දඛීලොව, න තෙ උන්නතඔනතා॥
gax:664:“න හෙව ලාභෙ නාලාභෙ, න යසෙ න ච කිත්තියා।
gae:න නින්දායං පසංසාය, න තෙ දුක්ඛෙ සුඛම්හි॥
gax:665:“සබ්බත්ථ තෙ න ලිම්පන්ති, උදබින්දුව පොක්ඛරෙ।
gae:සබ්බත්ථ සුඛිතා ධීරා, සබ්බත්ථ අපරාජිතා॥
gax:666:“ධම්මෙන ච අලාභො යො, යො ච ලාභො අධම්මිකො।
gae:අලාභො ධම්මිකො සෙය්යො, යං චෙ ලාභො අධම්මිකො॥
gax:667:“යසො ච අප්පබුද්ධීනං, විඤ්ඤූනං අයසො ච යො।
gae:අයසොව සෙය්යො විඤ්ඤූනං, න යසො අප්පබුද්ධිනං॥
gax:668:“දුම්මෙධෙහි <pb M=.316/> පසංසා ච, විඤ්ඤූහි ගරහා ච යා।
gae:ගරහාව සෙය්යො විඤ්ඤූහි, යං චෙ බාලප්පසංසනා॥
gax:669:“සුඛඤ්ච <pb T=.365/> <pb V=.251/> කාමමයිකං, දුක්ඛඤ්ච පවිවෙකියං।
gae:පවිවෙකදුක්ඛං සෙය්යො, යං චෙ කාමමයං සුඛං॥
gax:670:“ජීවිතඤ්ච අධම්මෙන, ධම්මෙන මරණඤ්ච යං।
gae:මරණං ධම්මිකං සෙය්යො, යං චෙ ජීවෙ අධම්මිකං॥
gax:671:“කාමකොපප්පහීනා යෙ, සන්තචිත්තා භවාභවෙ।
gae:චරන්ති ලොකෙ අසිතා, නත්ථි තෙසං පියාපියං॥
gax:672:“භාවයිත්වාන බොජ්ඣඞ්ගෙ, ඉන්ද්රියානි බලානි ච।
gae:පප්පුය්ය පරමං සන්තිං, පරිනිබ්බන්තිනාසවා”ති॥
cen:… ගොදත්තො ථෙරො…।
cen:චුද්දසකනිපාතො නිට්ඨිතො।
bod:තත්රුද්දානං –
gax:රෙවතො චෙව ගොදත්තො, ථෙරා ද්වෙ තෙ මහිද්ධිකා।
gae:චුද්දසම්හි නිපාතම්හි, ගාථායො අට්ඨවීසතීති॥
