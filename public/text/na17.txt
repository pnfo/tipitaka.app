cha:17:පසාදකරධම්මවග්ගවණ්ණනා
bod:366:<b>අද්ධමිද</b>න්ති <pb V=1.220/> සන්ධිවසෙන පාළියං රස්සං කත්වා වුත්තං, ම-කාරො පදසන්ධිකරොති ආහ – <b>“අද්ධා ඉද”</b>න්ති। <b>එකංසො එසා</b>ති එකංසො හෙතු <pb M=1.233/> එස ලාභානං। <b>පාපකං නාමා</b>ති අප්පකම්පි පාපං නාම බ්යත්තං එකංසෙන න කරොති। <b>තථස්සා</b>ති තථා සම්මාපටිපජ්ජමානස්ස අස්ස। ආරඤ්ඤිකත්තං…පෙ॰… තෙචීවරිකත්තන්ති ඉමෙසං ධුතධම්මානං ගහණෙනෙව ඉතරෙසම්පි තංසභාගානං ගහිතභාවො දට්ඨබ්බො। <b>ථාවරප්පත්තභාවො</b>ති සාසනෙ ථිරභාවප්පත්ති ථෙරභාවො। <b>ආකප්පස්ස සම්පත්තී</b>ති “අඤ්ඤො මෙ ආකප්පො කරණීයො”ති එවං වුත්තස්ස ආකප්පස්ස සම්පත්ති। <b>කොලපුත්තී</b>ති කොලපුත්තියන්ති ආහ – <b>“කුලපුත්තභාවො”</b>ති। <b>සම්පන්නරූපතා</b>ති උපධිසම්පදා। <b>වචනකිරියායා</b>ති වචනප්පයොගස්ස මධුරභාවො මඤ්ජුස්සරතා। <b>තෙනස්ස ලාභො උප්පජ්ජතී</b>ති ඉදං න ලාභුප්පාදනූපායදස්සනපරං, අථ ඛො එවං සම්මාපටිපජ්ජමානස්ස අනිච්ඡන්තස්සෙව ලාභො උප්පජ්ජතීති ලාභස්ස අබ්යභිචාරහෙතුදස්සනපරං දට්ඨබ්බං। යථාහ –
ind:“ආකඞ්ඛෙය්ය චෙ, භික්ඛවෙ, භික්ඛු ලාභී අස්සං චීවරපිණ්ඩපාතසෙනාසනගිලානප්පච්චයභෙසජ්ජපරික්ඛාරානන්ති, සීලෙස්වෙවස්ස පරිපූරකාරී”ති (ම॰ නි॰ 1.65)।
cen:පසාදකරධම්මවග්ගවණ්ණනා නිට්ඨිතා।
