cha:ඉත්ථිකණ්ඩ
gax:295:ආසා <pb M=.178/> ලොකිත්ථියො නාම, වෙලා තාසං න විජ්ජති।
gax:සාරත්තා ච පගබ්භා ච, සිඛී සබ්බඝසො යථා।
gae:තස්මා තායො හිත්වාන, බ්රූහෙය්ය විවෙකං සුධී॥
gax:ආසා <pb M=.179/> ලොකිත්ථියො නාම, වෙලා තාසං න විජ්ජති।
gax:සාරත්ථා ච පගබ්භා ච, සිඛී සබ්බඝසො යථා।
gae:තා හිත්වා පබ්බජිස්සාමි, විවෙකමනුබ්රූහයං॥
gax:296:ලොකෙ හි අඞ්ගනා නාම, කොධනා මිත්තභෙදිකා।
gae:පිසුකා අකතඤ්ඤූ ච දූරතො පරිවජ්ජයෙ॥
gax:297:යථා නදී ච පන්ථො ච, පානාගාරං සභා පපා।
gae:එවං ලොකිත්ථියො නාම, නාසං කුජ්ඣන්ති පණ්ඩිතා॥
gax:298:සබ්බා <pb M=.180/> නදී වඞ්කගතී, සබ්බෙ කට්ඨමයා වනා।
gae:සබ්බිත්ථියො කරෙ පාපං, ලභමානෙ නිවාතකෙ॥
gax:299:ඝටකුම්භසමා <pb M=.181/> නාරී, තත්ථඞ්ගාරසමො පුමා।
gae:තස්මා ඝතඤ්ච අග්ගිඤ්ච, නෙකත්ර ඨපයෙ බුධො॥
gax:300:ඉත්ථීනඤ්ච ධනං රූපං, පුරිසානං විජ්ජා ධනං।
gae:භික්ඛූනඤ්ච ධනං සීලං, රාජානඤ්ච ධනං බලං॥
gax:301:පඤ්චාරත්යා <pb M=.182/> සුගන්ධබ්බා, සත්තාරත්යා ධනුග්ගහා।
gae:එකමාසා සුභරියා, අඩ්ඪමාසා සිස්සා මලා॥
gax:302:ජිණ්ණෙ අන්නං පසංසෙය්ය, දාරඤ්ච ගතයොබ්බනෙ।
gae:රණපුනාගතෙ සූරං, සස්සඤ්ච ගෙහමාගතෙ॥
gax:303:ද්විතිපති <pb M=.183/> නාරී චෙව, විහාරද්විති භික්ඛු ච।
gae:සකුණො ද්විතිපාතො ච, කතමායාබහුතරා॥
gax:304:රත්ති විනා න චන්දිමා, වීචිවිනා ච සාගරො।
gae:හංසවිනා පොක්ඛරණී, පතිවිනා කඤ්ඤා සොභෙ॥
gax:305:අසන්තුට්ඨා <pb M=.184/> යතී නට්ඨා, සන්තුට්ඨාපි ච පත්ථි වා।
gae:සලජ්ජා ගණිකා නට්ඨා, නිල්ලජ්ජා ච කුලිත්ථියො॥
gax:306:චොරීනං බහුබුද්ධීනං, යාසු සච්චං සුදුල්ලභං।
gae:ථීනං භාවො දුරාජානො, මච්ඡස්සෙවො’දකෙ ගතං॥
gax:307:අනලා <pb M=.185/> මුදුසම්භාසා, දුප්පූරා තා නදීසමා।
gae:සීදන්ති නං විදිත්වාන, ආරකා පරිවජ්ජයෙ॥
gax:308:ආවට්ටනී මහාමායා, බ්රහ්මචරියවිකොපනා।
gae:සීදන්ති නං විදිත්වාන, ආරකා පරිවජ්ජයෙ॥
gax:309:ඉත්ථීපි <pb M=.186/> හි එකච්චියා, සෙය්යා පොස ජනාධිප।
gae:මෙධාවිනී සීලවතී, සස්සුදෙවා පතිබ්බතා।
gax:310:තස්සා යො ජායති පොසො,
gax:සූරො හොස දිසම්පති।
gax:තාදිසා සුභගියා පුත්තො,
gae:රජ්ජම්පි අනුසාසති॥
gax:311:සල්ලපෙ <pb M=.187/> අසිහත්ථෙන, පිසාචෙනාපි සල්ලපෙ।
gax:ආසීවිසම්පි ආසීදෙ, යෙන දට්ඨො න ජීවති।
gae:න ත්වෙව එකො එකාය, මාතුගාමෙන සල්ලපෙ॥
gax:312:න <pb M=.188/> හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි පණ්ඩිතා හොති, තත්ථ තත්ථ විචක්ඛණා॥
gax:313:න හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි පණ්ඩිතා හොති, ලහුං අත්ථවිචින්තිකා॥
gax:314:කූපොදකං <pb M=.189/> වටච්ඡායා, සාමාථී ඉට්ඨකාලයං।
gae:සීතකාලෙ භවෙ උණ්හං, උණ්හකාලෙ ච සීතලං॥
gax:315:ඉත්ථියො එකච්චියාපි, සෙය්යා වුත්තාව මුනිනා।
gae:භණ්ඩානං උත්තමා ඉත්ථී, අග්ගූපට්ඨායිකා ඉති॥
