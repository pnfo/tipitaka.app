cha:(23) 3:දීඝචාරිකවග්ගො
sub:1:පඨමදීඝචාරිකසුත්තං
bod:221:“පඤ්චිමෙ <pb V=2.237/>, භික්ඛවෙ, ආදීනවා දීඝචාරිකං අනවත්ථචාරිකං අනුයුත්තස්ස විහරතො। කතමෙ පඤ්ච? අස්සුතං න සුණාති, සුතං න පරියොදාපෙති, සුතෙනෙකච්චෙන අවිසාරදො හොති, ගාළ්හං <n>බාළ්හං (ස්යා॰)</n> රොගාතඞ්කං ඵුසති, න ච මිත්තවා හොති। ඉමෙ ඛො, භික්ඛවෙ, පඤ්ච ආදීනවා දීඝචාරිකං අනවත්ථචාරිකං අනුයුත්තස්ස විහරතො।
bod:“පඤ්චිමෙ, භික්ඛවෙ, ආනිසංසා සමවත්ථචාරෙ। කතමෙ පඤ්ච? අස්සුතං සුණාති, සුතං පරියොදාපෙති, සුතෙනෙකච්චෙන විසාරදො හොති, න ගාළ්හං රොගාතඞ්කං ඵුසති, මිත්තවා ච හොති। ඉමෙ ඛො, භික්ඛවෙ, පඤ්ච ආනිසංසා සමවත්ථචාරෙ”ති। පඨමං।
sub:2:දුතියදීඝචාරිකසුත්තං
bod:222:“පඤ්චිමෙ <pb M=2.225/>, භික්ඛවෙ, ආදීනවා දීඝචාරිකං අනවත්ථචාරිකං අනුයුත්තස්ස විහරතො। කතමෙ පඤ්ච? අනධිගතං නාධිගච්ඡති, අධිගතා පරිහායති, අධිගතෙනෙකච්චෙන අවිසාරදො හොති, ගාළ්හං රොගාතඞ්කං ඵුසති, න ච මිත්තවා හොති। ඉමෙ ඛො, භික්ඛවෙ, පඤ්ච ආදීනවා දීඝචාරිකං අනවත්ථචාරිකං අනුයුත්තස්ස විහරතො।
bod:“පඤ්චිමෙ, භික්ඛවෙ, ආනිසංසා <pb T=3.286/> සමවත්ථචාරෙ। කතමෙ පඤ්ච? අනධිගතං අධිගච්ඡති, අධිගතා න පරිහායති, අධිගතෙනෙකච්චෙන විසාරදො හොති, න ගාළ්හං රොගාතඞ්කං ඵුසති, මිත්තවා ච හොති। ඉමෙ ඛො, භික්ඛවෙ, පඤ්ච ආනිසංසා සමවත්ථචාරෙ”ති। දුතියං।
sub:3:අතිනිවාසසුත්තං
bod:223:“පඤ්චිමෙ <pb V=2.238/> <pb P=3.258/>, භික්ඛවෙ, ආදීනවා අතිනිවාසෙ। කතමෙ පඤ්ච? බහුභණ්ඩො හොති බහුභණ්ඩසන්නිචයො, බහුභෙසජ්ජො හොති බහුභෙසජ්ජසන්නිචයො, බහුකිච්චො හොති බහුකරණීයො බ්යත්තො කිංකරණීයෙසු, සංසට්ඨො විහරති ගහට්ඨපබ්බජිතෙහි අනනුලොමිකෙන ගිහිසංසග්ගෙන, තම්හා ච ආවාසා පක්කමන්තො සාපෙක්ඛො පක්කමති। ඉමෙ ඛො, භික්ඛවෙ, පඤ්ච ආදීනවා අතිනිවාසෙ।
bod:“පඤ්චිමෙ, භික්ඛවෙ, ආනිසංසා සමවත්ථවාසෙ। කතමෙ පඤ්ච? න බහුභණ්ඩො හොති න බහුභණ්ඩසන්නිචයො, න බහුභෙසජ්ජො හොති න බහුභෙසජ්ජසන්නිචයො, න බහුකිච්චො හොති න බහුකරණීයො න බ්යත්තො කිංකරණීයෙසු, අසංසට්ඨො විහරති ගහට්ඨපබ්බජිතෙහි අනනුලොමිකෙන ගිහිසංසග්ගෙන, තම්හා ච ආවාසා පක්කමන්තො අනපෙක්ඛො පක්කමති। ඉමෙ ඛො, භික්ඛවෙ, පඤ්ච ආනිසංසා සමවත්ථවාසෙ”ති। තතියං।
sub:4:මච්ඡරීසුත්තං
bod:224:“පඤ්චිමෙ, භික්ඛවෙ, ආදීනවා අතිනිවාසෙ। කතමෙ පඤ්ච? ආවාසමච්ඡරී හොති, කුලමච්ඡරී හොති, ලාභමච්ඡරී හොති, වණ්ණමච්ඡරී හොති, ධම්මමච්ඡරී හොති। ඉමෙ ඛො, භික්ඛවෙ, පඤ්ච ආදීනවා අතිනිවාසෙ।
bod:“පඤ්චිමෙ <pb M=2.226/>, භික්ඛවෙ, ආනිසංසා සමවත්ථවාසෙ। කතමෙ පඤ්ච? න <pb T=3.287/> ආවාසමච්ඡරී හොති, න කුලමච්ඡරී හොති, න ලාභමච්ඡරී හොති, න වණ්ණමච්ඡරී හොති, න ධම්මමච්ඡරී හොති। ඉමෙ ඛො, භික්ඛවෙ, පඤ්ච ආනිසංසා සමවත්ථවාසෙ”ති। චතුත්ථං।
sub:5:පඨමකුලූපකසුත්තං
bod:225:“පඤ්චිමෙ, භික්ඛවෙ, ආදීනවා කුලූපකෙ <n>කුලුපකෙ (ස්යා॰ පී॰), කුලූපගෙ (සී॰)</n>। කතමෙ පඤ්ච? අනාමන්තචාරෙ <pb P=3.259/> ආපජ්ජති, රහො නිසජ්ජාය ආපජ්ජති, පටිච්ඡන්නෙ ආසනෙ ආපජ්ජති, මාතුගාමස්ස උත්තරි ඡප්පඤ්චවාචාහි <pb V=2.239/> ධම්මං දෙසෙන්තො ආපජ්ජති, කාමසඞ්කප්පබහුලො විහරති। ඉමෙ ඛො, භික්ඛවෙ, පඤ්ච ආදීනවා කුලූපකෙ”ති। පඤ්චමං।
sub:6:දුතියකුලූපකසුත්තං
bod:226:“පඤ්චිමෙ, භික්ඛවෙ, ආදීනවා කුලූපකස්ස භික්ඛුනො අතිවෙලං කුලෙසු සංසට්ඨස්ස විහරතො। කතමෙ පඤ්ච? මාතුගාමස්ස අභිණ්හදස්සනං, දස්සනෙ සති සංසග්ගො, සංසග්ගෙ සති විස්සාසො, විස්සාසෙ සති ඔතාරො, ඔතිණ්ණචිත්තස්සෙතං පාටිකඞ්ඛං – ‘අනභිරතො වා බ්රහ්මචරියං චරිස්සති අඤ්ඤතරං වා සංකිලිට්ඨං ආපත්තිං ආපජ්ජිස්සති සික්ඛං වා පච්චක්ඛාය හීනායාවත්තිස්සති’। ඉමෙ ඛො, භික්ඛවෙ, පඤ්ච ආදීනවා කුලූපකස්ස භික්ඛුනො අතිවෙලං කුලෙසු සංසට්ඨස්ස විහරතො”ති। ඡට්ඨං।
sub:7:භොගසුත්තං
bod:227:“පඤ්චිමෙ, භික්ඛවෙ, ආදීනවා භොගෙසු। කතමෙ පඤ්ච? අග්ගිසාධාරණා භොගා, උදකසාධාරණා භොගා, රාජසාධාරණා භොගා, චොරසාධාරණා භොගා, අප්පියෙහි දායාදෙහි සාධාරණා භොගා। ඉමෙ ඛො, භික්ඛවෙ, පඤ්ච ආදීනවා භොගෙසු।
bod:“පඤ්චිමෙ, භික්ඛවෙ, ආනිසංසා භොගෙසු। කතමෙ පඤ්ච? භොගෙ නිස්සාය අත්තානං සුඛෙති පීණෙති සම්මා <pb T=3.288/> සුඛං පරිහරති, මාතාපිතරො සුඛෙති පීණෙති සම්මා සුඛං පරිහරති, පුත්තදාරදාසකම්මකරපොරිසෙ සුඛෙති <pb M=2.227/> පීණෙති සම්මා සුඛං පරිහරති, මිත්තාමච්චෙ සුඛෙති පීණෙති සම්මා සුඛං පරිහරති, සමණබ්රාහ්මණෙසු උද්ධග්ගිකං දක්ඛිණං පතිට්ඨාපෙති සොවග්ගිකං සුඛවිපාකං සග්ගසංවත්තනිකං। ඉමෙ ඛො, භික්ඛවෙ, පඤ්ච ආනිසංසා භොගෙසූ”ති। සත්තමං।
sub:8:උස්සූරභත්තසුත්තං
bod:228:“පඤ්චිමෙ <pb P=3.260/>, භික්ඛවෙ, ආදීනවා උස්සූරභත්තෙ කුලෙ। කතමෙ පඤ්ච? යෙ තෙ අතිථී පාහුනා, තෙ න කාලෙන <pb V=2.240/> පටිපූජෙන්ති; යා තා බලිපටිග්ගාහිකා දෙවතා, තා න කාලෙන පටිපූජෙන්ති; යෙ තෙ සමණබ්රාහ්මණා එකභත්තිකා රත්තූපරතා විරතා විකාලභොජනා, තෙ න කාලෙන පටිපූජෙන්ති; දාසකම්මකරපොරිසා විමුඛා කම්මං කරොන්ති; තාවතකංයෙව අසමයෙන භුත්තං අනොජවන්තං හොති। ඉමෙ ඛො, භික්ඛවෙ, පඤ්ච ආදීනවා උස්සූරභත්තෙ කුලෙ।
bod:“පඤ්චිමෙ, භික්ඛවෙ, ආනිසංසා සමයභත්තෙ කුලෙ। කතමෙ පඤ්ච? යෙ තෙ අතිථී පාහුනා, තෙ කාලෙන පටිපූජෙන්ති; යා තා බලිපටිග්ගාහිකා දෙවතා, තා කාලෙන පටිපූජෙන්ති; යෙ තෙ සමණබ්රාහ්මණා එකභත්තිකා රත්තූපරතා විරතා විකාලභොජනා, තෙ කාලෙන පටිපූජෙන්ති; දාසකම්මකරපොරිසා අවිමුඛා කම්මං කරොන්ති; තාවතකංයෙව සමයෙන භුත්තං ඔජවන්තං හොති। ඉමෙ ඛො, භික්ඛවෙ, පඤ්ච ආනිසංසා සමයභත්තෙ කුලෙ”ති। අට්ඨමං।
sub:9:පඨමකණ්හසප්පසුත්තං
bod:229:“පඤ්චිමෙ, භික්ඛවෙ, ආදීනවා කණ්හසප්පෙ। කතමෙ පඤ්ච? අසුචි, දුග්ගන්ධො, සභීරු, සප්පටිභයො, මිත්තදුබ්භී – ඉමෙ ඛො, භික්ඛවෙ <pb T=3.289/>, පඤ්ච ආදීනවා කණ්හසප්පෙ। එවමෙවං ඛො, භික්ඛවෙ, පඤ්චිමෙ ආදීනවා මාතුගාමෙ। කතමෙ පඤ්ච? අසුචි, දුග්ගන්ධො, සභීරු, සප්පටිභයො, මිත්තදුබ්භී – ඉමෙ ඛො, භික්ඛවෙ, පඤ්ච ආදීනවා මාතුගාමෙ”ති। නවමං।
sub:10:දුතියකණ්හසප්පසුත්තං
bod:230:“පඤ්චිමෙ, භික්ඛවෙ, ආදීනවා කණ්හසප්පෙ। කතමෙ පඤ්ච? කොධනො, උපනාහී, ඝොරවිසො, දුජ්ජිව්හො, මිත්තදුබ්භී – ඉමෙ <pb P=3.261/> ඛො, භික්ඛවෙ, පඤ්ච ආදීනවා කණ්හසප්පෙ।
bod:“එවමෙවං <pb M=2.228/> ඛො, භික්ඛවෙ, පඤ්චිමෙ ආදීනවා මාතුගාමෙ। කතමෙ පඤ්ච? කොධනො, උපනාහී, ඝොරවිසො, දුජ්ජිව්හො, මිත්තදුබ්භී। තත්රිදං, භික්ඛවෙ, මාතුගාමස්ස ඝොරවිසතා – යෙභුය්යෙන, භික්ඛවෙ, මාතුගාමො තිබ්බරාගො। තත්රිදං, භික්ඛවෙ, මාතුගාමස්ස දුජ්ජිව්හතා – යෙභුය්යෙන, භික්ඛවෙ, මාතුගාමො පිසුණවාචො। තත්රිදං, භික්ඛවෙ, මාතුගාමස්ස මිත්තදුබ්භිතා – යෙභුය්යෙන <pb V=2.241/>, භික්ඛවෙ, මාතුගාමො අතිචාරිනී। ඉමෙ ඛො, භික්ඛවෙ, පඤ්ච ආදීනවා මාතුගාමෙ”ති। දසමං।
cen:දීඝචාරිකවග්ගො තතියො।
bod:තස්සුද්දානං –
gax:ද්වෙ දීඝචාරිකා වුත්තා, අතිනිවාසමච්ඡරී।
gae:ද්වෙ ච කුලූපකා භොගා, භත්තං සප්පාපරෙ දුවෙති॥
