cha:(13) 3:පරිසුද්ධවග්ගො
sub:1:පඨමසුත්තං
bod:123:“දසයිමෙ <pb V=3.205/>, භික්ඛවෙ, ධම්මා පරිසුද්ධා පරියොදාතා, නාඤ්ඤත්ර සුගතවිනයා। කතමෙ දස? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති – ඉමෙ ඛො, භික්ඛවෙ, දස ධම්මා පරිසුද්ධා පරියොදාතා, නාඤ්ඤත්ර සුගතවිනයා”ති। පඨමං।
sub:2:දුතියසුත්තං
bod:124:“දසයිමෙ, භික්ඛවෙ, ධම්මා අනුප්පන්නා උප්පජ්ජන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි <pb P=5.238/>…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා අනුප්පන්නා උප්පජ්ජන්ති, නාඤ්ඤත්ර සුගතවිනයා”ති। දුතියං।
sub:3:තතියසුත්තං
bod:125:“දසයිමෙ <pb M=3.451/>, භික්ඛවෙ, ධම්මා මහප්ඵලා මහානිසංසා, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො <pb T=5.256/>, භික්ඛවෙ, දස ධම්මා මහප්ඵලා මහානිසංසා, නාඤ්ඤත්ර සුගතවිනයා”ති। තතියං।
sub:4:චතුත්ථසුත්තං
bod:126:“දසයිමෙ, භික්ඛවෙ, ධම්මා රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා රාගවිනයපරියොසානා <pb V=3.206/> හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්ර සුගතවිනයා”ති। චතුත්ථං।
sub:5:පඤ්චමසුත්තං
bod:127:“දසයිමෙ, භික්ඛවෙ, ධම්මා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්ර සුගතවිනයා”ති। පඤ්චමං।
sub:6:ඡට්ඨසුත්තං
bod:128:“දසයිමෙ, භික්ඛවෙ, ධම්මා භාවිතා බහුලීකතා අනුප්පන්නා උප්පජ්ජන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි <pb P=5.239/>…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා භාවිතා බහුලීකතා අනුප්පන්නා උප්පජ්ජන්ති, නාඤ්ඤත්ර සුගතවිනයා”ති। ඡට්ඨං।
sub:7:සත්තමසුත්තං
bod:129:“දසයිමෙ, භික්ඛවෙ, ධම්මා භාවිතා බහුලීකතා මහප්ඵලා හොන්ති මහානිසංසා, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා භාවිතා බහුලීකතා මහප්ඵලා හොන්ති මහානිසංසා, නාඤ්ඤත්ර සුගතවිනයා”ති। සත්තමං।
sub:8:අට්ඨමසුත්තං
bod:130:“දසයිමෙ <pb T=5.257/> <pb M=3.452/>, භික්ඛවෙ, ධම්මා භාවිතා බහුලීකතා රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා භාවිතා බහුලීකතා <pb V=3.207/> රාගවිනයපරියොසානා හොන්ති දොසවිනයපරියොසානා හොන්ති මොහවිනයපරියොසානා හොන්ති, නාඤ්ඤත්ර සුගතවිනයා”ති। අට්ඨමං।
sub:9:නවමසුත්තං
bod:131:“දසයිමෙ, භික්ඛවෙ, ධම්මා භාවිතා බහුලීකතා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්ර සුගතවිනයා। කතමෙ දස? සම්මාදිට්ඨි…පෙ॰… සම්මාවිමුත්ති – ඉමෙ ඛො, භික්ඛවෙ, දස ධම්මා භාවිතා බහුලීකතා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්ති, නාඤ්ඤත්ර සුගතවිනයා”ති। නවමං।
sub:10:දසමසුත්තං
bod:132:“දසයිමෙ <pb P=5.240/>, භික්ඛවෙ, මිච්ඡත්තා। කතමෙ දස? මිච්ඡාදිට්ඨි, මිච්ඡාසඞ්කප්පො, මිච්ඡාවාචා, මිච්ඡාකම්මන්තො, මිච්ඡාආජීවො, මිච්ඡාවායාමො, මිච්ඡාසති, මිච්ඡාසමාධි, මිච්ඡාඤාණං, මිච්ඡාවිමුත්ති – ඉමෙ ඛො, භික්ඛවෙ, දස මිච්ඡත්තා”ති। දසමං।
sub:11:එකාදසමසුත්තං
bod:133:“දසයිමෙ, භික්ඛවෙ, සම්මත්තා। කතමෙ දස? සම්මාදිට්ඨි, සම්මාසඞ්කප්පො, සම්මාවාචා, සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති – ඉමෙ ඛො <pb T=5.258/>, භික්ඛවෙ, දස සම්මත්තා”ති। එකාදසමං।
cen:පරිසුද්ධවග්ගො තතියො।
