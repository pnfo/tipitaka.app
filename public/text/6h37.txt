cha:11:එකාදසමො පරිච්ඡෙදො
sub:විපස්සනාවිභාගො
gax:1506:ද්විධා සමුට්ඨානධුරා, තිවිධා භූමියො මතා।
gae:තිවිධාභිනිවෙසා ච, සරීරං තු චතුබ්බිධං॥
gax:1507:තිවිධා භාවනා තත්ථ, සඞ්ඛාරෙසු යථාරහං।
gae:දුවිධාකාරමාරබ්භ, නිජ්ඣායති තිලක්ඛණං॥
gax:1508:අට්ඨාරසාකාරභින්නා, දසාවත්ථා විභාවිතා।
gae:තිධා විභාගා සාධෙති, විමොක්ඛත්තයමුත්තමං॥
gax:1509:චතුසච්චපටිවෙධා, සත්තට්ඨාරියපුග්ගලා।
gae:ක්ලෙසහානී යථායොගං, චතස්සො පටිසම්භිදා॥
gax:1510:තිවිධා <pb M=.130/> ච සමාපත්ති, නිරොධා ච තථාපරා।
gae:නිස්සන්දඵලමිච්චාහු, තස්සා සාසනකොවිදා॥
gax:1511:විපස්සනාභාවනාය-මිති භාසන්ති පණ්ඩිතා।
gae:තමිදානි පවක්ඛාමි, යථානුක්කමතො කථං॥
gax:1512:භූමිධම්මෙ <pb V=.138/> පරිග්ගය්හ, විචිනන්තස්ස යොගිනො।
gae:සතියා සමථා වාථ, <b>සමුට්ඨාති</b> විපස්සනා॥
gax:1513:සභාවපටිවෙධෙ ච, සද්ධම්මපටිපත්තියං।
gae:පඤ්ඤාසද්ධාද්වයං තස්සා, <b>ධුර</b>මාහු ධුරන්ධරා॥
gax:1514:තෙභූමකසභාවානං, සප්පච්චයපරිග්ගහො।
gae:ඤාතපරිඤ්ඤා නාමායං, භූමීති පඨමා මතා॥
gax:1515:කලාපතො සම්මසනං, උදයබ්බයදස්සනං।
gae:පරිඤ්ඤාතීරණා නාම, දුතියා භූමි භාසිතා॥
gax:1516:පහානපරිඤ්ඤා භූමි, තතියාහු තතොපරං।
gae:භඞ්ගාදිඤාණමිච්චෙවං, තිවිධා <b>භූමියො</b> මතා॥
gax:1517:ඛණසන්තතිඅද්ධාන-වසෙනෙත්ථ සමීරිතා।
gae:අනිච්චා දුක්ඛානත්තාති, තිවිධා<b>භිනිවෙසනා</b>॥
gax:1518:දිට්ඨිකඞ්ඛාවිතරණා, මග්ගාමග්ගපටිප්පදා।
gae:විසුද්ධියො චතස්සොපි, <b>සරීර</b>න්ති නිදස්සිතා॥
gax:1519:සලක්ඛණවවත්ථානං, පච්චයාකාරනිච්ඡයො।
gae:කුම්මග්ගපරිහාරො ච, තිලක්ඛණවිපස්සනා॥
gax:1520:ඉති ලක්ඛණභින්නත්තා, ලබ්භන්තෙකක්ඛණෙපි ච।
gae:දෙසිතා හෙතුභූතෙන, කමෙනෙවං විසුද්ධියො॥
gax:1521:සීලබ්බිසුද්ධිආදීනං, තථා සාව පරම්පරා।
gae:චිත්තබ්බිසුද්ධිආදීනමත්ථායාති පකාසිතා॥
gax:1522:දිස්සමානසභාවානං, පස්සන්තො පච්චයට්ඨිති।
gae:පරිපන්ථවිමුත්තො හි, පටිපාදෙති භාවනං॥
gax:1523:තථාපි <pb M=.131/> ච විසෙසෙන, පටිපන්නස්ස යොගිනො।
gae:තත්ථ තත්ථ විභූතත්තා, ඨානතො භෙදිතා කථං॥
gax:1524:රූපපුබ්බඞ්ගමං <pb V=.139/> වාථ, නාමපුබ්බඞ්ගමං තථා।
gae:අජ්ඣත්තං වා බහිද්ධා වා, යථාපාකටධම්මතො॥
gax:1525:නාමරූපාදිභෙදෙන, භූමිධම්මපරිග්ගහො।
gae:වුත්තා දිට්ඨිවිසුද්ධීති, අත්තදිට්ඨිප්පහානතො॥
gax:1526:ආහච්ච පච්චයුප්පන්නා, තථා තබ්භාවභාවිනො।
gae:පවත්තන්තීති සඞ්ඛාරෙ, පස්සතො පන යොනිසො॥
gax:1527:පච්චයග්ගාහිනී පඤ්ඤා, නාමරූපප්පවත්තියා।
gae:කඞ්ඛා තරන්ති තායාති, කඞ්ඛාවිතරණා මතා॥
gax:1528:අනිච්චා දුක්ඛානත්තාති, පච්චයායත්තවුත්තිතො।
gae:සඞ්ඛිපිත්වා කලාපෙන, සම්මසීයන්ති සඞ්ඛතා॥
gax:1529:උප්පාදවයභාවොපි, ලක්ඛණත්තයසාධකො।
gae:පච්චයාකාරමාරබ්භ, ලක්ඛීයති විසෙසතො॥
gax:1530:තස්මා සම්මසනඤාණං, උදයබ්බයදස්සනං।
gae:කඞ්ඛාවිතරණායං තු, සඞ්ගය්හති විසුද්ධියං॥
gax:1531:තත්ථ සංක්ලෙසවික්ඛෙපං, කුම්මග්ගං පරිවජ්ජතො।
gae:මග්ගාමග්ගවිසුද්ධීති, ඤාණදස්සනමීරිතං॥
gax:1532:තතො කථෙන්ති අක්ලිට්ඨමුදයබ්බයදස්සනං।
gae:ආදිං කත්වා පටිපදාඤාණදස්සනසුද්ධියං॥
gax:1533:පච්චයපච්චයුප්පන්නෙ, යථාවත්ථුවවත්ථිතෙ।
gae:පහාතුමීහමානානං, නිය්යානපටිපත්තිතො॥
gax:1534:උපක්ලෙසවිසුද්ධො හි, පුනදෙවොදයබ්බයං।
gae:අධිට්ඨහිත්වා භඞ්ගාදි-ඤාණෙහි පටිපජ්ජති॥
gax:1535:තථා <pb M=.132/> චාභිනවුප්පන්නෙ, භිජ්ජමානෙ විපස්සතො।
gae:සංවෙගකඩ්ඪිතං ඤාණං, භඞ්ගාදිමනුතිට්ඨති॥
gax:1536:තතො <pb V=.140/> පුබ්බෙ පවත්තා හි, සංක්ලෙසාපායසම්භවා।
gae:පටිපත්තිවිසුද්ධීති, න සඞ්ගය්හති භාවනා॥
gax:1537:සම්පාදෙන්තො පනිච්චෙතා, චතස්සොපි විසුද්ධියො।
gae:අනිච්චා දුක්ඛානත්තාති, භාවෙය්ය තිවිධා කථං॥
gax:1538:පච්චයපච්චයුප්පන්නා, ජාතානන්තරභෙදිනො।
gae:අනිච්චා ච පභඞ්ගූ ච, පලුජ්ජන්ති චවන්ති ච॥
gax:1539:අද්ධුවා ච අසාරා ච, විභවා ච විනාසිනො।
gae:සඞ්ඛතා විපරිණාම-ධම්මා ඉත්තරකාලිකා॥
gax:1540:ඛයධම්මා වයධම්මා, ලහුකාලප්පවත්තිනො।
gae:තාවකාලිකධම්මා ච, පරිත්තට්ඨිතිකා තථා॥
gax:1541:ඛණත්තයපරිච්ඡින්නා, පුබ්බාපරවිචිත්තකා।
gae:පුරක්ඛතා නිරොධස්ස, සස්සතා න කුදාචනං॥
gax:1542:ජායන්ති පරිහානාය, න තු ජායන්ති වුද්ධියා।
gae:ජිය්යමානාව තිට්ඨන්ති, ජිණ්ණා භඞ්ගපරායණා॥
gax:1543:අහුත්වායෙවුප්පජ්ජන්ති, න කුතොචිපි ආගතා।
gae:හුත්වා අන්තරධායන්ති, න තු කත්ථචි සඤ්චිතා॥
gax:1544:තං තං පච්චයසාමග්ගි-මත්තලාභාය නිස්සිතා।
gae:නිරොධධම්මා ජායන්ති, ජාතා බ්යන්ති භවන්ති තෙ॥
gax:1545:යථා නදී පබ්බතෙය්යා, යථා දීපසිඛා තථා।
gae:සීඝසීඝං පවත්තන්තා, උප්පජ්ජන්ති වයන්ති ච॥
gax:1546:ජාතා ජාතා නිරුජ්ඣන්ති, අඤ්ඤෙ අඤ්ඤෙ තු ජායරෙ।
gae:අවීචි අනුසම්බන්ධා, න ජානන්ති විසෙසතො॥
gax:1547:ඉති <pb M=.133/> නානප්පකාරෙන, විපස්සන්තො විචක්ඛණො।
gae:<b>අනිච්චභාවනං</b> ධීරො, පරිපාචෙති සාධුකං॥
gax:1548:දුක්ඛා <pb V=.141/> ච දුක්ඛවත්ථූ ච, අභිණ්හපරිපීළිතා।
gae:රොගා ගණ්ඩා ච සල්ලා ච, අඝතො ච උපද්දවා॥
gax:1549:භයොපසග්ගාඝමූලා,
gax:සාසවාදීනවීතිතා।
gax:අලෙණාසරණාතාණා,
gae:වධකා මාරකාමිසා॥
gax:1550:ජාතිධම්මා ජරාබ්යාධි-
gax:සොකොපායාසභාගිනො।
gax:පරිදෙවසභාවා ච,
gae:සංක්ලෙසා දුක්ඛභාගිනො॥
gax:1551:ජෙගුච්ඡා පටිකූලා ච, බීභච්ඡා ච විරූපිනො।
gae:අජඤ්ඤා චපලා හීනා, දුග්ගන්ධා බාලසෙවිතා॥
gax:1552:සොකන්තරිකතානිච්චං, තණ්හාය කඩ්ඪිතා භුසං।
gae:කපණා දුග්ගතා දීනා, විපන්නා ච විඝාතිනො॥
gax:1553:අත්තලාභං ගවෙසන්ති, තංතංපච්චයනිස්සිතා।
gae:දුක්ඛාධිට්ඨානමච්චන්තං, ජාතා පුන විහඤ්ඤරෙ॥
gax:1554:අග්ගිකූපෙ නිමුග්ගාව, ක්ලෙසසන්තාපභාගිනො।
gae:ඔවිද්ධා විය සත්තීහි, සඞ්ඛාරා නිච්චදුක්ඛිතා॥
gax:1555:ජායමානා ච ජිය්යන්තා, මිය්යන්තා ච ඛණෙ ඛණෙ।
gae:පසුකා විය නිච්චම්මා, හඤ්ඤන්ති සෙරිකාතුරා॥
gax:1556:තිලානි තිලයන්තෙව, උච්ඡුයන්තෙව උච්ඡුයො।
gae:උදයබ්බයාවස්සං තෙ, පීළයන්ති අභිණ්හසො॥
gax:1557:මනොරමනවාකාරා <pb M=.134/>, විපල්ලාසපරික්ඛතා।
gae:ඉරියාපථසඤ්ඡන්නා, නොපතිට්ඨන්ති දුක්ඛතො॥
gax:1558:සඞ්ඛාරෙසු <pb V=.142/> පනෙතෙසු, වෙදනාස්සාදරොධිනො।
gae:සාව සන්දුලසම්බද්ධා, සම්මොහපරිවාරිතා॥
gax:1559:“අදුං දුක්ඛමිදං දුක්ඛ”-මිති සංසාරචාරිනො।
gae:දුක්ඛහෙතුමජානන්තා, සම්භමන්ති අවිද්දසු॥
gax:1560:සුඛාකාරමපස්සන්තා, දුක්ඛභාරනිපීළිතා।
gae:පත්ථෙන්ති දුක්ඛමෙවඤ්ඤං, බාලා බ්යසනභාගිනො॥
gax:1561:චවන්තා උපපජ්ජන්තා, රුක්ඛසාඛංව මක්කටො।
gae:දුක්ඛමෙකං විමුච්චන්ති, තතො ගණ්හන්ති චාපරං॥
gax:1562:තෙ දීඝරත්තං සොචන්ති, තණ්හාසල්ලසමප්පිතා।
gae:දිට්ඨිපාසසමුපෙතා, මානත්ථම්භානුසායිනො॥
gax:1563:තමාකාරං පනිච්චෙවං, විපස්සන්තො විසාරදො।
gae:<b>දුක්ඛානුපස්සනං</b> නාම, පරිපාචෙති භාවනං॥
gax:1564:ධම්මට්ඨිතිනියාමා හි, ඛන්ධායතනධාතුයො।
gae:අනත්තාසස්සතන්තා ච, ඊහාභොගවිවජ්ජිතා॥
gax:1565:පයොජනමධිට්ඨාය, න තු බ්යාපාරයන්ති ච।
gae:පච්චයපච්චයුප්පන්නා, ජනෙතුං වාථ ජායිතුං॥
gax:1566:තථාපි හෙතුසාමග්ගි-සම්භවෙ සම්භවන්ති තෙ।
gae:තබ්භාවභාවිභාවෙන, අඤ්ඤමඤ්ඤපවත්තිතා॥
gax:1567:අජායිතුං න සක්කොන්ති, සති පච්චයසම්භවෙ।
gae:පච්චයානමලාභෙ තු, න ජායන්ති කුදාචනං॥
gax:1568:න කිඤ්චෙත්ථ අපෙක්ඛිත්වා, සමග්ගා හොන්ති පච්චයා।
gae:න ජනෙතුං න සක්කොන්ති, සමග්ගා ච කුදාචනං॥
gax:1569:යථාපච්චයලාභෙන <pb M=.135/>, පවත්තන්ති යථා තථා।
gae:රක්ඛිතා වා විධාතා වා, නත්ථි අස්සාමිකා තථා॥
gax:1570:“අහං <pb V=.143/> මම”න්ති ගණ්හන්තා, පරිණාමෙන්ති අඤ්ඤථා।
gae:විස්සසන්තා හරන්තෙතෙ, පරාභූතා පලම්භිනො॥
gax:1571:රිත්තා තුච්ඡා ච සුඤ්ඤා ච, විවිත්තා සාරවජ්ජිතා।
gae:සලක්ඛණපරිච්ඡින්නා, ධම්මා නත්ථෙත්ථ පුග්ගලො॥
gax:1572:ජායමානා ච ජිය්යන්තා, මිය්යමානා ච සඞ්ඛතා।
gae:විවසා පරිවත්තන්ති, වසො තෙසං න කත්ථචි॥
gax:1573:න තෙසු කස්සචිස්සෙරං, න තෙසඤ්චත්ථි කත්ථචි।
gae:න චත්තනීති සඞ්ඛාරා, ආධිපච්චවිවජ්ජිතා॥
gax:1574:කදලීපත්තවට්ටීව, අඤ්ඤමඤ්ඤපතිට්ඨිතා।
gae:සහජාතග්ඝනීභූතා, නොපට්ඨන්ති අනත්තතො॥
gax:1575:අරූපනිස්සිතං රූපං, අරූපං රූපනිස්සිතං।
gae:ජච්චන්ධපීඨසප්පීව, අඤ්ඤමඤ්ඤවවත්ථිතං॥
gax:1576:යන්තසුත්තෙන යන්තංව, කායයන්තං පවත්තති।
gae:නාමාවකඩ්ඪිතං තත්ථ, නත්ථි අත්තා සයංවසී॥
gax:1577:චෙතොවිප්ඵාරනිප්ඵන්නා, වායොධාතුසමුට්ඨිතා।
gae:ඉරියාපථවිඤ්ඤත්තිවිකාරා පාලකා මතා॥
gax:1578:ඔවිද්ධවෙදනාසල්ලවිකාරපරිණාමතො।
gae:බාලානං චිත්තනිප්ඵන්නා, අත්තාති පරිකප්පනා॥
gax:1579:සුද්ධසඞ්ඛාරපුඤ්ජොයං, නෙත්ථ සත්තොපලබ්භති।
gae:තං තං පච්චයමාගම්ම, දුක්ඛක්ඛන්ධොව ජායති॥
gax:1580:එවමාදිප්පකාරෙහි, විපස්සන්තො අනත්තතො।
gae:<b>අනත්තභාවනං</b> නාම, භාවෙතීති පවුච්චති॥
gax:1581:භාවෙන්තො තිවිධම්පෙතං, <b>නිජ්ඣායති තිලක්ඛණං</b>।
gae:නිමිත්තඤ්ච පවත්තඤ්ච, සමාරබ්භ යථාක්කමං॥
gax:1582:අත්තලාභනිමිත්තඤ්ච <pb M=.136/> <pb V=.144/>, තංතංපච්චයනිස්සිතා।
gae:තබ්භාවභාවිභාවෙන, ලක්ඛීයන්ති නිමිත්තතො॥
gax:1583:ජායමානා ච ජිය්යන්තා, මිය්යමානා ච සඞ්ඛතා।
gae:තං තං භාවමතික්කම්ම, පවත්තන්ති ඛණෙ ඛණෙ॥
gax:1584:හෙතුනිස්සයනාකාරො, <b>නිමිත්ත</b>න්ති තතො මතො।
gae:<b>පවත්තං</b> වත්තනාකාරො, ඛණසන්තතිඅද්ධතො॥
gax:1585:අපුබ්බාභිනවුප්පත්ති, උප්පාදොති පකාසිතො।
gae:පුබ්බාපරියසන්ධානං, පටිසන්ධීති භාසිතා॥
gax:1586:ආයූහන්තීති වුච්චන්ති, තදත්ථං පන වාවටා।
gae:ඉච්චාදිපරියායෙහි, බහ්වාකාරාපි සඞ්ඛතා॥
gax:1587:නිමිත්තෙ ච පවත්තෙ ච, වත්ථුතො යන්ති සඞ්ගහං।
gae:තං <b>ද්වයාකාර</b>මාරබ්භ, පතිට්ඨාති තිලක්ඛණං॥
gax:1588:පච්චයාධීනධම්මානං, උප්පාදවයලක්ඛිතා।
gae:අනිච්චතානිමිත්තට්ඨා, පවත්තෙසු න පාකටා॥
gax:1589:පුබ්බාපරවිචිත්තානමසමත්ථානමත්තනි।
gae:සන්නිස්සයෙන නිප්ඵන්නො, භාවදුබ්බල්යසාධකො॥
gax:1590:හෙතුසඞ්ඛාතභාවො හි, සඞ්ඛාරානමනිච්චතා।
gae:පවත්තමානා දස්සෙති, තං සභාවං පනත්තනො॥
gax:1591:නිච්චා ධුවා චෙ සඞ්ඛාරා, කස්මා පෙක්ඛන්ති පච්චයෙ।
gae:අහුත්වා යදි නිස්සාය, ජාතා කා තත්ථ නිච්චතා।
gax:1592:අත්තලාභං ලභිත්වාන, හෙතුසාමග්ගිලාභතො।
gae:යාපෙස්සන්ති තමඤ්ඤත්ර, කථං නාමත්තදුබ්බලා॥
gax:1593:පච්චයෙ අනපෙක්ඛිත්වා, යදි නත්ථි සමත්ථතා।
gae:අත්තලාභූපලාභාය, කිං සමත්ථානුපාලනෙ।
gax:1594:ජනකා <pb M=.137/> <pb V=.145/> පච්චයානඤ්හි, තදායූහනතො පරං।
gae:පරිහාරිතුමාරද්ධා, ජියා ඛිත්තසරො යථා॥
gax:1595:අච්චීව වට්ටිනික්ඛන්තා, මෙඝමුත්තාව විජ්ජුතා।
gae:පච්චයුද්ධටවිස්සට්ඨා, ධම්මා භඞ්ගපරායණා॥
gax:1596:තස්මා <b>නිමිත්තමාකාරං,</b> පස්සන්තො ස විපස්සකො।
gae:“විනස්සන්ති අවස්ස”න්ති, සද්දහන්තො විමුච්චති॥
gax:1597:අනිච්චතො තථා හෙවං, විපස්සන්තස්ස යොගිනො।
gae:සද්ධාවිමොක්ඛ බාහුල්යං, භවතීති පකාසිතං॥
gax:1598:ඉති සඞ්ඛාරධම්මෙසු, නිමිත්තාකාරනිච්ඡිතං।
gae:අනිච්චලක්ඛණං ධීරො, නිජ්ඣායති නියාමතො॥
gax:1599:බාධකත්තභයාකාරා, පවත්තෙ දුක්ඛිතා විය।
gae:පවත්තමානා පීළෙන්ති, සඞ්ඛාරා ච භයාවහා॥
gax:1600:උප්පාදාභිනවාකාරං, අතික්කම්ම තතො පරං।
gae:ජරාජච්චරිතා හුත්වා, භඤ්ජමානා කථං සුඛා॥
gax:1601:තස්මා <b>පවත්තමාකාරං,</b> නිජ්ඣායන්තො නිරන්තරං।
gae:සඞ්ඛාරෙ දුක්ඛතො දිස්වා, හිත්වාන පණිධිං තහිං॥
gax:1602:තදායූහනනිස්සඞ්ගො, පස්සද්ධදරථො සුඛී।
gae:සමාධිබහුලො යොගී, වූපසන්තොති වුච්චති॥
gax:1603:බ්යාපාරවසිතාකාරං, සඞ්ඛාරානං විපස්සතො।
gae:නිමිත්තෙ ච පවත්තෙ ච, උපට්ඨාති අනත්තතො॥
gax:1604:අනත්තාධීනනිප්ඵන්නා, වසාතීතප්පවත්තිනො।
gae:භාවදුබ්බල්යනිස්සාරා, කථමත්තා භවිස්සරෙ॥
gax:1605:තමෙවං පටිවිජ්ඣන්තො, මඤ්ඤතානත්තලක්ඛණං।
gae:විපස්සනාරසස්සාදී, සංවෙගබහුලො භවෙ॥
gax:1606:ඉච්චාහච්ච <pb V=.146/> පවත්තානං, ලක්ඛණානං සභාවතො।
gae:වවත්ථිතො තත්ථ තත්ථ, තංතංලක්ඛණනිච්ඡයො॥
gax:1607:තථාපිපාකටට්ඨානෙ <pb M=.138/>, හෙතුභූතෙ ච යොනිසො।
gae:වවත්ථපෙති සඞ්ඛාය, ලක්ඛණානි විචක්ඛණො॥
gax:1608:උප්පාදවයභාවෙන, දිස්සමානා හි සඞ්ඛතා।
gae:පුබ්බාපරවිවෙකෙන, දස්සෙන්ති තදනිච්චතං॥
gax:1609:තථා ච විපරිණාමං, විපස්සන්තො විසාරදො।
gae:නිමිත්තඵලනිප්ඵන්නං, තමත්ථමධිමුච්චති॥
gax:1610:දුක්ඛප්පවත්තිහෙතුත්තා, නිමිත්තමපි පණ්ඩිතො।
gae:භයාවහනියාමෙන, බාධකන්තෙව පස්සති॥
gax:1611:තථා හි පච්චයාරබ්භ, සඞ්ඛාරා නිස්සයන්ති චෙ।
gae:තතොවස්සං භවිස්සන්ති, මහබ්භයසමොහිතා॥
gax:1612:නිරොධධම්මා ජායන්ති, සල්ලවිද්ධාව දුක්ඛිතා।
gae:ජරාතුරා විපජ්ජන්තා, භිජ්ජන්තාව විඝාතිනො॥
gax:1613:තෙනෙවානිච්චතො දිට්ඨා, දුක්ඛභාවෙන ඛායරෙ।
gae:සඞ්ඛතත්තා සභාවො හි, දුක්ඛාය පරිවත්තති॥
gax:1614:අනිච්චා පුන සඞ්ඛාරා, දුක්ඛාති ච වවත්ථිතා।
gae:අනත්තත්තනියාමෙන, නිදස්සෙන්ති සලක්ඛණං॥
gax:1615:කථං අත්තපරාධීනා, පච්චයුප්පන්නභඞ්ගුරා।
gae:විපත්තිනියතා වාථ, බාධමානා භයාවහා॥
gax:1616:ආහච්චාකාරභෙදෙන, <b>තිවිධා හි විපස්සනා</b>।
gae:අනිච්චා දුක්ඛානත්තාති, අයමෙත්ථ විනිච්ඡයො॥
gax:1617:තිධාභූතා පනිච්චෙතා, පහානාකාරභෙදිතා।
gae:මහාවිපස්සනා නාම, <b>අට්ඨාරසවිධා</b> කථං॥
gax:1618:හෙතුසාමග්ගිනිප්ඵන්නමනිච්චන්ති <pb V=.147/> තිලක්ඛණං।
gae:අනිච්චතං විපස්සන්තො, නිච්චසඤ්ඤං විමුඤ්චති॥
gax:1619:අනිච්චතායාධිට්ඨානනිමිත්තං <pb M=.139/> පන පස්සතො।
gae:අනිමිත්තෙ විමුච්චන්තී, අනිමිත්තානුපස්සනා॥
gax:1620:නිරුජ්ඣමානධම්මානං, බ්යන්තිභාවං විපස්සතො।
gae:සමුදයං පජහන්තී, නිරොධාඅනුපස්සනා॥
gax:1621:සිථිලා ජාතු නිස්සාරා, දුබ්බලා ලහුඝාතිනො।
gae:ඛයධම්මාති සඞ්ඛාය, ඝනසඤ්ඤං විමුඤ්චති॥
gax:1622:අත්තලාභමතික්කම්ම, වයන්තීති විචින්තයං।
gae:ජහතායූහනං තත්ථ, පුත්තෙ සූතිපජා විය॥
gax:1623:අනවත්තිතභාවානං, අඤ්ඤථත්තං විපස්සතො।
gae:විකාරපරිණාමෙසු, ධුවසඤ්ඤා විරජ්ජති॥
gax:1624:ආලම්බඤ්ච තදාලම්බ-ඤාණභඞ්ගඤ්ච භාවයං।
gae:සාරාදානාභිනිවෙසං, අධිපඤ්ඤාය මුච්චති॥
gax:1625:ඉච්චානිච්චානිමිත්තා ච, නිරොධා ච ඛයා වයා।
gae:විපරීණාමාධිසඤ්ඤා, ධම්මානුපස්සනාති ච॥
gax:1626:සත්තානුපස්සනාභෙදමනිච්චාකාරදස්සනං।
gae:නිච්චසඤ්ඤාදිභඞ්ගාය, පරිදීපෙන්ති පණ්ඩිතා॥
gax:1627:තං තමාකාරමාරබ්භ, තථා බාහුල්යවුත්තිතො।
gae:තංලක්ඛණානුගතා ච, භෙදා තස්සෙව සත්තධා॥
gax:1628:සුඛසඤ්ඤං නිස්සජ්ජන්තී, වුත්තා දුක්ඛානුපස්සනා।
gae:නිබ්බින්නා නිබ්බිදාඤාණං, විරාගා රාගවජ්ජිතා॥
gax:1629:ජාතාප්පණිහිතා නාම, මුඤ්චන්තී පණිධිං තථා।
gae:නිරාලයාභිනිවෙසා, ආදීනවානුපස්සනා॥
gax:1630:පඤ්චානුපස්සනාභෙදං <pb V=.148/>, තදිදං දුක්ඛදස්සනං।
gae:සුඛසඤ්ඤාදිභඞ්ගාය, පවත්තන්ති පකාසිතං॥
gax:1631:අනත්තතො <pb M=.140/> විපස්සන්තො, අත්තසඤ්ඤා විමුච්චති।
gae:ජහතත්තාභිනිවෙසං, ඣායන්තො පුන සුඤ්ඤතො॥
gax:1632:ද්වයානුපස්සනාභෙදමනත්තාකාරදස්සනං।
gae:අත්තසඤ්ඤාභිනිවෙසං, විමොක්ඛාය විභාවිතුං॥
gax:1633:පටිනිස්සග්ගතො දිස්වා, සඞ්ඛාරෙසු තිලක්ඛණං।
gae:ජහන්තො සඞ්ඛතාදානං, පක්ඛන්දති අසඞ්ඛතෙ॥
gax:1634:යථාභූතෙන ඤාණෙන, විපස්සන්තො විමුච්චති।
gae:සම්මොහාභිනිවෙසම්හා, අවිපල්ලත්ථදස්සනො॥
gax:1635:මොහතාභොගවිමුත්තා, පටිසඞ්ඛානුපස්සනා।
gae:ජහන්තප්පටිසඞ්ඛං තු, පටිසඞ්ඛාය ලක්ඛණං॥
gax:1636:දිට්ඨිසඞ්ඛාතදොසත්තා, විභාවෙන්තො විවට්ටතො।
gae:සංයොගාභිනිවෙසම්හා, පටිලීනො විමුච්චති॥
gax:1637:මුච්චීතුකම්යතාඤාණං, පටිනිස්සග්ගසම්මතං।
gae:යථා භූතං තථා ඤාණං, පච්චයාකාරනිස්සිතං॥
gax:1638:සඞ්ඛාරුපෙක්ඛාඤාණං තු, පටිසඞ්ඛානුපස්සනා।
gae:වුට්ඨානගාමිනී නාම, විවට්ටන්ති පවුච්චති॥
gax:1639:චතස්සොපි පනිච්චෙතා, ආදානාදිප්පභඤ්ජිතා।
gae:ලක්ඛණත්තයමාහච්ච, පවත්තන්ති යථා තථා॥
gax:1640:නිමිත්තමාරබ්භ තථා පවත්තං,
gax:තිලක්ඛණං ඣායති යාය යොගී।
gax:තමිත්ථමට්ඨාරසභෙදභින්නං,
gae:විපස්සනාභාවනමාහු ධීරා॥
gax:1641:විපස්සනානයමිමමුත්තමං <pb M=.141/> <pb V=.149/> සුභං,
gax:නිදස්සිතං ජිනවචනානුසාරතො।
gax:විභාවයං මනසි හිතාවහං පරං,
gae:නිරාමයං පදමනුපාපුණිස්සති॥
cen:ඉති නාමරූපපරිච්ඡෙදෙ විපස්සනාවිභාගො නාම
cen:එකාදසමො පරිච්ඡෙදො।
