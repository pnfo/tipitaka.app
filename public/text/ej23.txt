cha:23:ආලම්බණදායකවග්ගො
sub:1:ආලම්බණදායකත්ථෙරඅපදානං
gax:1:“අත්ථදස්සිස්ස <pb T=1.318/> <pb M=1.239/> <pb V=1.223/> භගවතො, ලොකජෙට්ඨස්ස තාදිනො।
gae:ආලම්බණං මයා දින්නං, ද්විපදින්දස්ස තාදිනො॥
gax:2:“ධරණිං පටිපජ්ජාමි, විපුලං සාගරප්පරං।
gae:පාණෙසු ච ඉස්සරියං, වත්තෙමි වසුධාය ච॥
gax:3:“කිලෙසා ඣාපිතා මය්හං, භවා සබ්බෙ සමූහතා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:4:“ඉතො ද්වෙසට්ඨිකප්පම්හි, තයො ආසිංසු ඛත්තියා।
gae:එකාපස්සිතනාමා තෙ, චක්කවත්තී මහබ්බලා॥
gax:5:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ආලම්බණදායකො ථෙරො ඉමා ගාථායො අභාසිත්ථාති।
cen:ආලම්බණදායකත්ථෙරස්සාපදානං පඨමං।
sub:2:අජිනදායකත්ථෙරඅපදානං
gax:6:“එකත්තිංසෙ ඉතො කප්පෙ, ගණසත්ථාරකො අහං।
gae:අද්දසං විරජං බුද්ධං, ආහුතීනං පටිග්ගහං॥
gax:7:“චම්මඛණ්ඩං <pb T=1.319/> මයා දින්නං, සිඛිනො ලොකබන්ධුනො।
gae:තෙන කම්මෙන ද්විපදින්ද, ලොකජෙට්ඨ නරාසභ॥
gax:8:“සම්පත්තිං <pb P=1.214/> අනුභොත්වාන, කිලෙසෙ ඣාපයිං අහං।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:9:“එකත්තිංසෙ <pb V=1.224/> ඉතො කප්පෙ, අජිනං යං අදාසහං।
gae:දුග්ගතිං නාභිජානාමි, අජිනස්ස ඉදං ඵලං॥
gax:10:“ඉතො පඤ්චමකෙ කප්පෙ, රාජා ආසිං සුදායකො।
gae:සත්තරතනසම්පන්නො, චක්කවත්තී මහබ්බලො॥
gax:11:“පටිසම්භිදා <pb M=1.240/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අජිනදායකො ථෙරො ඉමා ගාථායො අභාසිත්ථාති।
cen:අජිනදායකත්ථෙරස්සාපදානං දුතියං।
sub:3:ද්වෙරතනියත්ථෙරඅපදානං
gax:12:“මිගලුද්දො පුරෙ ආසිං, අරඤ්ඤෙ කානනෙ අහං।
gae:අද්දසං විරජං බුද්ධං, ආහුතීනං පටිග්ගහං॥
gax:13:“මංසපෙසි මයා දින්නා, විපස්සිස්ස මහෙසිනො।
gae:සදෙවකස්මිං ලොකස්මිං, ඉස්සරං කාරයාමහං॥
gax:14:“ඉමිනා <pb T=1.320/> මංසදානෙන, රතනං නිබ්බත්තතෙ මම।
gae:දුවෙමෙ රතනා ලොකෙ, දිට්ඨධම්මස්ස පත්තියා॥
gax:15:“තෙහං සබ්බෙ අනුභොමි, මංසදානස්ස සත්තියා।
gae:ගත්තඤ්ච මුදුකං මය්හං, පඤ්ඤා නිපුණවෙදනී॥
gax:16:“එකනවුතිතො කප්පෙ, යං මංසමදදිං තදා।
gae:දුග්ගතිං නාභිජානාමි, මංසදානස්සිදං ඵලං॥
gax:17:“ඉතො චතුත්ථකෙ කප්පෙ, එකො ආසිං ජනාධිපො।
gae:මහාරොහිතනාමො සො, චක්කවත්තී මහබ්බලො॥
gax:18:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ද්වෙරතනියො <n>ද්විරතනියො (සී॰)</n> ථෙරො ඉමා ගාථායො අභාසිත්ථාති।
cen:ද්වෙරතනියත්ථෙරස්සාපදානං තතියං।
cen:දසමං භාණවාරං।
sub:4:ආරක්ඛදායකත්ථෙරඅපදානං
gax:19:“සිද්ධත්ථස්ස <pb V=1.225/> භගවතො, වෙදි කාරාපිතා <n>වෙදිකා කාරිතා (ස්යා॰)</n> මයා।
gae:ආරක්ඛො ච මයා දින්නො, සුගතස්ස මහෙසිනො॥
gax:20:“තෙන <pb M=1.241/> කම්මවිසෙසෙන, න පස්සිං භයභෙරවං।
gae:කුහිඤ්චි උපපන්නස්ස, තාසො මය්හං න විජ්ජති॥
gax:21:“චතුන්නවුතිතො <pb T=1.321/> <pb P=1.215/> කප්පෙ, යං වෙදිං කාරයිං පුරෙ।
gae:දුග්ගතිං නාභිජානාමි, වෙදිකාය ඉදං ඵලං॥
gax:22:“ඉතො ඡට්ඨම්හි කප්පම්හි, අපස්සෙනසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:23:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ආරක්ඛදායකො ථෙරො ඉමා ගාථායො අභාසිත්ථාති।
cen:ආරක්ඛදායකත්ථෙරස්සාපදානං චතුත්ථං।
sub:5:අබ්යාධිකත්ථෙරඅපදානං
gax:24:“විපස්සිස්ස භගවතො, අග්ගිසාලං අදාසහං।
gae:බ්යාධිකානඤ්ච ආවාසං, උණ්හොදකපටිග්ගහං॥
gax:25:“තෙන කම්මෙනයං මය්හං, අත්තභාවො සුනිම්මිතො।
gae:බ්යාධාහං නාභිජානාමි, පුඤ්ඤකම්මස්සිදං ඵලං॥
gax:26:“එකනවුතිතො කප්පෙ, යං සාලමදදිං තදා।
gae:දුග්ගතිං නාභිජානාමි, අග්ගිසාලායිදං ඵලං॥
gax:27:“ඉතො ච සත්තමෙ කප්පෙ, එකොසිං අපරාජිතො <n>එකො ආසිං නරාධිපො (ස්යා॰)</n>।
gae:සත්තරතනසම්පන්නො, චක්කවත්තී මහබ්බලො॥
gax:28:“පටිසම්භිදා <pb T=1.322/> <pb P=1.216/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අබ්යාධිකො ථෙරො ඉමා ගාථායො අභාසිත්ථාති।
cen:අබ්යාධිකත්ථෙරස්සාපදානං පඤ්චමං।
sub:6:අඞ්කොලපුප්ඵියත්ථෙරඅපදානං
gax:29:“නාරදො <pb M=1.242/> <pb V=1.226/> <n>වරදො (ක॰)</n> ඉති මෙ නාමං, කස්සපො ඉති මං විදූ।
gae:අද්දසං සමණානග්ගං, විපස්සිං දෙවසක්කතං॥
gax:30:“අනුබ්යඤ්ජනධරං බුද්ධං, ආහුතීනං පටිග්ගහං।
gae:අඞ්කොලපුප්ඵං <n>වකුලපුප්ඵං (ස්යා॰), බකොලපුප්ඵං (ක॰)</n> පග්ගය්හ, බුද්ධස්ස අභිරොපයිං॥
gax:31:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:32:“චතුසත්තතිතො කප්පෙ, රොමසො නාම ඛත්තියො।
gae:ආමුක්කමාලාභරණො, සයොග්ගබලවාහනො॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අඞ්කොලපුප්ඵියො <n>වකුලපුප්ඵියො (ස්යා॰), බකොලපුප්ඵියො (ක॰)</n> ථෙරො ඉමා ගාථායො අභාසිත්ථාති।
cen:අඞ්කොලපුප්ඵියත්ථෙරස්සාපදානං ඡට්ඨං।
sub:7:සොවණ්ණවටංසකියත්ථෙරඅපදානං
gax:34:“උය්යානභූමිං <pb T=1.323/> නිය්යන්තො, අද්දසං ලොකනායකං।
gae:වටංසකං ගහෙත්වාන, සොවණ්ණං සාධුනිම්මිතං॥
gax:35:“සීඝං තතො සමාරුය්හ, හත්ථික්ඛන්ධගතො අහං।
gae:බුද්ධස්ස අභිරොපෙසිං, සිඛිනො ලොකබන්ධුනො॥
gax:36:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵපූජායිදං ඵලං॥
gax:37:“සත්තවීසෙ ඉතො කප්පෙ, එකො ආසිං ජනාධිපො।
gae:මහාපතාපනාමෙන, චක්කවත්තී මහබ්බලො॥
gax:38:“පටිසම්භිදා <pb M=1.243/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සොවණ්ණවටංසකියො ථෙරො ඉමා ගාථායො අභාසිත්ථාති।
cen:සොවණ්ණවටංසකියත්ථෙරස්සාපදානං සත්තමං।
sub:8:මිඤ්ජවටංසකියත්ථෙරඅපදානං
gax:39:“නිබ්බුතෙ <pb V=1.227/> ලොකනාථම්හි, සිඛිම්හි වදතං වරෙ।
gae:වටංසකෙහි ආකිණ්ණං, බොධිපූජං අකාසහං॥
gax:40:“එකත්තිංසෙ <pb T=1.324/> ඉතො කප්පෙ, යං පූජමකරිං තදා।
gae:දුග්ගතිං නාභිජානාමි, බොධිපූජායිදං ඵලං॥
gax:41:“ඉතො ඡබ්බීසතිකප්පෙ, අහුං මෙඝබ්භනාමකො।
gae:සත්තරතනසම්පන්නො, චක්කවත්තී මහබ්බලො॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මිඤ්ජවටංසකියො ථෙරො ඉමා ගාථායො අභාසිත්ථාති।
cen:මිඤ්ජවටංසකියත්ථෙරස්සාපදානං අට්ඨමං।
sub:9:සුකතාවෙළියත්ථෙරඅපදානං
gax:43:“අසිතො <pb P=1.217/> නාම නාමෙන, මාලාකාරො අහං <n>අහුං (?)</n> තදා।
gae:ආවෙළං පග්ගහෙත්වාන, රඤ්ඤො දාතුං වජාමහං॥
gax:44:“අසම්පත්තොම්හි <n>අසම්පත්තම්හි (සී॰), අසම්පත්තොව (?)</n> රාජානං, අද්දසං සිඛිනායකං।
gae:හට්ඨො හට්ඨෙන චිත්තෙන, බුද්ධස්ස අභිරොපයිං॥
gax:45:“එකත්තිංසෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:46:“පඤ්චවීසෙ <pb M=1.244/> ඉතො කප්පෙ, රාජාහොසිං මහබ්බලො।
gae:වෙභාරො නාම නාමෙන, චක්කවත්තී මහබ්බලො॥
gax:47:“පටිසම්භිදා <pb T=1.325/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුකතාවෙළියො ථෙරො ඉමා ගාථායො අභාසිත්ථාති।
cen:සුකතාවෙළියත්ථෙරස්සාපදානං නවමං।
sub:10:එකවන්දනියත්ථෙරඅපදානං
gax:48:“උසභං <pb V=1.228/> පවරං වීරං, වෙස්සභුං විජිතාවිනං।
gae:පසන්නචිත්තො සුමනො, බුද්ධසෙට්ඨමවන්දහං॥
gax:49:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, වන්දනාය ඉදං ඵලං॥
gax:50:“චතුවීසතිකප්පම්හි, විකතානන්දනාමකො।
gae:සත්තරතනසම්පන්නො, චක්කවත්තී මහබ්බලො॥
gax:51:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකවන්දනියො ථෙරො ඉමා ගාථායො අභාසිත්ථාති।
cen:එකවන්දනියත්ථෙරස්සාපදානං දසමං।
cen:ආලම්බණදායකවග්ගො තෙවීසතිමො।
bod:තස්සුද්දානං –
gax:ආලම්බණඤ්ච <pb T=1.326/> අජිනං, මංසදාරක්ඛදායකො।
gax:අබ්යාධි අඞ්කොලං <n>වකුලං (ස්යා॰), බකුළං (ක॰)</n> සොණ්ණං, මිඤ්ජආවෙළවන්දනං।
gae:පඤ්චපඤ්ඤාස ගාථායො, ගණිතා අත්ථදස්සිභි॥
