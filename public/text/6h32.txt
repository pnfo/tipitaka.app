cha:6:ඡට්ඨො පරිච්ඡෙදො
sub:රූපවිභාගො
gax:481:ඉති පඤ්චපරිච්ඡෙද-පරිච්ඡින්නත්ථසඞ්ගහං।
gae:නාමධම්මමසෙසෙන, විභාවෙත්වා සභාවතො॥
gax:482:සප්පභෙදං පවක්ඛාමි, රූපධම්මමිතො පරං।
gae:භූතොපාදායභෙදෙන, දුවිධම්පි පකාසිතං॥
gax:483:උද්දෙසලක්ඛණාදීහි, විභාගජනකා තථා।
gae:කලාපුප්පත්තිතො චාපි, යථානුක්කමතො කථං?
gax:484:රුප්පතීති <pb V=.46/> භවෙ රූපවිකාරප්පච්චයෙසති।
gae:රූපරූපං තථා රූපපරියාපන්නතොපරං॥
gax:485:භූතරූපං තු පථවී, ආපො තෙජො තථාපරො।
gae:වායො ච භවතූපාදාරූපමෙත්ථාති භාසිතං॥
gax:486:භූතරූපමුපාදාය <pb M=.43/>, පවත්තති න චඤ්ඤථා।
gae:ඉච්චුපාදායරූපන්ති, රූපං සෙසමුදීරිතං॥
gax:487:චක්ඛු සොතඤ්ච ඝානඤ්ච, ජිව්හා කායොති පඤ්චධා।
gae:පසාදරූපමක්ඛාතං, නොපසාදං පනෙතරං॥
gax:488:රූපසද්දගන්ධරසා, ඵොට්ඨබ්බමිති පඤ්චධා।
gae:රූපං පසාදවිසයං, පසාදො ගොචරංපරං॥
gax:489:ඉත්ථත්තං පුරිසත්තඤ්ච, භාවරූපමුදීරිතං।
gae:ජීවිතින්ද්රියරූපන්ති, උපාදින්නපවත්තිකං॥
gax:490:වත්ථුරූපං තු හදයං, යං ධාතුද්වයනිස්සයං।
gae:කබළීකාරමාහාරරූපමිච්චාහු පණ්ඩිතා॥
gax:491:රූපධම්මසභාවත්තා, රූපන්ති පරිදීපිතං।
gae:ඉච්චෙවමට්ඨාරසධා, රූපරූපමුදීරිතං॥
gax:492:අනිප්ඵන්නසභාවත්තා, රූපාකාරොපලක්ඛිතං।
gae:අනිප්ඵන්නං නාම රූපං, දසධා පරිදීපිතං॥
gax:493:රූපප්පරිච්ඡෙදං රූපමිච්චාකාසො පකාසිතො।
gae:කායබ්බචීවිඤ්ඤත්තිකං, ද්වයං විඤ්ඤත්තිරූපකං॥
gax:494:ලහුතා මුදුතා කම්ම-ඤ්ඤතා විඤ්ඤත්තියා සහ।
gae:විකාරරූපමිච්චාහු, පඤ්චධා ච විභාවිනො॥
gax:495:උපචයො සන්තති ච, ජරතානිච්චතාති ච।
gae:චතුධා ලක්ඛණරූපං, රූපකණ්ඩෙ විභාවිතං॥
gax:496:ඉච්චෙවමට්ඨවීසතිවිධානිපි <pb V=.47/> විචක්ඛණො।
gae:රූපානි <b>ලක්ඛණාදීහි,</b> විභාවෙය්ය යථාක්කමං॥
gax:497:ඛරතා පථවීධාතු, සායං කක්ඛළලක්ඛණා।
gae:කලාපාධිට්ඨානරසා, පටිග්ගාහොති ගය්හති॥
gax:498:ආබන්ධනමාපොධාතු, සා පග්ඝරණලක්ඛණා।
gae:කලාපාබන්ධනරසා, සඞ්ගහත්තෙන ගය්හති॥
gax:499:තෙජනත්තං <pb M=.44/> තෙජොධාතු, සායමුණ්හත්තලක්ඛණා।
gae:පාචනරසා මද්දවා-නුප්පාදනන්ති ගය්හති॥
gax:500:වායොධාතු වායනත්තං, සා විත්ථම්භනලක්ඛණා।
gae:සමීරණරසාභිනි-හාරභාවෙන ගය්හති॥
gax:501:සබ්බත්ථාවිනිභුත්තාපි, අසම්මිස්සිතලක්ඛණා।
gae:තංතංභාවසමුස්සන්නසම්භාරෙසුපලක්ඛිතා॥
gax:502:අඤ්ඤමඤ්ඤෙනුපත්ථද්ධා, සෙසරූපස්ස නිස්සයා।
gae:චතුද්ධෙවං කලාපෙසු, මහාභූතා පවත්තරෙ॥
gax:503:චක්ඛු සම්භාරචක්ඛුම්හි, සත්තක්ඛිපටලොචිතෙ।
gae:කණ්හමණ්ඩලමජ්ඣම්හි, පසාදොති පවුච්චති॥
gax:504:යෙන චක්ඛුපසාදෙන, රූපානි අනුපස්සති।
gae:පරිත්තං සුඛුමං චෙතං, ඌකාසිරසමූපමං॥
gax:505:සොතං සොතබිලස්සන්තො,
gax:තම්බලොමාචිතෙ තථා।
gax:අඞ්ගුලිවෙධනාකාරෙ,
gae:පසාදොති පවුච්චති॥
gax:506:අන්තො අජපදට්ඨානෙ, ඝානං ඝානබිලෙ ඨිතං।
gae:ජිව්හා ජිව්හාය මජ්ඣම්හි, උප්පලාකාරසන්නිභෙ॥
gax:507:ඉච්චෙවං <pb V=.48/> පන චත්තාරො, තංතංදෙසවවත්ථිතා।
gae:කායප්පසාදො කායම්හි, උපාදින්නෙති පඤ්චධා॥
gax:508:කප්පාසපටලස්නෙහ-සන්නිභා භූතනිස්සිතා।
gae:පසාදා ජීවිතාරක්ඛා, රූපාදිපරිවාරිතා॥
gax:509:ධීතා රාජකුමාරාව, කලාපන්තරවුත්තිනො।
gae:ද්වාරභූතාව පච්චෙකං, පඤ්චවිඤ්ඤාණවීථියා॥
gax:510:රූපාදාභිඝාතාරහභූතානං වා යථාක්කමං।
gae:දට්ඨුකාමනිදානාදිකම්මභූතානමෙව වා॥
gax:511:පසාදලක්ඛණා <pb M=.45/> රූපා-දාවිඤ්ජනරසා තථා।
gae:පඤ්චවිඤ්ඤාණයුගළං, ද්වාරභාවෙන ගය්හරෙ॥
gax:512:රූපං නිභාසො භූතානං, සද්දො නිග්ඝොසනං තථා।
gae:ගන්ධොව ගන්ධනං තත්ථ, රසො ච රසනීයතා॥
gax:513:ඉච්චෙවං පන චත්තාරො, ගොචරා භූතනිස්සිතා।
gae:භූතත්තයඤ්ච ඵොට්ඨබ්බමාපොධාතුවිවජ්ජිතං॥
gax:514:සද්දො අනියතො තත්ථ, තදඤ්ඤො සහවුත්තිනො।
gae:තංතංසභාවභෙදෙන, තංතංද්වාරොපලක්ඛිතො॥
gax:515:පඤ්චෙව පඤ්චවිඤ්ඤාණවීථියා විසයා මතා।
gae:චක්ඛාදිපටිහනනලක්ඛණාව යථාක්කමං॥
gax:516:පඤ්චවිඤ්ඤාණයුගළාලම්බභාවරසා තථා।
gae:පඤ්චවිඤ්ඤාණයුගළං, ගොචරත්තෙන ගය්හරෙ॥
gax:517:ඉත්ථින්ද්රියං පනිත්ථත්තමිත්ථිභාවොති භාසිතො।
gae:පුරිසත්තං තථා භාවො, පුරිසින්ද්රියනාමකො॥
gax:518:තං ද්වයං පනුපාදින්නකායෙ සබ්බත්ථ ලබ්භති।
gae:කලාපන්තරභින්නඤ්ච, භින්නසන්තානවුත්ති ච॥
gax:519:වසෙ <pb V=.49/> වත්තෙති ලිඞ්ගාන-මිත්ථිපුම්භාවලක්ඛණං।
gae:ඉත්ථීති ච පුරිසොති, පකාසනරසං තථා॥
gax:520:ඉත්ථීනං පුරිසානඤ්ච, ලිඞ්ගස්ස ච යථාක්කමං।
gae:නිමිත්තකුත්තාකප්පානං, කාරණත්තෙන ගය්හති॥
gax:521:සත්තා මරන්ති නාසෙන, යස්ස පාණන්ති වුත්තියා।
gae:සජීවමතකායානං, භෙදො යෙනොපලක්ඛිතො॥
gax:522:තදෙතං කම්මජාතාන-මනුපාලනලක්ඛණං।
gae:ජීවිතං ජීවනරසං, ආයුබද්ධොති ගය්හති॥
gax:523:මනොධාතුයා ච තථා, මනොවිඤ්ඤාණධාතුයා।
gae:නිස්සයලක්ඛණං වත්ථු-රූපං හදයසම්මතං॥
gax:524:සමාධානරසං <pb M=.46/> තාස-මුබ්බාහත්තෙන ගය්හති।
gae:යස්මිං කුප්පිතකාලම්හි, වික්ඛිත්තා හොන්ති පාණිනො॥
gax:525:කායො යස්සානුසාරෙන, චිත්තක්ඛෙපෙන ඛිජ්ජති।
gae:යස්මිං නිරුද්ධෙ විඤ්ඤාණ-සොතොපි ච නිරුජ්ඣති॥
gax:526:යං නිස්සාය පතිට්ඨාති, පටිසන්ධි භවන්තරෙ।
gae:තදෙතං කම්මසම්භූතං, පඤ්චවොකාරභූමියං॥
gax:527:මජ්ඣෙ හදයකොසම්හි, අඩ්ඪපසතලොහිතෙ।
gae:භූතරූපමුපාදාය, චක්ඛාදි විය වත්තති॥
gax:528:කබළීකාරො ආහාරො, රූපාහරණලක්ඛණො।
gae:කායානුයාපනරසො, උපත්ථම්භොති ගය්හති॥
gax:529:ඔජාය යාය යාපෙන්ති, ආහාරස්නෙහසත්තියා।
gae:පාණිනො කාමලොකම්හි, සායමෙවං පවුච්චති॥
gax:530:ආකාසධාතු රූපානං, පරියොසානලක්ඛණා।
gae:පරිච්ඡෙදරසා රූපමරියාදොති ගය්හති॥
gax:531:සලක්ඛණපරිච්ඡින්නරූපධම්මපරිග්ගහෙ <pb V=.50/>।
gae:යොගීනමුපකාරාය, යං දෙසෙසි දයාපරො॥
gax:532:පරිච්ඡින්නසභාවානං, කලාපානං යථාරහං।
gae:පරියන්තානමෙවෙස, තදාකාරො පවුච්චති॥
gax:533:ගමනාදිවචීඝොසපවත්තම්හි යථාක්කමං।
gae:වායොපථවිධාතූනං, යො විකාරො සමත්ථතා॥
gax:534:සහජොපාදින්නකානං, ක්රියාවාචාපවත්තියා।
gae:විප්ඵන්දඝට්ටනාහෙතු, චිත්තානුපරිවත්තකො॥
gax:535:ස විකාරවිසෙසොයං, විඤ්ඤත්තීති පකාසිතො।
gae:විඤ්ඤාපෙතීති කායෙන, වාචාය ච විචින්තිතං॥
gax:536:වායොපථවාධිකානං, භූතානමිති කෙචන।
gae:පවුත්තා තාදිනා කාය-පරිග්ගහසුඛාය යා॥
gax:537:කායො <pb M=.47/> යස්සානුභාවෙන,
gax:සහාභොගොව ඛායති।
gax:යං නිරොධා පරාභූතො,
gae:සෙති නිච්චෙතනො යථා॥
gax:538:ලොකෙ පපඤ්චා වත්තන්ති, බහුධා යාය නිම්මිතා।
gae:කප්පෙන්ති කායමත්තානං, බාලා යාය ච වඤ්චිතා॥
gax:539:සායං කායවචීකම්ම-ද්වාරභාවෙන ලක්ඛිතා।
gae:බ්යාපාරඝට්ටනාහෙතු-විකාරාකාරලක්ඛණා॥
gax:540:කායවාචාඅධිප්පාය-පකාසනරසා තථා।
gae:කායවිප්ඵන්දඝට්ටන-හෙතුභාවෙන ගය්හති॥
gax:541:ලහුතා පන රූපානං, අදන්ධාකාරලක්ඛණා।
gae:අවිත්ථානරසා සල්ල-හුකවුත්තීති ගය්හති॥
gax:542:මුදුතාපි <pb V=.51/> ච රූපානං, කක්ඛළාභාවලක්ඛණා।
gae:කිච්චාවිරුජ්ඣනරසා, අනුකුල්යන්ති ගය්හති॥
gax:543:කම්මඤ්ඤතා ච රූපානං, අලංකිච්චස්ස ලක්ඛණා।
gae:පවත්තිසම්පත්තිරසා, යොග්ගභාවොති ගය්හති॥
gax:544:සප්පායමුතුමාහාරං, ලද්ධා චිත්තමනාමයං।
gae:ලහූ මුදු ච කම්මඤ්ඤං, යදා රූපං පවත්තති॥
gax:545:තථා පවත්තරූපස්ස, පවත්තාකාරභෙදිතං।
gae:ලහුතාදිත්තයම්පෙතං, සහවුත්ති තදා භවෙ॥
gax:546:සප්පායපටිවෙධාය, පටිපත්තුපකාරිකා।
gae:සාකාරා රූපසම්පත්ති, පඤ්ඤත්තෙවං මහෙසිනා॥
gax:547:රූපස්සොපචයො නාම, රූපස්සාචයලක්ඛණො।
gae:රූපුම්මුජ්ජාපනරසො, පාරිපූරීති ගය්හති॥
gax:548:පවත්තිලක්ඛණා රූප-සන්තතීති පකාසිතා।
gae:අනුප්පබන්ධනරසා, අවිච්ඡෙදොති ගය්හති॥
gax:549:රූපමාචයරූපෙන <pb M=.48/>, ජායතිච්චුපරූපරි।
gae:පෙක්ඛතොපචායාකාරා, ජාති ගය්හති යොගිනා॥
gax:550:අනුප්පබන්ධාකාරෙන, ජායතීති සමෙක්ඛතො।
gae:තදායං සන්තතාකාරා, සමුපට්ඨාසි චෙතසි॥
gax:551:එවමාභොගභෙදෙන, ජාතිරූපං ද්විධා කතං।
gae:අත්ථූපලද්ධිභාවෙන, ජායන්තං වාථ කෙවලං॥
gax:552:රූපවිවිත්තමොකාසං, පුරක්ඛත්තෙන චීයති।
gae:අභාවා පන භාවාය, පවත්තමිති සන්තති॥
gax:553:එවමාකාරභෙදාපි, සබ්බාකාරවරාකරො।
gae:ජාතිරූපං ද්විධාකාසි, ජාතිරූපවිරොචනො॥
gax:554:ජරතා <pb V=.52/> කාලහරණං, රූපානං පාකලක්ඛණා।
gae:නවතාපායනරසා, පුරාණත්තන්ති ගය්හති॥
gax:555:අන්තිමක්ඛණසම්පත්ති, පරිභිජ්ජනලක්ඛණා।
gae:අනිච්චතා හරණරසා, ඛයභාවෙන ගය්හති॥
gax:556:ඉති ලක්ඛණරූපං තු, තිවිධං භින්නකාලිකං।
gae:සභාවරූපධම්මෙසු, තංතංකාලොපලක්ඛිතං॥
gax:557:යෙන ලක්ඛීයති රූපං, භින්නාකාරං ඛණෙ ඛණෙ।
gae:විපස්සනානයත්ථාය, තමිච්චාහ තථාගතො॥
gax:558:ඉච්චෙවං සපරිච්ඡෙදා, සවිකාරා සලක්ඛණා।
gae:අකිච්ඡා පටිවෙධාය, දයාපන්නෙන තාදිනා॥
gax:559:රූපධම්මා සභාවෙන, විජ්ජමානාති භාසිතා।
gae:අජ්ඣත්තිකාදිභෙදෙන, බහුධා භිජ්ජරෙ කථං।
gax:560:ද්වාරභූතා පවත්තෙන්ති, චිත්තමත්තාති කප්පිතං।
gae:රූපමජ්ඣත්තිකං තස්මා, පසාදා බාහිරංපරං॥
gax:561:වණ්ණො <pb M=.49/> ගන්ධො රසොජා ච, භූතරූපඤ්ච භාසිතං।
gae:අවිනිබ්භොගරූපං තු, විනිබ්භොගං පනෙතරං॥
gax:562:සත්තවිඤ්ඤාණධාතූනං, නිස්සයත්තා යථාරහං।
gae:පසාදා හදයඤ්චෙව, වත්ථුනා වත්ථු දෙසිතං॥
gax:563:පඤ්චවිඤ්ඤාණුපාදින්න-ලිඞ්ගාදි ච පවත්තිතො।
gae:පසාදා ජීවිතං භාවා, චෙන්ද්රියං නෙන්ද්රියංපරං॥
gax:564:පඤ්චවිඤ්ඤාණකම්මානං, පවත්තිමුඛභාවතො।
gae:ද්වාරං පසාදවිඤ්ඤත්ති-පරමද්වාරමීරිතං॥
gax:565:පටිහඤ්ඤන්තඤ්ඤමඤ්ඤං, පසාදවිසයා පන।
gae:තස්මා සප්පටිඝං නාම, රූපමප්පටිඝංපරං॥
gax:566:ද්වාරාලම්බණභාවෙන <pb V=.53/>, සභාවෙනෙව පාකටා।
gae:තෙ එවොළාරිකං තස්මා, සෙසං සුඛුමමීරිතං॥
gax:567:ඔළාරිකසභාවෙන, පරිග්ගහසුඛා තහිං।
gae:තෙ එව සන්තිකෙරූපං, දූරෙරූපං පනෙතරං॥
gax:568:තණ්හාදිට්ඨීහුපෙතෙන, කම්මුනාදින්නභාවතො।
gae:කම්මජාතමුපාදින්නං, අනුපාදින්නකංපරං॥
gax:569:චක්ඛුනා දිස්සමානත්තා, සනිදස්සනනාමකං।
gae:රූපමෙව තතො සෙස-මනිදස්සනමබ්රවුං॥
gax:570:සනිදස්සනරූපඤ්ච, රූපං සප්පටිඝං තථා।
gae:අනිදස්සනමඤ්ඤං තු, ථූලං සප්පටිඝං මතං॥
gax:571:අනිදස්සනරූපඤ්ච, සෙසං අප්පටිඝං තථා।
gae:රූපං තිවිධමිච්චෙවං, විභජන්ති විචක්ඛණා॥
gax:572:අප්පත්තගොචරග්ගාහිරූපං චක්ඛාදිකං ද්වයං।
gae:සම්පත්තග්ගාහි ඝානාදි-ත්තයමග්ගාහිකං රූපං॥
gax:573:දිට්ඨං රූපං සුතං සද්දො, මුතං ගන්ධාදිකත්තයං।
gae:විඤ්ඤාණෙනෙව ඤෙය්යත්තා, විඤ්ඤාතමපරං භවෙ॥
gax:574:හදයං <pb M=.50/> වත්ථුමෙවෙත්ථ, ද්වාරං විඤ්ඤත්තිකද්වයං।
gae:පසාදා වත්ථු ච ද්වාරං, අඤ්ඤං තුභයවජ්ජිතං॥
gax:575:භෙදිත්වා රූපමිච්චෙවං, තස්සෙව පුන පණ්ඩිතො।
gae:<b>සමුට්ඨානජනකෙහි,</b> විභාවෙය්ය යථාරහං॥
gax:576:කුසලාකුසලං කම්ම-මතීතං කාමිකං තථා।
gae:රූපාවචරමිච්චෙවං, පඤ්චවීසතිධා ඨිතං॥
gax:577:පටිසන්ධිමුපාදාය, සඤ්ජනෙති ඛණෙ ඛණෙ।
gae:කාමරූපෙසු රූපානි, කම්මජානි යථාරහං॥
gax:578:ජායන්තං <pb V=.54/> පඤ්චවිඤ්ඤාණ-පාකාරුප්පවිවජ්ජිතං।
gae:භවඞ්ගාදිමුපාදාය, සමුප්පාදෙති මානසං॥
gax:579:සීතුණ්හොතුසමඤ්ඤාතා,
gax:තෙජොධාතු ඨිතික්ඛණෙ।
gax:තථෙවජ්ඣොහටාහාරො,
gae:කාමෙ කායප්පතිට්ඨිතො॥
gax:580:අජ්ඣත්තං පන චත්තාරො, බාහිරො තුපලබ්භති।
gae:සබ්බෙ කාමභවෙ රූපෙ, ආහාරො න සමීරිතො॥
gax:581:පවත්තෙ හොන්ති චත්තාරො, කම්මමෙවොපපත්තියං।
gae:ජීවමානස්ස සබ්බෙපි, මතස්සොතු සියා න වා॥
gax:582:කම්මං චිත්තොතුමාහාර-මිච්චෙවං පන පණ්ඩිතා।
gae:රූපානං ජනකත්තෙන, පච්චයාති පකාසයුං॥
gax:583:හදයින්ද්රියරූපානි, කම්මජානෙව චිත්තජං।
gae:විඤ්ඤත්තිද්වයමීරෙන්ති, සද්දො චිත්තොතුජො මතො॥
gax:584:චිත්තොතුකබළීකාර-සම්භූතා ලහුතාදයො।
gae:කම්මචිත්තොතුකාහාර-ජානි සෙසානි දීපයෙ॥
gax:585:ජායමානාදිරූපානං, සභාවත්තා හි කෙවලං।
gae:ලක්ඛණානි න ජායන්ති, කෙහිචීති පකාසිතං॥
gax:586:යදිජාතාදයො <pb M=.51/> තෙස-මවස්සං තංසභාවතා।
gae:තෙසඤ්ච ලක්ඛණානන්ති, අනවත්ථා භවිස්සති॥
gax:587:අට්ඨාරස පන්නරස, තෙරස ද්වාදසාති ච।
gae:කම්මචිත්තොතුකාහාර-ජානි හොන්ති යථාක්කමං॥
gax:588:<b>කලාපානි</b> යථායොගං, තානි සඞ්ගය්හ පණ්ඩිතා।
gae:නව ඡ චතුරො ද්වෙති, එකවීසති භාවයුං॥
gax:589:ජීවිතඤ්චාවිනිබ්භොග-රූපඤ්ච <pb V=.55/>, සහවුත්තිතො।
gae:සඞ්ගය්හ චක්ඛුදසකං, චක්ඛුමාදාය භාසිතං॥
gax:590:තථා සොතඤ්ච ඝානඤ්ච, ජිව්හං කායං යථාක්කමං।
gae:ඉත්ථිභාවඤ්ච පුම්භාවං, වත්ථුමාදාය දීපයෙ॥
gax:591:අවිනිබ්භොගරූපෙන, ජීවිතනවකං භවෙ।
gae:ඉච්චෙවං <b>කම්මජා</b> නාම, කලාපා නවධා ඨිතා॥
gax:592:අවිනිබ්භොගරූපඤ්ච, සුද්ධට්ඨකමුදීරිතං।
gae:කායවිඤ්ඤත්තියා සද්ධිං, නවකන්ති පවුච්චති॥
gax:593:වචීවිඤ්ඤත්තිසද්දෙහි, දසකං භාසිතං තථා।
gae:ලහුතාදෙකාදසකං, ලහුතාදීහි තීහිපි॥
gax:594:කායවිඤ්ඤත්තිලහුතා-දීහි ද්වාදසකං මතං।
gae:වචීවිඤ්ඤත්තිලහුතා-දීහි තෙරසකං තථා॥
gax:595:ගහෙත්වාකාරභෙදඤ්ච, තංතංකාලොපලක්ඛිතං।
gae:ඉති <b>චිත්තසමුට්ඨානා,</b> ඡ කලාපාති භාසිතා॥
gax:596:සුද්ධට්ඨකං තු පඨමං, සද්දෙන නවකං මතං।
gae:ලහුතාදෙකාදසකං, ලහුතාදිසමායුතං॥
gax:597:සද්දෙන ලහුතාදීහි, තථා ද්වාදසකං භවෙ।
gae:කලාපා <b>උතුසම්භූතා,</b> චතුද්ධෙවං පකාසිතා॥
gax:598:සුද්ධට්ඨකඤ්ච ලහුතා-දෙකාදසකමිච්චපි।
gae:කලාපා<b>හාරසම්භූතා,</b> දුවිධාව විභාවිතා॥
gax:599:කලාපානං <pb M=.52/> පරිච්ඡෙද-ලක්ඛණත්තා විචක්ඛණා।
gae:න කලාපඞ්ගමිච්චාහු, ආකාසං ලක්ඛණානි ච॥
gax:600:ඉච්චෙවං චතුසම්භූතා, කලාපා එකවීසති।
gae:සබ්බෙ ලබ්භන්ති අජ්ඣත්තං, බාහිරොතුසමුට්ඨිතා॥
gax:601:අට්ඨකං <pb V=.56/> සද්දනවක-මිති ද්වෙධාව භාසිතා।
gae:මතකායෙපි තෙ එව, සියුමිච්චාහු පණ්ඩිතා॥
gax:602:කාමෙ සබ්බෙපි ලබ්භන්ති, සභාවානං යථාරහං।
gae:සම්පුණ්ණායතනානං තු, පවත්තෙ චතුසම්භවා॥
gax:603:දසකානෙව සබ්බානි, කම්මජානෙව ජාතියං।
gae:චක්ඛුසොතඝානභාව-දසකානි න වා සියුං॥
gax:604:වත්ථුකායදසකානි, සභාවදසකානි වා।
gae:ගබ්භසෙය්යකසත්තානං, තතො සෙසානි සම්භවා॥
gax:605:කම්මං රූපං ජනෙතෙවං,
gax:මානසං සන්ධිතො පරං।
gax:තෙජොධාතු ඨිතිප්පත්තා,
gae:ආහාරජ්ඣොහටො තථා॥
gax:606:ඉච්චෙවං චතුසම්භූතා, රූපසන්තති කාමිනං।
gae:දීපජාලාව සම්බන්ධා, යාවජීවං පවත්තති॥
gax:607:ආයුනො වාථ කම්මස්ස, ඛයෙනොභින්නමෙව වා।
gae:අඤ්ඤෙන වා මරන්තාන-මුපච්ඡෙදකකම්මුනා॥
gax:608:සත්තරසචිත්තක්ඛණමායු රූපානමීරිතං।
gae:සත්තරසමචිත්තස්ස, චුතිචිත්තොපරී තතො॥
gax:609:ඨිතිකාලමුපාදාය, කම්මජං න පරං භවෙ।
gae:තතො භිජ්ජතුපාදින්නං, චිත්තජාහාරජං තතො॥
gax:610:ඉච්චෙවං මතසත්තානං, පුනදෙව භවන්තරෙ।
gae:පටිසන්ධිමුපාදාය, තථා රූපං පවත්තති॥
gax:611:ඝානජිව්හාකායභාවදසකාහාරජං <pb M=.53/> පන।
gae:රූපං රූපභවෙ නත්ථි, පටිසන්ධිපවත්තියං॥
gax:612:තත්ථ <pb V=.57/> ගන්ධරසොජා ච, න ලබ්භන්තීති කෙචන।
gae:කලාපා ච ගණෙතබ්බා, තත්ථෙතං රූපවජ්ජිතා॥
gax:613:ඨිතික්ඛණඤ්ච චිත්තස්ස, තෙ එව පටිසෙධයුං।
gae:චිත්තභඞ්ගක්ඛණෙ රූප-සමුප්පත්තිඤ්ච වාරයුං॥
gax:614:චක්ඛුසොතවත්ථුසද්දචිත්තජම්පි අසඤ්ඤිසු।
gae:අරූපෙ පන රූපානි, සබ්බථාපි න ලබ්භරෙ॥
gax:615:ඉත්ථං පනෙත්ථ විමලෙන විභාවනත්ථං,
gax:ධම්මං සුධම්මමුපගම්ම සුරාධිවාසං।
gax:රූපං අරූපසවිභාගසලක්ඛණං තං,
gae:වුත්තං පවුත්තමභිධම්මනයෙ මයාපි॥
gax:616:රූපවිභාගමිමං සුවිභත්තං, රූපයතො පන චෙතසි නිච්චං।
gae:රූපසමිද්ධජිනෙරිතධම්මෙ, රූපවතී අභිවඩ්ඪති පඤ්ඤා॥
cen:ඉති නාමරූපපරිච්ඡෙදෙ රූපවිභාගො නාම
cen:ඡට්ඨො පරිච්ඡෙදො।
