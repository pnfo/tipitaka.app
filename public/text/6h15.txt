cha:15:පන්නරසමො පරිච්ඡෙදො
sub:අරූපාවචරසමාධිභාවනානිද්දෙසො
gax:980:රූපාරූපමතීතෙන <pb P=.100/> <pb V=.128/>, රූපාරූපාදිවෙදිනා।
gae:යානි චාරූපපුඤ්ඤානි, සරූපෙනීරිතානි තු॥
gax:981:තෙසං දානි පවක්ඛාමි, භාවනානයමුත්තමං।
gae:යොගාවචරභික්ඛූනං, හිතත්ථාය සමාසතො॥
gax:982:“රූපෙ ඛො විජ්ජමානස්මිං, දණ්ඩාදානාදයො සියුං।
gae:අනෙකාපි පනාබාධා, චක්ඛුරොගාදයො”ඉති॥
gax:983:රූපෙ ආදීනවං දිස්වා, රූපෙ නිබ්බින්දමානසො।
gae:තස්සාතික්කමනත්ථාය, අරූපං පටිපජ්ජති॥
gax:984:තම්හා <pb M=.136/> කසිණරූපාපි, සො නිබ්බිජ්ජ විසාරදො।
gae:අපක්කමිතුකාමො ච, සූකරාභිහතොව සා॥
gax:985:චතුත්ථෙ පන ඣානස්මිං, හුත්වා චිණ්ණවසී වසී।
gae:චතුත්ථජ්ඣානතො ධීමා, වුට්ඨාය විධිනා පුන॥
gax:986:කරොති පනිදං චිත්තං, රූපමාරම්මණං යතො।
gae:ආසන්නසොමනස්සඤ්ච, ථූලසන්තවිමොක්ඛතො॥
gax:987:ඉති ආදීනවං දිස්වා, චතුත්ථෙ තත්ථ සබ්බසො।
gae:නිකන්තිං පරියාදාය, පඨමාරුප්පඤ්ච සන්තතො॥
gax:988:චක්කවාළපරියන්තං, යත්තකං වා පනිච්ඡති।
gae:තත්තකං පත්ථරිත්වාන, ඵුට්ඨොකාසඤ්ච තෙන තං॥
gax:989:ආකාසො <pb V=.129/> ඉති වානන්තො,
gax:ආකාසො ඉති වා පුන।
gax:මනසා හි කරොන්තොව,
gae:උග්ඝාටෙති පවුච්චති॥
gax:990:උග්ඝාටෙන්තො හි කසිණං, න සංවෙල්ලෙති තං පන।
gae:න චුද්ධරති සො යොගී, පූවං විය කපාලතො॥
gax:991:කෙවලං පන තං නෙව, ආවජ්ජති න පෙක්ඛති।
gae:නාවජ්ජන්තො නපෙක්ඛන්තො, උග්ඝාටෙති හි නාමසො॥
gax:992:කසිණුග්ඝාටිමාකාසං <pb P=.101/>, නිමිත්තං පන තංව සො।
gae:ආකාසො ඉති චිත්තෙන, ආවජ්ජති පුනප්පුනං॥
gax:993:ආවජ්ජතො හි තස්සෙවං,
gax:කරොතො තක්කාහතම්පි ච।
gax:පඤ්ච නීවරණා තස්ස,
gae:වික්ඛම්භන්ති හි සබ්බසො॥
gax:994:ආසෙවති <pb M=.137/> ච භාවෙති, තං නිමිත්තං පුනප්පුනං।
gae:කරොතො පන තස්සෙව, සන්තචිත්තස්ස යොගිනො॥
gax:995:තත්රාකාසෙ පනාප්පෙති, පඨමාරුප්පමානසං।
gae:ඉධාපි පුරිමෙ භාගෙ, තීණි චත්තාරි වා පන॥
gax:996:ජවනානි උපෙක්ඛාය, සම්පයුත්තානි හොන්ති හි।
gae:චතුත්ථං පඤ්චමං වාපි, හොති ආරුප්පමානසං॥
gax:997:පුන භාවෙතුකාමෙන, දුතියාරුප්පමානසං।
gae:සුචිණ්ණවසිනා හුත්වා, පඨමාරුප්පමානසෙ॥
gax:998:ආසන්නරූපාවචර-ජ්ඣානපච්චත්ථිකන්ති ච।
gae:දුතියාරුප්පචිත්තංව, න ච සන්තමිදන්ති ච॥
gax:999:එවමාදීනවං <pb V=.130/> දිස්වා, පඨමාරුප්පමානසෙ।
gae:නිකන්තිං පරියාදාය, දුතියං සන්තතො පන॥
gax:1000:තමාකාසං ඵරිත්වාන, පවත්තමානසං පන।
gae:තඤ්ච විඤ්ඤාණමිච්චෙවං, කත්තබ්බං මනසා බහුං॥
gax:1001:ආවජ්ජනඤ්ච කත්තබ්බං, තථා තක්කාහතම්පි ච।
gae:“අනන්ත”න්ති “අනන්ත”න්ති, කාතබ්බං මනසා නිධ॥
gax:1002:තස්මිං පන නිමිත්තස්මිං, විචාරෙන්තස්ස මානසං।
gae:උපචාරෙන තං චිත්තං, සමාධියති යොගිනො॥
gax:1003:ආසෙවති ච භාවෙති, තං නිමිත්තං පුනප්පුනං।
gae:තස්ස චෙවං කරොන්තස්ස, සතිසම්පන්නචෙතසො॥
gax:1004:ආකාසං ඵුසවිඤ්ඤාණෙ, දුතියාරුප්පමානසං।
gae:අප්පෙති අප්පනා යස්මිං, නයො වුත්තනයොව සො॥
gax:1005:ආකාසොයමනන්තොති, එවමාකාසමෙව තං।
gae:ඵරිත්වා පවත්තවිඤ්ඤාණං, “විඤ්ඤාණඤ්ච”න්ති වුච්චති॥
gax:1006:මනක්කාරවසෙනාපි, අනන්තං පරිදීපිතං।
gae:“විඤ්ඤාණානන්ත”මිච්චෙව, වත්තබ්බං පනිදං සියා॥
gax:1007:අථ <pb M=.138/> භාවෙතුකාමෙන, තතියාරුප්පමානසං।
gae:සුචිණ්ණවසිනා හුත්වා, දුතියාරුප්පමානසෙ॥
gax:1008:ආසන්නපඨමාරුප්ප-චිත්තපච්චත්ථිකන්ති ච।
gae:තතියාරුප්පචිත්තංව, න ච සන්තමිදන්ති ච॥
gax:1009:එවමාදීනවං දිස්වා, දුතියාරුප්පමානසෙ।
gae:නිකන්තිං පරියාදාය, තතියං සන්තතො පන॥
gax:1010:එවං මනසි කත්වාන, කාතබ්බො මනසා පුන।
gae:පඨමාරුප්පවිඤ්ඤාණා-භාවො තස්සෙව සුඤ්ඤතො॥
gax:1011:තං <pb P=.102/> <pb V=.131/> පනාකාසවිඤ්ඤාණං, අකත්වා මනසා පුන।
gae:“නත්ථි නත්ථී”ති වාතෙන, “සුඤ්ඤං සුඤ්ඤ”න්ති වා තතො॥
gax:1012:ආවජ්ජිතබ්බමෙවඤ්හි, කත්තබ්බං මනසාපි ච।
gae:තක්කාහතඤ්ච කාතබ්බං, පුනප්පුනංව ධීමතා॥
gax:1013:තස්මිං නිමිත්තෙ තස්සෙවං, විචාරෙන්තස්ස මානසං।
gae:සති තිට්ඨති භිය්යොපි, සමාධියති මානසං॥
gax:1014:ආසෙවති ච භාවෙති, තං නිමිත්තං පුනප්පුනං।
gae:තස්ස චෙවං කරොන්තස්ස, සතිසම්පන්නචෙතසො॥
gax:1015:කසිණුග්ඝාටිමාකාසං, ඵරිත්වාන සමන්තතො।
gae:විඤ්ඤාණස්ස පවත්තස්ස, නත්ථිභාවෙ අභාවකෙ॥
gax:1016:තතියාරුප්පවිඤ්ඤාණං,
gax:තං පනාප්පෙති යොගිනො।
gax:අප්පනාය නයොපෙත්ථ,
gae:හොති වුත්තනයොව සො॥
gax:1017:ආකාසගතවිඤ්ඤාණං, දුතියාරුප්පචක්ඛුනා।
gae:පස්සන්තො විහරිත්වාන, “නත්ථි නත්ථී”තිආදිනා॥
gax:1018:පරිකම්මමනක්කාරෙ <pb M=.139/>, තස්මිං අන්තරහිතෙ පන।
gae:තස්සාපගමමත්තංව, පස්සන්තො වසතී ච සො॥
gax:1019:සන්නිපාතං යථා කොචි, දිස්වා සඞ්ඝස්ස කත්ථචි।
gae:ගතෙ සඞ්ඝෙ තු තං ඨානං, සුඤ්ඤමෙවානුපස්සති॥
gax:1020:පුන භාවෙතුකාමෙන, චතුත්ථාරුප්පමානසං।
gae:සුචිණ්ණවසිනා හුත්වා, තතියාරුප්පමානසෙ॥
gax:1021:ආසන්නදුතියාරුප්ප-චිත්තපච්චත්ථිකන්ති ච।
gae:චතුත්ථාරුප්පචිත්තංව, න ච සන්තමිදන්ති ච॥
gax:1022:එවමාදීනවං <pb V=.132/> දිස්වා, තතියාරුප්පමානසෙ।
gae:නිකන්තිං පරියාදාය, චතුත්ථං සන්තතො පන॥
gax:1023:එවං මනසි කත්වාන, පුන තත්ථෙව ධීමතා।
gae:අභාවාරම්මණං කත්වා, සම්පවත්තමිදං මනො॥
gax:1024:“සන්තං සන්තමිදං චිත්ත”-මිච්චෙවං තං පුනප්පුනං।
gae:හොති ආවජ්ජිතබ්බඤ්ච, කාතබ්බං මනසාපි ච॥
gax:1025:තස්මිං නිමිත්තෙ තස්සෙවං, විචාරෙන්තස්ස මානසං।
gae:සති තිට්ඨති භිය්යොපි, සමාධියති මානසං॥
gax:1026:ආසෙවති ච භාවෙති, තං නිමිත්තං පුනප්පුනං।
gae:තස්ස චෙවං කරොන්තස්ස, සතිසම්පන්නචෙතසො॥
gax:1027:තතියාරුප්පසඞ්ඛාත-ඛන්ධෙසු ච චතූසුපි।
gae:චතුත්ථාරුප්පවිඤ්ඤාණං, තං පනාප්පෙති යොගිනො॥
gax:1028:අප්පනාය <pb P=.103/> නයොපෙත්ථ, හෙට්ඨා වුත්තනයූපමො।
gae:අපිචෙත්ථ විසෙසොයං, වෙදිතබ්බො විභාවිනා॥
gax:1029:“අහො සන්තා වතාය”න්ති, සමාපත්ති පදිස්සති।
gae:යා පනාභාවමත්තම්පි, කත්වා ඨස්සති ගොචරං॥
gax:1030:සන්තාරම්මණතායෙව, “සන්තාය”න්ති විපස්සති।
gae:සන්තතො චෙ මනක්කාරො, කථඤ්ච සමතික්කමො॥
gax:1031:අනාපජ්ජිතුකාමත්තා <pb M=.140/>, හොතෙව සමතික්කමො।
gae:“සමාපජ්ජාමහමෙත”-මිච්චාභොගො න විජ්ජති॥
gax:1032:සන්තතො තං කරොන්තො හි, මනසා සුඛුමං පරං।
gae:අසඤ්ඤං පන දුබ්බල්යං, පාපුණාති මහග්ගතං॥
gax:1033:නෙවසඤ්ඤී ච නාසඤ්ඤී,
gae:යාය සඤ්ඤාය හොති සො।
gax:න <pb V=.133/> කෙවලං තු සඤ්ඤාව,
gae:එදිසී අථ ඛො පන॥
gax:1034:එවමෙව භවන්තෙත්ථ, සුඛුමා වෙදනාදයො।
gae:පත්තමක්ඛනතෙලෙන, මග්ගස්මිං උදකෙන ච॥
gax:1035:සාවෙතබ්බො අයං අත්ථො, චතුත්ථාරුප්පබොධනෙ।
gae:පටුසඤ්ඤාය කිච්චස්ස, නෙවක්කරණතො අයං॥
gax:1036:“නෙවසඤ්ඤා”ති නිද්දිට්ඨා, චතුත්ථාරුප්පසම්භවා।
gae:පටුසඤ්ඤාය කිච්චං සා, කාතුං සක්කොති නෙව ච॥
gax:1037:යථා දහනකිච්චං තු, තෙජොධාතු සුඛොදකෙ।
gax:සා සඞ්ඛාරාවසෙසත්තා, සුඛුමත්තෙන විජ්ජති।
gae:තස්මා පන ච සා සඤ්ඤා, “නාසඤ්ඤා”ති පවුච්චති॥
gax:1038:එතා හි රූපමාකාසං,
gax:විඤ්ඤාණං තදභාවකං।
gax:අතික්කමිත්වා කමතො,
gae:චතස්සො හොන්ති ආහ ච॥
gax:1039:“ආරම්මණාතික්කමතො, චතස්සොපි භවන්තිමා।
gae:අඞ්ගාතික්කමමෙතාසං, න ඉච්ඡන්ති විභාවිනො॥
gax:1040:සුපණීතතරා <pb M=.141/> හොන්ති,
gax:පච්ඡිමා පච්ඡිමා ඉධ।
gax:උපමා තත්ථ විඤ්ඤෙය්යා,
gae:පාසාදතලසාටිකා”ති॥
gax:1041:සඞ්ඛෙපෙන මයාරුප්ප-සමාපත්තිනයො අයං।
gae:දස්සිතො දස්සිතො සුද්ධ-දස්සිනා පියදස්සිනා॥
gax:1042:රූපාරූපජ්ඣානසමාපත්තිවිධානං <pb V=.134/>,
gax:ජානාතිමං සාරතරං යො පන භික්ඛු।
gax:රූපාරූපජ්ඣානසමාපත්තීසු දක්ඛො,
gae:රූපාරූපං යාති භවං සො අභිභුය්ය॥
cen:ඉති අභිධම්මාවතාරෙ අරූපාවචරසමාධිභාවනානිද්දෙසො නාම
cen:පන්නරසමො පරිච්ඡෙදො।
