cha:13:සෙරෙය්යවග්ගො
sub:1:සෙරෙය්යකත්ථෙරඅපදානං
gax:1:“අජ්ඣායකො <pb M=1.170/> <pb V=1.156/> <pb P=1.155/> මන්තධරො, තිණ්ණං වෙදාන පාරගූ।
gae:අබ්භොකාසෙ ඨිතො සන්තො, අද්දසං ලොකනායකං॥
gax:2:“සීහං යථා වනචරං, බ්යග්ඝරාජංව නිත්තසං।
gae:තිධාපභින්නමාතඞ්ගං, කුඤ්ජරංව මහෙසිනං॥
gax:3:“සෙරෙය්යකං ගහෙත්වාන, ආකාසෙ උක්ඛිපිං <n>නික්ඛිපිං (ක॰)</n> අහං।
gae:බුද්ධස්ස ආනුභාවෙන, පරිවාරෙන්ති සබ්බසො <n>සබ්බතො (සී॰)</n>॥
gax:4:“අධිට්ඨහි මහාවීරො, සබ්බඤ්ඤූ ලොකනායකො।
gae:සමන්තා පුප්ඵච්ඡදනා, ඔකිරිංසු නරාසභං॥
gax:5:“තතො සා පුප්ඵකඤ්චුකා, අන්තොවණ්ටා බහිමුඛා।
gae:සත්තාහං ඡදනං කත්වා, තතො අන්තරධායථ॥
gax:6:“තඤ්ච අච්ඡරියං දිස්වා, අබ්භුතං ලොමහංසනං।
gae:බුද්ධෙ චිත්තං පසාදෙසිං, සුගතෙ ලොකනායකෙ॥
gax:7:“තෙන චිත්තප්පසාදෙන, සුක්කමූලෙන චොදිතො।
gae:කප්පානං සතසහස්සං, දුග්ගතිං නුපපජ්ජහං॥
gax:8:“පන්නරසසහස්සම්හි <pb T=1.223/>, කප්පානං පඤ්චවීසති।
gae:වීතමලා <n>චිත්තමාලා (සී॰), විලාමාලා (ස්යා॰)</n> සමානා ච, චක්කවත්තී මහබ්බලා॥
gax:9:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සෙරෙය්යකො ථෙරො ඉමා ගාථායො අභාසිත්ථාති।
cen:සෙරෙය්යකත්ථෙරස්සාපදානං පඨමං।
sub:2:පුප්ඵථූපියත්ථෙරඅපදානං
gax:10:“හිමවන්තස්සාවිදූරෙ <pb M=1.171/> <pb V=1.157/>, කුක්කුරො නාම <n>කුක්කුටො නාම (සී॰)</n> පබ්බතො।
gae:වෙමජ්ඣෙ තස්ස වසති, බ්රාහ්මණො මන්තපාරගූ॥
gax:11:“පඤ්ච සිස්සසහස්සානි, පරිවාරෙන්ති මං සදා।
gae:පුබ්බුට්ඨායී ච තෙ ආසුං, මන්තෙසු ච විසාරදා॥
gax:12:“බුද්ධො <pb P=1.156/> ලොකෙ සමුප්පන්නො, තං විජානාථ නො භවං।
gae:අසීතිබ්යඤ්ජනානස්ස, බාත්තිංසවරලක්ඛණා॥
gax:13:“බ්යාමප්පභො ජිනවරො, ආදිච්චොව විරොචති।
gae:සිස්සානං වචනං සුත්වා, බ්රාහ්මණො මන්තපාරගූ॥
gax:14:“අස්සමා අභිනික්ඛම්ම, දිසං පුච්ඡති සිස්සකෙ <n>බ්රාහ්මණො (ස්යා॰)</n>।
gae:යම්හි දෙසෙ මහාවීරො, වසති ලොකනායකො॥
gax:15:“තාහං දිසං නමස්සිස්සං, ජිනං අප්පටිපුග්ගලං।
gae:උදග්ගචිත්තො සුමනො, පූජෙසිං තං තථාගතං॥
gax:16:“එථ <pb T=1.224/> සිස්සා ගමිස්සාම, දක්ඛිස්සාම තථාගතං।
gae:වන්දිත්වා සත්ථුනො පාදෙ, සොස්සාම ජිනසාසනං॥
gax:17:“එකාහං අභිනික්ඛම්ම, බ්යාධිං පටිලභිං අහං।
gae:බ්යාධිනා පීළිතො සන්තො, සාලං වාසයිතුං ගමිං॥
gax:18:“සබ්බෙ සිස්සෙ සමානෙත්වා, අපුච්ඡිං තෙ තථාගතං।
gae:කීදිසං ලොකනාථස්ස, ගුණං පරමබුද්ධිනො॥
gax:19:“තෙ මෙ පුට්ඨා වියාකංසු, යථා දස්සාවිනො තථා।
gae:සක්කච්චං බුද්ධසෙට්ඨං තං, දෙසෙසුං <n>දස්සෙසුං (සී॰ ස්යා॰)</n> මම සම්මුඛා॥
gax:20:“තෙසාහං වචනං සුත්වා, සකං චිත්තං පසාදයිං।
gae:පුප්ඵෙහි ථූපං කත්වාන, තත්ථ කාලඞ්කතො අහං॥
gax:21:“තෙ මෙ සරීරං ඣාපෙත්වා, අගමුං බුද්ධසන්තිකං।
gae:අඤ්ජලිං පග්ගහෙත්වාන, සත්ථාරමභිවාදයුං॥
gax:22:“පුප්ඵෙහි ථූපං කත්වාන, සුගතස්ස මහෙසිනො।
gae:කප්පානං සතසහස්සං, දුග්ගතිං නුපපජ්ජහං॥
gax:23:“චත්තාලීසසහස්සම්හි <pb M=1.172/> <pb V=1.158/>, කප්පෙ සොළස ඛත්තියා।
gae:නාමෙනග්ගිසමා නාම, චක්කවත්තී මහබ්බලා॥
gax:24:“වීසකප්පසහස්සම්හි, රාජානො චක්කවත්තිනො।
gae:ඝතාසනසනාමාව, අට්ඨත්තිංස මහීපතී॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.225/> සුදං ආයස්මා පුප්ඵථූපියො ථෙරො ඉමා ගාථායො අභාසිත්ථාති।
cen:පුප්ඵථූපියත්ථෙරස්සාපදානං දුතියං।
sub:3:පායසදායකත්ථෙරඅපදානං
gax:26:සුවණ්ණවණ්ණං …පෙ॰… පුරක්ඛතං-එවං දුතියන්තවසෙන සී॰ ස්යා॰ පොත්ථකෙසු දිස්සති> “සුවණ්ණවණ්ණො <pb P=1.157/> සම්බුද්ධො, බාත්තිංසවරලක්ඛණො।
gae:පවනා <n>පධානො (ක॰)</n> අභිනික්ඛන්තො, භික්ඛුසඞ්ඝපුරක්ඛතො <n>සුවණ්ණවණ්ණං …පෙ॰… පුරක්ඛතං-එවං දුතියන්තවසෙන සී॰ ස්යා॰ පොත්ථකෙසු දිස්සති</n>॥
gax:27:“මහච්චා <n>සහත්ථා (ස්යා॰ ක॰)</n> කංසපාතියා, වඩ්ඪෙත්වා පායසං <n>පායාසං (ස්යා॰ ක॰)</n> අහං।
gae:ආහුතිං යිට්ඨුකාමො සො, උපනෙසිං බලිං අහං॥
gax:28:“භගවා තම්හි සමයෙ, ලොකජෙට්ඨො නරාසභො।
gae:චඞ්කමං සුසමාරූළ්හො, අම්බරෙ අනිලායනෙ॥
gax:29:“තඤ්ච අච්ඡරියං දිස්වා, අබ්භුතං ලොමහංසනං।
gae:ඨපයිත්වා කංසපාතිං, විපස්සිං අභිවාදයිං॥
gax:30:“තුවං දෙවොසි <n>බුද්ධොසි (ස්යා॰)</n> සබ්බඤ්ඤූ, සදෙවෙ සහමානුසෙ।
gae:අනුකම්පං උපාදාය, පටිගණ්හ මහාමුනි॥
gax:31:“පටිග්ගහෙසි භගවා, සබ්බඤ්ඤූ ලොකනායකො।
gae:මම සඞ්කප්පමඤ්ඤාය, සත්ථා ලොකෙ මහාමුනි <n>අනුත්තරො (ස්යා॰)</n>॥
gax:32:“එකනවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, පායසස්ස <n>පායාසස්ස (ස්යා॰ ක॰)</n> ඉදං ඵලං॥
gax:33:“එකතාලීසිතො <pb M=1.173/> කප්පෙ, බුද්ධො නාමාසි ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:34:“පටිසම්භිදා <pb T=1.226/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පායසදායකො <n>පායාසදායකො (ස්යා॰ ක॰)</n> ථෙරො ඉමා ගාථායො අභාසිත්ථාති।
cen:පායසදායකත්ථෙරස්සාපදානං තතියං।
sub:4:ගන්ධොදකියත්ථෙරඅපදානං
gax:35:“නිසජ්ජ <pb V=1.159/> පාසාදවරෙ, විපස්සිං අද්දසං ජිනං।
gae:කකුධං විලසන්තංව, සබ්බඤ්ඤුං තමනාසකං <n>සබ්බඤ්ඤුත්තමනායකං (ස්යා॰), සබ්බඤ්ඤුතමනාසවං (ක॰)</n>॥
gax:36:“පාසාදස්සාවිදූරෙ ච, ගච්ඡති ලොකනායකො।
gae:පභා නිද්ධාවතෙ තස්ස, යථා ච සතරංසිනො॥
gax:37:“ගන්ධොදකඤ්ච <pb P=1.158/> පග්ගය්හ, බුද්ධසෙට්ඨං සමොකිරිං।
gae:තෙන චිත්තප්පසාදෙන, තත්ථ කාලඞ්කතො අහං॥
gax:38:“එකනවුතිතො කප්පෙ, යං ගන්ධොදකමාකිරිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:39:“එකත්තිංසෙ ඉතො කප්පෙ, සුගන්ධො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:40:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.227/> සුදං ආයස්මා ගන්ධොදකියො ථෙරො ඉමා ගාථායො අභාසිත්ථාති।
cen:ගන්ධොදකියත්ථෙරස්සාපදානං චතුත්ථං।
sub:5:සම්මුඛාථවිකත්ථෙරඅපදානං
gax:41:“ජායමානෙ විපස්සිම්හි, නිමිත්තං බ්යාකරිං අහං।
gae:‘නිබ්බාපයිඤ්ච <n>නිබ්බාපයං ච (සී॰ ස්යා॰), නිබ්බාපයන්තො (?)</n> ජනතං, බුද්ධො ලොකෙ භවිස්සති॥
gax:42:“‘යස්මිඤ්ච <pb M=1.174/> ජායමානස්මිං, දසසහස්සි කම්පති।
gae:සො දානි භගවා සත්ථා, ධම්මං දෙසෙති චක්ඛුමා॥
gax:43:“‘යස්මිඤ්ච ජායමානස්මිං, ආලොකො විපුලො අහු।
gae:සො දානි භගවා සත්ථා, ධම්මං දෙසෙති චක්ඛුමා॥
gax:44:“‘යස්මිඤ්ච ජායමානස්මිං, සරිතායො න සන්දයුං <n>සන්දිසුං (සී॰ ස්යා॰)</n>।
gae:සො දානි භගවා සත්ථා, ධම්මං දෙසෙති චක්ඛුමා॥
gax:45:“‘යස්මිඤ්ච ජායමානස්මිං, අවීචග්ගි න පජ්ජලි।
gae:සො දානි භගවා සත්ථා, ධම්මං දෙසෙති චක්ඛුමා॥
gax:46:“‘යස්මිඤ්ච <pb V=1.160/> ජායමානස්මිං, පක්ඛිසඞ්ඝො න සංචරි।
gae:සො දානි භගවා සත්ථා, ධම්මං දෙසෙති චක්ඛුමා॥
gax:47:“‘යස්මිඤ්ච ජායමානස්මිං, වාතක්ඛන්ධො න වායති।
gae:සො දානි භගවා සත්ථා, ධම්මං දෙසෙති චක්ඛුමා॥
gax:48:“‘යස්මිඤ්ච <pb T=1.228/> ජායමානස්මිං, සබ්බරතනානි ජොතයුං <n>ජොතිසුං (සී॰ ස්යා॰)</n>।
gae:සො දානි භගවා සත්ථා, ධම්මං දෙසෙති චක්ඛුමා॥
gax:49:“‘යස්මිඤ්ච ජායමානස්මිං, සත්තාසුං පදවික්කමා।
gae:සො දානි භගවා සත්ථා, ධම්මං දෙසෙති චක්ඛුමා॥
gax:50:“‘ජාතමත්තො <pb P=1.159/> ච සම්බුද්ධො, දිසා සබ්බා විලොකයි।
gae:වාචාසභිමුදීරෙසි, එසා බුද්ධාන ධම්මතා’॥
gax:51:“සංවෙජයිත්වා ජනතං, ථවිත්වා ලොකනායකං।
gae:සම්බුද්ධං අභිවාදෙත්වා, පක්කාමිං පාචිනාමුඛො॥
gax:52:“එකනවුතිතො කප්පෙ, යං බුද්ධමභිථොමයිං।
gae:දුග්ගතිං නාභිජානාමි, ථොමනාය ඉදං ඵලං॥
gax:53:“ඉතො නවුතිකප්පම්හි, සම්මුඛාථවිකව්හයො।
gae:සත්තරතනසම්පන්නො, චක්කවත්තී මහබ්බලො॥
gax:54:“පථවීදුන්දුභි නාම <n>දුද්දසි නාම (ක॰)</n>, එකූනනවුතිම්හිතො।
gae:සත්තරතනසම්පන්නො, චක්කවත්තී මහබ්බලො॥
gax:55:“අට්ඨාසීතිම්හිතො <pb M=1.175/> කප්පෙ, ඔභාසො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:56:“සත්තාසීතිම්හිතො කප්පෙ, සරිතච්ඡෙදනව්හයො।
gae:සත්තරතනසම්පන්නො, චක්කවත්තී මහබ්බලො॥
gax:57:“අග්ගිනිබ්බාපනො නාම, කප්පානං ඡළසීතියා।
gae:සත්තරතනසම්පන්නො, චක්කවත්තී මහබ්බලො॥
gax:58:“ගතිපච්ඡෙදනො නාම, කප්පානං පඤ්චසීතියා।
gae:සත්තරතනසම්පන්නො, චක්කවත්තී මහබ්බලො॥
gax:59:“රාජා <pb T=1.229/> වාතසමො නාම, කප්පානං චුල්ලසීතියා।
gae:සත්තරතනසම්පන්නො, චක්කවත්තී මහබ්බලො॥
gax:60:“රතනපජ්ජලො <pb V=1.161/> නාම, කප්පානං තෙඅසීතියා।
gae:සත්තරතනසම්පන්නො, චක්කවත්තී මහබ්බලො॥
gax:61:“පදවික්කමනො නාම, කප්පානං ද්වෙඅසීතියා।
gae:සත්තරතනසම්පන්නො, චක්කවත්තී මහබ්බලො॥
gax:62:“රාජා විලොකනො නාම, කප්පානං එකසීතියා।
gae:සත්තරතනසම්පන්නො, චක්කවත්තී මහබ්බලො॥
gax:63:“ගිරසාරොති නාමෙන, කප්පෙසීතිම්හි ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:64:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සම්මුඛාථවිකො ථෙරො ඉමා ගාථායො අභාසිත්ථාති।
cen:සම්මුඛාථවිකත්ථෙරස්සාපදානං පඤ්චමං।
sub:6:කුසුමාසනියත්ථෙරඅපදානං
gax:65:“නගරෙ <pb T=1.230/> <pb P=1.160/> ධඤ්ඤවතියා, අහොසිං බ්රාහ්මණො තදා।
gae:ලක්ඛණෙ ඉතිහාසෙ ච, සනිඝණ්ඩුසකෙටුභෙ॥
gax:66:“පදකො <pb M=1.176/> වෙය්යාකරණො, නිමිත්තකොවිදො අහං।
gae:මන්තෙ ච සිස්සෙ වාචෙසිං, තිණ්ණං වෙදාන පාරගූ॥
gax:67:“පඤ්ච උප්පලහත්ථානි, පිට්ඨියං ඨපිතානි මෙ।
gae:ආහුතිං යිට්ඨුකාමොහං, පිතුමාතුසමාගමෙ॥
gax:68:“තදා විපස්සී භගවා, භික්ඛුසඞ්ඝපුරක්ඛතො।
gae:ඔභාසෙන්තො දිසා සබ්බා, ආගච්ඡති නරාසභො॥
gax:69:“ආසනං පඤ්ඤපෙත්වාන, නිමන්තෙත්වා මහාමුනිං।
gae:සන්ථරිත්වාන තං පුප්ඵං, අභිනෙසිං සකං ඝරං॥
gax:70:“යං මෙ අත්ථි සකෙ ගෙහෙ, ආමිසං පච්චුපට්ඨිතං।
gae:තාහං බුද්ධස්ස පාදාසිං, පසන්නො සෙහි පාණිභි॥
gax:71:“භුත්තාවිං කාලමඤ්ඤාය, පුප්ඵහත්ථමදාසහං।
gae:අනුමොදිත්වාන සබ්බඤ්ඤූ, පක්කාමි උත්තරාමුඛො॥
gax:72:“එකනවුතිතො <pb V=1.162/> කප්පෙ, යං පුප්ඵමදදිං තදා।
gae:දුග්ගතිං නාභිජානාමි, පුප්ඵදානස්සිදං ඵලං॥
gax:73:“අනන්තරං ඉතො කප්පෙ, රාජාහුං වරදස්සනො।
gae:සත්තරතනසම්පන්නො, චක්කවත්තී මහබ්බලො॥
gax:74:“පටිසම්භිදා <pb T=1.231/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කුසුමාසනියො ථෙරො ඉමා ගාථායො අභාසිත්ථාති।
cen:කුසුමාසනියත්ථෙරස්සාපදානං ඡට්ඨං।
sub:7:ඵලදායකත්ථෙරඅපදානං
gax:75:“අජ්ඣායකො මන්තධරො, තිණ්ණං වෙදාන පාරගූ।
gae:හිමවන්තස්සාවිදූරෙ, වසාමි අස්සමෙ අහං॥
gax:76:“අග්ගිහුත්තඤ්ච මෙ අත්ථි, පුණ්ඩරීකඵලානි ච।
gae:පුටකෙ නික්ඛිපිත්වාන, දුමග්ගෙ ලග්ගිතං මයා॥
gax:77:“පදුමුත්තරො <pb M=1.177/> <pb P=1.161/> ලොකවිදූ, ආහුතීනං පටිග්ගහො।
gae:මමුද්ධරිතුකාමො සො, භික්ඛන්තො මමුපාගමි॥
gax:78:“පසන්නචිත්තො සුමනො, ඵලං බුද්ධස්සදාසහං।
gae:විත්තිසඤ්ජනනො මය්හං, දිට්ඨධම්මසුඛාවහො॥
gax:79:“සුවණ්ණවණ්ණො සම්බුද්ධො, ආහුතීනං පටිග්ගහො।
gae:අන්තලික්ඛෙ ඨිතො සත්ථා, ඉමං ගාථං අභාසථ॥
gax:80:“‘ඉමිනා ඵලදානෙන, චෙතනාපණිධීහි ච।
gae:කප්පානං සතසහස්සං, දුග්ගතිං නුපපජ්ජසි’॥
gax:81:“තෙනෙව <pb T=1.232/> සුක්කමූලෙන, අනුභොත්වාන සම්පදා।
gae:පත්තොම්හි අචලං ඨානං, හිත්වා ජයපරාජයං॥
gax:82:“ඉතො සත්තසතෙ කප්පෙ, රාජා ආසිං සුමඞ්ගලො।
gae:සත්තරතනසම්පන්නො චක්කවත්තී මහබ්බලො॥
gax:83:“පටිසම්භිදා <pb V=1.163/> <pb P=1.162/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඵලදායකො ථෙරො ඉමා ගාථායො අභාසිත්ථාති।
cen:ඵලදායකත්ථෙරස්සාපදානං සත්තමං।
sub:8:ඤාණසඤ්ඤිකත්ථෙරඅපදානං
gax:84:“පබ්බතෙ හිමවන්තම්හි, වසාමි පබ්බතන්තරෙ।
gae:පුලිනං සොභනං දිස්වා, බුද්ධසෙට්ඨං අනුස්සරිං॥
gax:85:“ඤාණෙ උපනිධා නත්ථි, සඞ්ඛාරං <n>සඞ්ගාමං (සී॰ ස්යා॰), සඞ්ඛාතං (ථෙරගාථා අට්ඨ॰)</n> නත්ථි සත්ථුනො।
gae:සබ්බධම්මං අභිඤ්ඤාය, ඤාණෙන අධිමුච්චති॥
gax:86:“නමො තෙ පුරිසාජඤ්ඤ, නමො තෙ පුරිසුත්තම।
gae:ඤාණෙන තෙ සමො නත්ථි, යාවතා ඤාණමුත්තමං॥
gax:87:“ඤාණෙ චිත්තං පසාදෙත්වා, කප්පං සග්ගම්හි මොදහං।
gae:අවසෙසෙසු කප්පෙසු, කුසලං චරිතං <n>කරිතං (සී॰ ස්යා॰), කිරියං (ක॰)</n> මයා॥
gax:88:“එකනවුතිතො <pb T=1.233/> <pb M=1.178/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, ඤාණසඤ්ඤායිදං ඵලං॥
gax:89:“ඉතො සත්තතිකප්පම්හි <n>තෙසත්තතිකප්පෙ (සී॰ ස්යා॰)</n>, එකො පුලිනපුප්ඵියො।
gae:සත්තරතනසම්පන්නො, චක්කවත්තී මහබ්බලො॥
gax:90:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඤාණසඤ්ඤිකො ථෙරො ඉමා ගාථායො අභාසිත්ථාති।
cen:ඤාණසඤ්ඤිකත්ථෙරස්සාපදානං අට්ඨමං।
sub:9:ගණ්ඨිපුප්ඵියත්ථෙරඅපදානං
gax:91:“සුවණ්ණවණ්ණො සම්බුද්ධො, විපස්සී දක්ඛිණාරහො।
gae:පුරක්ඛතො සාවකෙහි, ආරාමා අභිනික්ඛමි॥
gax:92:“දිස්වානහං බුද්ධසෙට්ඨං, සබ්බඤ්ඤුං තමනාසකං।
gae:පසන්නචිත්තො සුමනො, ගණ්ඨිපුප්ඵං <n>ගතමග්ගං (ස්යා॰ ක॰)</n> අපූජයිං॥
gax:93:“තෙන <pb V=1.164/> චිත්තප්පසාදෙන, ද්විපදින්දස්ස තාදිනො।
gae:හට්ඨො හට්ඨෙන චිත්තෙන, පුන වන්දිං තථාගතං॥
gax:94:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:95:“එකතාලීසිතො <pb T=1.234/> කප්පෙ, චරණො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:96:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ගණ්ඨිපුප්ඵියො <n>ගන්ධපුප්ඵියො (ස්යා॰ ක॰)</n> ථෙරො ඉමා ගාථායො අභාසිත්ථාති।
cen:ගණ්ඨිපුප්ඵියත්ථෙරස්සාපදානං නවමං।
sub:10:පදුමපූජකත්ථෙරඅපදානං
gax:97:“හිමවන්තස්සාවිදූරෙ <pb M=1.179/>, ගොතමො නාම පබ්බතො।
gae:නානාරුක්ඛෙහි සඤ්ඡන්නො, මහාභූතගණාලයො॥
gax:98:“වෙමජ්ඣම්හි ච තස්සාසි, අස්සමො අභිනිම්මිතො।
gae:පුරක්ඛතො සසිස්සෙහි, වසාමි අස්සමෙ අහං॥
gax:99:“ආයන්තු <pb P=1.163/> මෙ සිස්සගණා, පදුමං ආහරන්තු මෙ।
gae:බුද්ධපූජං කරිස්සාමි, ද්විපදින්දස්ස තාදිනො॥
gax:100:“එවන්ති තෙ පටිස්සුත්වා, පදුමං ආහරිංසු මෙ।
gae:තථා නිමිත්තං කත්වාහං, බුද්ධස්ස අභිරොපයිං॥
gax:101:“සිස්සෙ තදා සමානෙත්වා, සාධුකං අනුසාසහං।
gae:මා ඛො තුම්හෙ පමජ්ජිත්ථ, අප්පමාදො සුඛාවහො॥
gax:102:“එවං <pb T=1.235/> සමනුසාසිත්වා, තෙ සිස්සෙ වචනක්ඛමෙ।
gae:අප්පමාදගුණෙ යුත්තො, තදා කාලඞ්කතො අහං॥
gax:103:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:104:“එකපඤ්ඤාසකප්පම්හි, රාජා ආසිං ජලුත්තමො।
gae:සත්තරතනසම්පන්නො, චක්කවත්තී මහබ්බලො॥
gax:105:“පටිසම්භිදා <pb V=1.165/> චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා පදුමපූජකො ථෙරො ඉමා ගාථායො අභාසිත්ථාති।
cen:පදුමපූජකත්ථෙරස්සාපදානං දසමං।
cen:සෙරෙය්යවග්ගො තෙරසමො।
bod:තස්සුද්දානං –
gax:සෙරෙය්යකො පුප්ඵථූපි, පායසො ගන්ධථොමකො।
gax:ආසනි ඵලසඤ්ඤී ච, ගණ්ඨිපදුමපුප්ඵියො।
gae:පඤ්චුත්තරසතා ගාථා, ගණිතා අත්ථදස්සිභි॥
