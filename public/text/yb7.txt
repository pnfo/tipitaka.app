cha:යොජනථූප කථා
bod:අථ රාජා අඤ්ඤානි ච බහූනි පුඤ්ඤකම්මානි කත්වා චත්තාලීස වස්සානි රජ්ජං කාරෙසි। තස්ස අච්චයෙන තං කනිට්ඨො උත්තිය රාජා දසවස්සානි රජ්ජං කාරෙසි। තස්ස අච්චයෙන තං කනිට්ඨො මහාසීවො දසවස්සානෙව රජ්ජං කාරෙසි තස්ස අච්චයෙන තස්සාපි කනිට්ඨො සූරතිස්සො දසවස්සානෙව රජ්ජං කාරෙසි තතො අස්සනාවික පුත්තා ද්වෙ දමිළා සූරතිස්සං ගහෙත්වා ද්වෙවීස වස්සානි ධම්මෙන රජ්ජං කාරෙසුං। තෙ ගහෙත්වා මුටසීවස්ස රඤ්ඤො පුත්තො අසෙලො නාම දසවස්සානි රජ්ජං කාරෙසි අථ චොළරට්ඨතො අගන්ත්වා එළාරො නාම දමිලො අසෙල භූපතිං ගහෙත්වා චතුචත්තාලීස වස්සානි රජ්ජං කාරෙසි එළාරං ගහෙත්වා දුට්ඨගාමණි අභයො රාජා අහොසි।
