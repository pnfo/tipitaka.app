cha:2:දොසපරිහාරාවබොධ-දුතියපරිච්ඡෙද
gax:68:කදාචි කවිකොසල්ලා, විරොධො සකලො ප්ය’යං।
gae:දොසසඞ්ඛ්ය මතික්කම්ම, ගුණවීථිං විගාහතෙ॥
gax:69:තෙන වුත්තවිරොධාන, මවිරොධො යථා සියා।
gae:තථා දොසපරිහාරා, වබොධො දානි නීයතෙ॥
cen:තත්ථ විරුද්ධත්ථන්තරස්ස පරිහාරො යථා
gax:70:වින්දන්තං පාකසාලීනං, සාලීනං දස්සනා සුඛං।
gae:තං කථං නාම මෙඝො’යං, <b>විසදො</b> සුඛයෙ ජනං?
cen:යථා වා
gax:71:<b>විනායකො</b>පි නාගො සි, <b>ගොතමො</b>පි මහාමති।
gae:<b>පණීතො</b>පි රසා’පෙතො, චිත්තා මෙ සාමි තෙ ගති॥
cen:අඣ’ත්ථස්ස යථා
gax:72:කථං තාදිගුණාභාවෙ, ලොකං තොසෙති දුජ්ජනො?
gae:<b>ඔභාසිතාසෙසදිසො,</b> ඛජ්ජොතො නාම කිං භවෙ?
gax:73:පහෙලිකාය <n>පහෙළිකාය (ක॰)</n> මාරුළ්හා, න හි දුට්ඨා කිලිට්ඨතා।
gae:<b>පියා</b> සුඛා’ලිඞ්ගිතං ක, මාලිඞ්ගති නු නො ඉති॥
gax:74:යමකෙ නො පයොජෙය්ය, කිලිට්ඨපද මිච්ඡිතෙ।
gae:තතො යමක මඤ්ඤං තු, සබ්බ මෙතංමයං විය॥
cen:දෙසවිරොධිනො යථා
gax:75:බොධිසත්තප්පභාවෙන <pb M=.162/>, <b>ථලෙපි ජලජාන්ය’හුං।</b>
gae:නුදන්තානි’ව සුචිරා, වාසක්ලෙසං තහිං ජලෙ॥
cen:කාලවිරොධිනො යථා
gax:76:මහානුභාව පිසුනො, මුනිනො මන්ද මාරුතො।
gae:<b>සබ්බොතුකමයං</b> වායි, ධුනන්තො <b>කුසුමං</b> සමං॥
cen:කලාවිරොධිනො යථා
gax:77:නිමුග්ගමානසො බුද්ධ, ගුණෙ පඤ්චසිඛස්සපි।
gae:<b>තන්තිස්සර විරොධො</b> සො, න සම්පීණෙති කං ජනං?
cen:ලොකවිරොධිනො යථා
gax:78:ගණයෙ චක්කවාළං සො, චන්දනායපි සීතලං।
gae:සම්බොධි සත්ත හදයො, <b>පදිත්ත’ඞ්ගාරපූරිතං॥</b>
cen:ඤායවිරොධිනො යථා
gax:79:<b>පරිච්චත්තභවො</b>පි ත්ව, මුපනීතභවො අසි।
gae:අචින්ත්යගුණසාරාය, නමො තෙ මුනිපුඞ්ගව॥
cen:ආගමවිරොධිනො යථා
gax:80:නෙවා’ලපති කෙනා’පි, <b>වචීවිඤ්ඤත්තිතො</b> යති।
gae:සම්පජානමුසාවාදා, ඵුසෙය්යා’පත්තිදුක්කටං॥
cen:නෙය්යස්ස යථා
gax:81:මරීචිචන්දනා’ලෙප, ලාභා සීතමරීචිනො।
gae:ඉමා සබ්බාපි <b>ධවලා,</b> දිසා රොචන්ති නිබ්භරං॥
cen:යථා වා
gax:82:මනොනුරඤ්ජනො මාර, ඞ්ගනාසිඞ්ගාරවිබ්භමො।
gae:ජිනෙනා’සමනුඤ්ඤාතො, මාරස්ස <b>හදයා’නලො॥</b>
cen:විසෙසනාපෙක්ඛස්ස යථා
gax:83:අපයාතා’පරාධම්පි, අයං වෙරී ජනං ජනො।
gae:කොධපාටලභූතෙන, භිය්යො පස්සති <b>චක්ඛුනා॥</b>
cen:හීනත්ථස්ස යථා
gax:84:<b>අප්පකානම්පි</b> පාපානං, පභාවං නාසයෙ බුධො।
gae:අපි <b>නිප්පභාතා’නීත, ඛජ්ජොතො</b> හොති භාණුමා॥
cen:අනත්ථස්ස යථා
gax:85:න <pb M=.163/> පාදපූරණත්ථාය, පදං යොජෙය්ය කත්ථචි,
gae:යථා වන්දෙ මුනින්දස්ස, පාදපඞ්කෙරුහං <b>වරං॥</b>
gax:86:භයකොධපසංසාදි, විසෙසො තාදිසො යදි।
gae:වත්තුං කාමීයතෙ දොසො, න තත්ථෙ’කත්ථතාකතො॥
cen:යථා
gax:87:<b>සප්පො සප්පො</b>! අයං හන්ද, නිවත්තතු භවං තතො,
gae:යදි ජීවිතුකාමො’සි, කථං ත මුපසප්පසි?
cen:භග්ගරීතිනො යථා
gax:88:යොකොචි රූපා’තිසයො, කන්ති <b>කාපි</b> මනොහරා।
gax:විලාසා’තිසයො <b>කොපි,</b>
gae:අහො! බුද්ධමහො’දයො॥
gax:89:අබ්යාමොහකරං බන්ධං, අබ්යාකිණ්ණං මනොහරං।
gae:අදූරපද වින්යාසං, පසංසන්ති කවිස්සරා॥
cen:යථා
gax:90:<b>නීලුප්පලා’භං නයනං, බන්ධුකරුචිරො’ධරො।</b>
gae:<b>නාසා හෙම’ඞ්කුසො</b> තෙන, ජිනො’යං පියදස්සනො॥
gax:91:සමතික්කන්ත ගාම්මත්තං, කන්ත වාචා’භිසඞ්ඛතං।
gae:බන්ධනං රසහෙතුත්තා, <b>ගාම්මත්තං</b> අතිවත්තති॥
cen:යථා
gax:92:<b>දුනොති කාමචණ්ඩාලො,</b> සො මං සදය නිද්දයො।
gae:ඊදිසං බ්යසනා’පන්නං, සුඛීපි කි මුපෙක්ඛසෙ?
gax:93:<b>යතිහීනපරිහාරො,</b> න පුනෙ’දානි නීයතෙ।
gae:යතො න සවනු’බ්බෙගං, හෙට්ඨා යෙසං විචාරිතං॥
cen:කමච්චුතස්ස යථා
gax:94:උදාරචරිතො’සි ත්වං, තෙනෙ’වා’රාධනා ත්වයි।
gae:<b>දෙසං</b> වා දෙහි <b>ගාමං</b> වා, <b>ඛෙත්තං</b> වා මම සොභනං॥
cen:අතිවුත්තස්ස යථා
gax:95:මුනින්දචන්දසම්භූත, යසොරාසිමරීචිනං।
gae:<b>සකලොප්ය’ය මාකාසො, නා’වකාසො විජම්භනෙ॥</b>
gax:96:වාක්යං <pb M=.164/> බ්යාපන්නචිත්තානං, <b>අපෙතත්ථං</b> අනින්දිතං।
gae:තෙනු’ම්මත්තාදිකානං තං, වචනා’ඤ්ඤත්ර දුස්සති॥
cen:යථා
gax:97:<b>සමුද්දො පීයතෙ සො’ය, මහ’මජ්ජ ජරාතුරො।</b>
gae:<b>ඉමෙ ගජ්ජන්ති ජීමූතා, සක්කස්සෙ’රාවණො පියො॥</b>
gax:98:සුඛුමාලා’විරොධිත්ත, දිත්තභාවප්පභාවිතං।
gae:බන්ධනං <b>බන්ධඵරුස, දොසං</b> සංදූසයෙය්ය තං॥
cen:යථා
gax:99:<b>පස්සන්තා රූපවිභවං, සුණන්තා මධුරං ගිරං।</b>
gae:<b>චරන්ති සාධූ සම්බුද්ධ, කාලෙ කෙළිපරම්මුඛා॥</b>
cen:අපක්කමස්ස යථා
gax:100:<b>භාවනා, දාන, සීලානි,</b> සම්මා සම්පාදිතානි’හ।
gae:<b>නිබ්බාන, භොග, සග්ගාදි,</b> සාධනානි න සංසයො॥
gax:101:උද්දිට්ඨවිසයො කොචි, විසෙසො තාදිසො යදි।
gae:අනු’ද්දිට්ඨෙසු නෙව’ත්ථි, දොසො කමවිලඞ්ඝනෙ॥
cen:යථා
gax:102:<b>කුසලා’කුසලං අබ්යා, කත’මිච්චෙසු පච්ඡිමං।</b>
gae:<b>අබ්යාකතං පාකදං න, පාකදං පඨමද්වයං॥</b>
gax:103:සගුණානා’විකරණෙ, කාරණෙ සති තාදිසෙ।
gae:ඔචිත්යහීනතා’පත්ති, නත්ථි භූතත්ථසංසිනො॥
gax:104:ඔචිත්යං නාම විඤ්ඤෙය්යං, ලොකෙ විඛ්යාත මාදරා।
gae:තත්ථො’පදෙසපභවා, සුජනා කවිපුඞ්ගවා॥
gax:105:විඤ්ඤාතොචිත්යවිභවො, චිත්යහීනං පරිහරෙ।
gax:තතො’චිත්යස්ස සම්පොසෙ,
gae:රසපොසො සියා කතෙ॥
cen:යථා
gax:106:<b>යො මාරසෙන මාසන්න, මාසන්නවිජයු’ස්සවො।</b>
gae:<b>තිණායපි න මඤ්ඤිත්ථ, සො වො දෙතු ජයං ජිනො॥</b>
gax:107:ආරද්ධකත්තුකම්මාදි, කමා’තික්කමලඞ්ඝනෙ।
gae:භග්ගරීතිවිරොධො’යං, ගතිං න ක්වා’පි වින්දති॥
cen:යථා
gax:108:<b>සුජන’ඤ්ඤාන මිත්ථීනං,</b> <pb M=.165/> විස්සාසො නො’පපජ්ජතෙ।
gae:<b>විසස්ස සිඞ්ගිනො රොග, නදීරාජකුලස්ස</b> ච॥
cen:යථා
gax:109:<b>භෙසජ්ජෙ විහිතෙ සුද්ධ, බුද්ධාදිරතනත්තයෙ।</b>
gae:පසාද මාචරෙ නිච්චං, <b>සජ්ජනෙ සගුණෙ</b>පි ච॥
cen:සසංසයස්ස යථා
gax:110:මුනින්දචන්දිමා’ලොක, රස ලොල විලොචනො।
gae:ජනො’වක්කන්තපන්ථො’ව, <b>රංසි</b>දස්සනපීණිතො॥
gax:111:සංසයායෙ’ව යංකිඤ්චි, යදි කීළාදිහෙතුනා।
gae:පයුජ්ජතෙ න දොසො’ව, සසංසයසමප්පිතො॥
cen:යථා
gax:112:<b>යාතෙ දුතියං නිලයං, ගරුම්හි සකගෙහතො।</b>
gae:පාපුණෙය්යාම නියතං, සුඛ’මජ්ඣයනා’දිනා॥
gax:113:<b>සුභගා</b> භගිනී සා’යං, එතස්සි’ච්චෙවමාදිකං।
gae:න ‘ගාම්ම’මිති නිද්දිට්ඨං, කවීහි සකලෙහිපි॥
gax:114:දුට්ඨා’ලඞ්කාරවිගමෙ, සොභනා’ලඞ්කතික්කමො।
gae:අලඞ්කාරපරිච්ඡෙදෙ, ආවිභාවං ගමිස්සති॥
gax:115:දොසෙ පරීහරිතු මෙස වරො’පදෙසො,
gax:සත්ථන්තරානුසරණෙන කතො මයෙවං।
gax:විඤ්ඤායි’මං ගරුවරාන’ධික’ප්පසාදා,
gae:දොසෙ පරං පරිහරෙය්ය යසොභිලාසී॥
cen:ඉති සඞ්ඝරක්ඛිතමහාසාමිවිරචිතෙ සුබොධාලඞ්කාරෙ
cen:දොසපරිහාරාවබොධො නාම
cen:දුතියො පරිච්ඡෙදො।
