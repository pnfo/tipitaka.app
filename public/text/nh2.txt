cha:3:ගහපතිවග්ගො
sub:1-7:පඨමඋග්ගසුත්තාදිවණ්ණනා
bod:21-27:තතියස්ස පඨමදුතියෙසු නත්ථි වත්තබ්බං। තතියෙ “හත්ථගො”ති වත්තබ්බෙ <b>“හත්ථකො”</b>ති වුත්තං। සො හි රාජපුරිසානං හත්ථතො <pb M=3.234/> යක්ඛස්ස හත්ථං, යක්ඛස්ස හත්ථතො භගවතො හත්ථං <pb V=3.217/>, භගවතො හත්ථතො පුන රාජපුරිසානං හත්ථං ගතත්තා නාමතො <b>හත්ථකො ආළවකො</b>ති ජාතො। තෙනාහ <b>“ආළවකයක්ඛස්ස හත්ථතො හත්ථෙහි සම්පටිච්ඡිතත්තා හත්ථකොති ලද්ධනාමො රාජකුමාරො”</b>ති। චතුත්ථාදීනි උත්තානත්ථානෙව।
cen:පඨමඋග්ගසුත්තාදිවණ්ණනා නිට්ඨිතා।
sub:8:දුතියබලසුත්තවණ්ණනා
bod:28:අට්ඨමෙ ඛීණාසවස්ස සබ්බෙසං සඞ්ඛාරානං අනිච්චතා අසම්මොහවසෙන කිච්චතො මග්ගපඤ්ඤාය සුප්පටිවිද්ධා, විපස්සනාය ආරම්මණකරණවසෙනපීති දස්සෙන්තො ආහ <b>“සහවිපස්සනාය මග්ගපඤ්ඤායා”</b>ති। <b>ඉමෙ කාමා</b>ති ද්වෙපි කාමෙ වදති। කිලෙසවසෙන උප්පජ්ජමානො හි පරිළාහො වත්ථුකාමසන්නිස්සයො වත්ථුකාමවිසයො වාති ද්වෙපි සපරිළාහට්ඨෙන අඞ්ගාරකාසු වියාති <b>“අඞ්ගාරකාසූපමා”</b>ති වුත්තා। අන්තො වුච්චති ලාමකට්ඨෙන තණ්හා, බ්යන්තං විගතන්තං භූතන්ති <b>බ්යන්තිභූත</b>න්ති ආහ <b>“විගතන්තභූත”</b>න්ති, නිත්තණ්හන්ති අත්ථො।
cen:දුතියබලසුත්තවණ්ණනා නිට්ඨිතා।
sub:9:අක්ඛණසුත්තවණ්ණනා
bod:29:නවමෙ යස්මා මහිද්ධිකපෙතා දෙවාසුරානං ආවාහං ගච්ඡන්ති, විවාහං න ගච්ඡන්ති, තස්මා පෙත්තිවිසයෙනෙව අසුරකායො ගහිතොති වෙදිතබ්බො। පෙතාසුරා පන පෙතා එවාති තෙසං පෙතෙහි සඞ්ගහො අවුත්තසිද්ධොව।
cen:අක්ඛණසුත්තවණ්ණනා නිට්ඨිතා।
sub:10:අනුරුද්ධමහාවිතක්කසුත්තවණ්ණනා
bod:30:දසමෙ <pb M=3.235/> <b>අප්පිච්ඡස්සා</b>ති න ඉච්ඡස්ස। අභාවත්ථො හෙත්ථ <b>අප්ප</b>සද්දො “අප්පඩංසමකසවාතාතපා”තිආදීසු (අ॰ නි॰ 10.11) විය। පච්චයෙසු අප්පිච්ඡො <b>පච්චයප්පිච්ඡො,</b> චීවරාදිපච්චයෙසු ඉච්ඡාරහිතො। <b>අධිගමප්පිච්ඡො</b>ති ඣානාදිඅධිගමවිභාවනෙ ඉච්ඡාරහිතො <pb V=3.218/>। <b>පරියත්තිඅප්පිච්ඡො</b>ති පරියත්තියං බාහුසච්චවිභාවනෙ ඉච්ඡාරහිතො। <b>ධුතඞ්ගප්පිච්ඡො</b>ති ධුතඞ්ගෙසු අප්පිච්ඡො ධුතඞ්ගභාවවිභාවනෙ ඉච්ඡාරහිතො। <b>සන්තගුණනිගුහනෙනා</b>ති අත්තනි සංවිජ්ජමානානං ඣානාදිගුණානඤ්චෙව බාහුසච්චගුණස්ස ධුතඞ්ගගුණස්ස ච නිගුහනෙන ඡාදනෙන। <b>සම්පජ්ජතී</b>ති නිප්ඵජ්ජති සිජ්ඣති। <b>නො මහිච්ඡස්සා</b>ති මහතියා ඉච්ඡාය සමන්නාගතස්ස නො සම්පජ්ජති අනුධම්මස්සපි අනිප්ඵජ්ජනතො। <b>පවිවිත්තස්සා</b>ති පකාරෙහි විවිත්තස්ස। තෙනාහ <b>“කායචිත්තඋපධිවිවෙකෙහි විවිත්තස්සා”</b>ති। <b>ආරම්භවත්ථුවසෙනා</b>ති භාවනාභියොගවසෙන එකීභාවොව කායවිවෙකොති අධිප්පෙතො, න ගණසඞ්ගණිකාභාවමත්තන්ති දස්සෙති। <b>කම්ම</b>න්ති යොගකම්මං।
bod:සත්තෙහි කිලෙසෙහි ච සඞ්ගණනං සමොධානං සඞ්ගණිකා, සා ආරමිතබ්බට්ඨෙන ආරාමො එතස්සාති <b>සඞ්ගණිකාරාමො,</b> තස්ස। තෙනාහ <b>“ගණසඞ්ගණිකාය චෙවා”</b>තිආදි। <b>ආරද්ධවීරියස්සා</b>ති පග්ගහිතවීරියස්ස। තඤ්ච ඛො උපධිවිවෙකෙ නින්නතාවසෙන “අයං ධම්මො”ති වචනතො। එස නයො ඉතරෙසුපි। විවට්ටනිස්සිතංයෙව හි සමාධානං ඉධාධිප්පෙතං, තථා පඤ්ඤාපි। කම්මස්ස-කතපඤ්ඤාය හි ඨිතො කම්මවසෙන භවෙසු නානප්පකාරො අනත්ථොති ජානන්තො කම්මක්ඛයකරං ඤාණං අභිපත්ථෙති, තදත්ථඤ්ච උස්සාහං කරොති। මානාදයො සත්තසන්තානං සංසාරෙ පපඤ්චෙන්ති විත්ථාරෙන්තීති <b>පපඤ්චා</b>ති ආහ <b>“තණ්හාමානදිට්ඨිපපඤ්චරහිතත්තා”</b>තිආදි। සෙසමෙත්ථ සුවිඤ්ඤෙය්යමෙව।
cen:අනුරුද්ධමහාවිතක්කසුත්තවණ්ණනා නිට්ඨිතා।
cen:ගහපතිවග්ගවණ්ණනා නිට්ඨිතා।
