cha:ගුණදීපනීගාථා
gax:184:න තස්ස අදිට්ඨනමිධත්ථි කිඤ්චි,
gax:අතො අවිඤ්ඤාතමජානිතබ්බං।
gax:සබ්බං අභිඤ්ඤාසි යදත්ථි ඤෙය්යං,
gae:තථාගතො තෙන සමන්තචක්ඛු॥
gax:185:ඉති මහිතමනන්තාකිත්තිසම්භාරසාරං,
gax:සකලදසසහස්සීලොකධාතුම්හි නිච්චං।
gax:උපචිතසුභහෙතුපයුතානන්තකාලං,
gae:තදිහ සුගතබොධිසාධුකං චින්තනීයං।
gax:186:තක්කබ්යාකරණඤ්ච ධම්මවිනයං සුත්වා පි යො පඤ්ඤවා,
gax:තෙනායං සුචිසාරභූතවචනං විඤ්ඤායතෙ කෙවලං।
gae:හෙතුඤ්චාපි ඵලෙන තෙන සඵලං සම්පස්සමානො තතො බොධිං සද්දහතෙව තස්ස මහතාවායමතො සම්භවං॥
gax:187:යො සද්දහන්තො පන තස්ස බොධිං,
gax:වුත්තානුසාරෙන ගුණෙරහාදී।
gax:කථෙති චින්තෙන්ති ච සො මුහුත්තං,
gae:ඔහාය පාපානි උපෙති සන්තිං॥
gax:188:සද්ධෙය්යා තෙ චින්තෙය්යා තෙ,
gax:වන්දෙය්යා තෙ පූජෙය්යාතෙ।
gax:බුද්ධොලොකාලොකෙ ලොකෙ,
gae:ජාතෙ නෙතං පත්ථෙන්තෙන॥
