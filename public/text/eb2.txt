cha:2:අප්පමාදවග්ගො
gax:21:අප්පමාදො <pb V=.16/> <pb P=.4/> <pb T=.18/> අමතපදං <n>අමතං පදං (ක॰)</n>, පමාදො මච්චුනො පදං।
gae:අප්පමත්තා න මීයන්ති, යෙ පමත්තා යථා මතා॥
gax:22:එවං <n>එතං (සී॰ ස්යා॰ කං॰ පී॰)</n> විසෙසතො ඤත්වා, අප්පමාදම්හි පණ්ඩිතා।
gae:අප්පමාදෙ පමොදන්ති, අරියානං ගොචරෙ රතා॥
gax:23:තෙ ඣායිනො සාතතිකා, නිච්චං දළ්හපරක්කමා।
gae:ඵුසන්ති ධීරා නිබ්බානං, යොගක්ඛෙමං අනුත්තරං॥
gax:24:උට්ඨානවතො සතීමතො <n>සතිමතො (සී॰ ස්යා॰ ක॰)</n>, සුචිකම්මස්ස නිසම්මකාරිනො।
gae:සඤ්ඤතස්ස ධම්මජීවිනො, අප්පමත්තස්ස <n>අපමත්තස්ස (?)</n> යසොභිවඩ්ඪති॥
gax:25:උට්ඨානෙනප්පමාදෙන <pb M=.17/>, සංයමෙන දමෙන ච।
gae:දීපං කයිරාථ මෙධාවී, යං ඔඝො නාභිකීරති॥
gax:26:පමාදමනුයුඤ්ජන්ති, බාලා දුම්මෙධිනො ජනා।
gae:අප්පමාදඤ්ච මෙධාවී, ධනං සෙට්ඨංව රක්ඛති॥
gax:27:මා පමාදමනුයුඤ්ජෙථ, මා කාමරතිසන්ථවං <n>සන්ධවං (ක)</n>।
gae:අප්පමත්තො හි ඣායන්තො, පප්පොති විපුලං සුඛං॥
gax:28:පමාදං අප්පමාදෙන, යදා නුදති පණ්ඩිතො।
gax:පඤ්ඤාපාසාදමාරුය්හ, අසොකො සොකිනිං පජං।
gae:පබ්බතට්ඨොව භූමට්ඨෙ <n>භුම්මට්ඨෙ (සී॰ ස්යා॰)</n>, ධීරො බාලෙ අවෙක්ඛති॥
gax:29:අප්පමත්තො <pb V=.17/> <pb P=.5/> පමත්තෙසු, සුත්තෙසු බහුජාගරො।
gae:අබලස්සංව <pb T=.19/> සීඝස්සො, හිත්වා යාති සුමෙධසො॥
gax:30:අප්පමාදෙන මඝවා, දෙවානං සෙට්ඨතං ගතො।
gae:අප්පමාදං පසංසන්ති, පමාදො ගරහිතො සදා॥
gax:31:අප්පමාදරතො භික්ඛු, පමාදෙ භයදස්සි වා।
gae:සංයොජනං අණුං ථූලං, ඩහං අග්ගීව ගච්ඡති॥
gax:32:අප්පමාදරතො භික්ඛු, පමාදෙ භයදස්සි වා।
gae:අභබ්බො පරිහානාය, නිබ්බානස්සෙව සන්තිකෙ॥
cen:අප්පමාදවග්ගො දුතියො නිට්ඨිතො।
