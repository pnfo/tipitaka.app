cha:4:වීථිපරිච්ඡෙදො
bod:1:චිත්තුප්පාදානමිච්චෙවං, කත්වාසඞ්ගහමුත්තරං।
gae:භූමිපුග්ගලභෙදෙන, පුබ්බාපරනියාමිතං॥
gax:පවත්තිසඞ්ගහං නාම, පටිසන්ධිපවත්තියං।
gae:පවක්ඛාමි සමාසෙන, යථාසම්භවතො කථං॥
bod:2:.. වීථිමුත්තානං පන කම්මකම්මනිමිත්තගතිනිමිත්තවසෙන තිවිධා හොති විසයප්පවත්ති।
bod:4:තත්ථ වත්ථුද්වාරාරම්මණානි පුබ්බෙ වුත්තනයානෙව।
sub:විඤ්ඤාණඡක්කං
bod:5:චක්ඛුවිඤ්ඤාණං <pb M=.23/> <pb V=.25/> සොතවිඤ්ඤාණං ඝානවිඤ්ඤාණං ජිව්හාවිඤ්ඤාණං කායවිඤ්ඤාණං මනොවිඤ්ඤාණඤ්චෙති ඡ විඤ්ඤාණානි।
sub:වීථිඡක්කං
bod:6:<b>ඡ වීථියො</b> පන චක්ඛුද්වාරවීථි සොතද්වාරවීථි ඝානද්වාරවීථි ජිව්හාද්වාරවීථි කායද්වාරවීථි මනොද්වාරවීථි චෙති ද්වාරවසෙන වා, චක්ඛුවිඤ්ඤාණවීථි සොතවිඤ්ඤාණවීථි ඝානවිඤ්ඤාණවීථි ජිව්හාවිඤ්ඤාණවීථි කායවිඤ්ඤාණවීථි මනොවිඤ්ඤාණවීථි චෙති විඤ්ඤාණවසෙන වා ද්වාරප්පවත්තා චිත්තප්පවත්තියො යොජෙතබ්බා।
sub:වීථිභෙදො
bod:7:අතිමහන්තං මහන්තං පරිත්තං අතිපරිත්තඤ්චෙති පඤ්චද්වාරෙ මනොද්වාරෙ පන විභූතමවිභූතඤ්චෙති ඡධා විසයප්පවත්ති වෙදිතබ්බා।
sub:පඤ්චද්වාරවීථි
bod:8:කථං? උප්පාදඨිතිභඞ්ගවසෙන ඛණත්තයං එකචිත්තක්ඛණං නාම।
bod:9:තානි පන සත්තරස චිත්තක්ඛණානි රූපධම්මානමායූ।
bod:10:එකචිත්තක්ඛණාතීතානි වා බහුචිත්තක්ඛණාතීතානි වා ඨිතිප්පත්තානෙව පඤ්චාරම්මණානි පඤ්චද්වාරෙ ආපාථමාගච්ඡන්ති। තස්මා යදි එකචිත්තක්ඛණාතීතකං රූපාරම්මණං චක්ඛුස්ස ආපාථමාගච්ඡති, තතො ද්වික්ඛත්තුං භවඞ්ගෙ චලිතෙ භවඞ්ගසොතං වොච්ඡින්දිත්වා තමෙව රූපාරම්මණං ආවජ්ජන්තං පඤ්චද්වාරාවජ්ජනචිත්තං උප්පජ්ජිත්වා නිරුජ්ඣති, තතො තස්සානන්තරං තමෙව <pb M=.24/> රූපං පස්සන්තං චක්ඛුවිඤ්ඤාණං, සම්පටිච්ඡන්තං සම්පටිච්ඡනචිත්තං, සන්තීරයමානං සන්තීරණචිත්තං, වවත්ථපෙන්තං වොට්ඨබ්බනචිත්තඤ්චෙති යථාක්කමං උප්පජ්ජිත්වා නිරුජ්ඣන්ති, තතො පරං එකූනතිංස <pb V=.26/> කාමාවචරජවනෙසු යංකිඤ්චි ලද්ධපච්චයං යෙභුය්යෙන සත්තක්ඛත්තුං ජවති, ජවනානුබන්ධානි ච ද්වෙ තදාරම්මණපාකානි යථාරහං පවත්තන්ති, තතො පරං භවඞ්ගපාතො।
bod:11:එත්තාවතා චුද්දස වීථිචිත්තුප්පාදා, ද්වෙ භවඞ්ගචලනානි, පුබ්බෙවාතීතකමෙකචිත්තක්ඛණන්ති කත්වා සත්තරස චිත්තක්ඛණානි පරිපූරෙන්ති, තතො පරං නිරුජ්ඣති, ආරම්මණමෙතං <b>අතිමහන්තං</b> නාම ගොචරං।
bod:12:යාව තදාරම්මණුප්පාදා පන අප්පහොන්තාතීතකමාපාථමාගතං ආරම්මණං <b>මහන්තං</b> නාම, තත්ථ ජවනාවසානෙ භවඞ්ගපාතොව හොති, නත්ථි තදාරම්මණුප්පාදො।
bod:13:යාව ජවනුප්පාදාපි අප්පහොන්තාතීතකමාපාථමාගතං ආරම්මණං <b>පරිත්තං</b> නාම, තත්ථ ජවනම්පි අනුප්පජ්ජිත්වා ද්වත්තික්ඛත්තුං වොට්ඨබ්බනමෙව පවත්තති, තතො පරං භවඞ්ගපාතොව හොති।
bod:14:යාව වොට්ඨබ්බනුප්පාදා ච පන අප්පහොන්තාතීතකමාපාථමාගතං නිරොධාසන්නමාරම්මණං <b>අතිපරිත්තං</b> නාම, තත්ථ භවඞ්ගචලනමෙව හොති, නත්ථි වීථිචිත්තුප්පාදො।
bod:15:ඉච්චෙවං චක්ඛුද්වාරෙ, තථා සොතද්වාරාදීසු චෙති සබ්බථාපි පඤ්චද්වාරෙ තදාරම්මණජවනවොට්ඨබ්බනමොඝවාරසඞ්ඛාතානං චතුන්නං වාරානං යථාක්කමං ආරම්මණභූතා විසයප්පවත්ති චතුධා වෙදිතබ්බා।
bod:16:වීථිචිත්තානි සත්තෙව, චිත්තුප්පාදා චතුද්දස।
gae:චතුපඤ්ඤාස විත්ථාරා, පඤ්චද්වාරෙ යථාරහං॥
cen:අයමෙත්ථ පඤ්චද්වාරෙ වීථිචිත්තප්පවත්තිනයො।
sub:මනොද්වාරවීථි පරිත්තජවනවාරො
bod:17:<b>මනොද්වාරෙ</b> <pb M=.25/> <pb V=.27/> පන යදි <b>විභූත</b>මාරම්මණං ආපාථමාගච්ඡති, තතො පරං භවඞ්ගචලනමනොද්වාරාවජ්ජනජවනාවසානෙ තදාරම්මණපාකානි පවත්තන්ති, තතො පරං භවඞ්ගපාතො।
bod:18:<b>අවිභූතෙ</b> පනාරම්මණෙ ජවනාවසානෙ භවඞ්ගපාතොව හොති, නත්ථි තදාරම්මණුප්පාදොති।
bod:19:වීථිචිත්තානි තීණෙව, චිත්තුප්පාදා දසෙරිතා।
gae:විත්ථාරෙන පනෙත්ථෙක-චත්තාලීස විභාවයෙ।
cen:අයමෙත්ථ පරිත්තජවනවාරො।
sub:අප්පනාජවනවාරො
bod:20:<b>අප්පනාජවනවාරෙ</b> පන විභූතාවිභූතභෙදො නත්ථි, තථා තදාරම්මණුප්පාදො ච।
bod:21:තත්ථ හි ඤාණසම්පයුත්තකාමාවචරජවනානමට්ඨන්නං අඤ්ඤතරස්මිං පරිකම්මොපචාරානුලොමගොත්රභුනාමෙන චතුක්ඛත්තුං තික්ඛත්තුමෙව වා යථාක්කමං උප්පජ්ජිත්වා නිරුද්ධානන්තරමෙව යථාරහං චතුත්ථං, පඤ්චමං වා ඡබ්බීසතිමහග්ගතලොකුත්තරජවනෙසු යථාභිනීහාරවසෙන යං කිඤ්චි ජවනං අප්පනාවීථිමොතරති, තතො පරං අප්පනාවසානෙ භවඞ්ගපාතොව හොති।
bod:22:තත්ථ සොමනස්සසහගතජවනානන්තරං අප්පනාපි සොමනස්සසහගතාව පාටිකඞ්ඛිතබ්බා, උපෙක්ඛාසහගතජවනානන්තරං උපෙක්ඛාසහගතාව, තත්ථාපි කුසලජවනානන්තරං කුසලජවනඤ්චෙව හෙට්ඨිමඤ්ච ඵලත්තයමප්පෙති, කිරියජවනානන්තරං කිරියජවනං අරහත්තඵලඤ්චාති।
bod:23:ද්වත්තිංස <pb M=.26/> සුඛපුඤ්ඤම්හා, ද්වාදසොපෙක්ඛකා පරං,
gae:සුඛිතක්රියතො අට්ඨ, ඡ සම්භොන්ති උපෙක්ඛකා॥
bod:24:පුථුජ්ජනාන <pb V=.28/> සෙක්ඛානං, කාමපුඤ්ඤතිහෙතුතො।
gae:තිහෙතුකාමක්රියතො, වීතරාගානමප්පනා॥
cen:අයමෙත්ථ මනොද්වාරෙ වීථිචිත්තප්පවත්තිනයො।
sub:තදාරම්මණනියමො
bod:25:සබ්බත්ථාපි පනෙත්ථ අනිට්ඨෙ ආරම්මණෙ අකුසලවිපාකානෙව පඤ්චවිඤ්ඤාණසම්පටිච්ඡනසන්තීරණතදාරම්මණානි।
bod:26:ඉට්ඨෙ කුසලවිපාකානි।
bod:27:අතිඉට්ඨෙ පන සොමනස්සසහගතානෙව සන්තීරණතදාරම්මණානි, තත්ථාපි සොමනස්සසහගතකිරියජවනාවසානෙ සොමනස්සසහගතානෙව තදාරම්මණානි භවන්ති, උපෙක්ඛාසහගතකිරියජවනාවසානෙ ච උපෙක්ඛාසහගතානෙව හොන්ති।
bod:28:දොමනස්සසහගතජවනාවසානෙ ච පන තදාරම්මණානිචෙව භවඞ්ගානි ච උපෙක්ඛාසහගතානෙව භවන්ති, තස්මා යදි සොමනස්සපටිසන්ධිකස්ස දොමනස්සසහගතජවනාවසානෙ තදාරම්මණසම්භවො නත්ථි, තදා යං කිඤ්චි පරිචිතපුබ්බං පරිත්තාරම්මණමාරබ්භ උපෙක්ඛාසහගතසන්තීරණං උප්පජ්ජති, තමනන්තරිත්වා භවඞ්ගපාතොව හොතීති වදන්ති ආචරියා।
bod:29:තථා කාමාවචරජවනාවසානෙ කාමාවචරසත්තානං කාමාවචරධම්මෙස්වෙව ආරම්මණභූතෙසු තදාරම්මණං ඉච්ඡන්තීති।
bod:30:කාමෙ ජවනසත්තාලම්බණානං නියමෙ සති।
gae:විභූතෙතිමහන්තෙ ච, තදාරම්මණමීරිතං॥
cen:අයමෙත්ථ තදාරම්මණනියමො।
sub:ජවනනියමො
bod:31:<b>ජවනෙසු</b> <pb M=.27/> <pb V=.29/> ච පරිත්තජවනවීථියං කාමාවචරජවනානි සත්තක්ඛත්තුං ඡක්ඛත්තුමෙව වා ජවන්ති।
bod:32:මන්දප්පවත්තියං පන මරණකාලාදීසු පඤ්චවාරමෙව।
bod:33:භගවතො පන යමකපාටිහාරියකාලාදීසු ලහුකප්පවත්තියං චත්තාරිපඤ්ච වා පච්චවෙක්ඛණචිත්තානි භවන්තීතිපි වදන්ති।
bod:34:ආදිකම්මිකස්ස පන පඨමකප්පනායං මහග්ගතජවනානිඅභිඤ්ඤාජවනානි ච සබ්බදාපි එකවාරමෙව ජවන්ති, තතො පරං භවඞ්ගපාතො।
bod:35:චත්තාරො පන මග්ගුප්පාදා එකචිත්තක්ඛණිකා, තතො පරං ද්වෙ තීණි ඵලචිත්තානි යථාරහං උප්පජ්ජන්ති, තතො පරං භවඞ්ගපාතො।
bod:36:නිරොධසමාපත්තිකාලෙ ද්වික්ඛත්තුං චතුත්ථාරුප්පජවනං ජවති, තතො පරං නිරොධං ඵුසති।
bod:37:වුට්ඨානකාලෙ ච අනාගාමිඵලං වා අරහත්තඵලං වා යථාරහමෙකවාරං උප්පජ්ජිත්වා නිරුද්ධෙ භවඞ්ගපාතොව හොති।
bod:38:සබ්බත්ථාපි සමාපත්තිවීථියං භවඞ්ගසොතො විය වීථිනියමො නත්ථීති කත්වා බහූනිපි ලබ්භන්තීති।
bod:39:සත්තක්ඛත්තුං පරිත්තානි, මග්ගාභිඤ්ඤා සකිං මතා।
gae:අවසෙසානි ලබ්භන්ති, ජවනානි බහූනිපි॥
cen:අයමෙත්ථ ජවනනියමො।
sub:පුග්ගලභෙදො
bod:40:<b>දුහෙතුකානමහෙතුකානඤ්ච</b> <pb M=.28/> <pb V=.30/> පනෙත්ථ කිරියජවනානි චෙව අප්පනාජවනානි ච ලබ්භන්ති।
bod:41:තථා ඤාණසම්පයුත්තවිපාකානි ච සුගතියං।
bod:42:දුග්ගතියං පන ඤාණවිප්පයුත්තානි ච මහාවිපාකානි න ලබ්භන්ති।
bod:43:<b>තිහෙතුකෙසු</b> ච ඛීණාසවානං කුසලාකුසලජවනානි න ලබ්භන්ති।
bod:44:තථා සෙක්ඛපුථුජ්ජනානං කිරියජවනානි।
bod:45:දිට්ඨිගතසම්පයුත්තවිචිකිච්ඡාජවනානි ච සෙක්ඛානං।
bod:46:අනාගාමිපුග්ගලානං පන පටිඝජවනානි ච න ලබ්භන්ති।
bod:47:ලොකුත්තරජවනානි ච යථාරහං අරියානමෙව සමුප්පජ්ජන්තීති।
bod:48:අසෙක්ඛානං චතුචත්තාලීස සෙක්ඛානමුද්දිසෙ।
gae:ඡප්පඤ්ඤාසාවසෙසානං, චතුපඤ්ඤාස සම්භවා॥
cen:අයමෙත්ථ පුග්ගලභෙදො।
sub:භූමිවිභාගො
bod:49:<b>කාමාවචරභූමියං</b> පනෙතානි සබ්බානිපි වීථිචිත්තානි යථාරහමුපලබ්භන්ති।
bod:50:<b>රූපාවචරභූමියං</b> <pb V=.31/> පටිඝජවනතදාරම්මණවජ්ජිතානි।
bod:51:<b>අරූපාවචරභූමියං</b> පඨමමග්ගරූපාවචරහසනහෙට්ඨිමාරුප්පවජ්ජිතානි ච ලබ්භන්ති।
bod:52:සබ්බත්ථාපි <pb M=.29/> ච තංතංපසාදරහිතානං තංතංද්වාරිකවීථිචිත්තානි න ලබ්භන්තෙව।
bod:53:අසඤ්ඤසත්තානං පන සබ්බථාපි චිත්තප්පවත්ති නත්ථෙවාති।
bod:54:අසීති වීථිචිත්තානි, කාමෙ රූපෙ යථාරහං।
gae:චතුසට්ඨි තථාරූපෙ, ද්වෙචත්තාලීස ලබ්භරෙ॥
cen:අයමෙත්ථ භූමිවිභාගො।
bod:55:ඉච්චෙවං ඡද්වාරිකචිත්තප්පවත්ති යථාසම්භවං භවඞ්ගන්තරිතා යාවතායුකමබ්බොච්ඡින්නා පවත්තති।
cen:ඉති අභිධම්මත්ථසඞ්ගහෙ වීථිසඞ්ගහවිභාගො නාම
cen:චතුත්ථො පරිච්ඡෙදො।
