cha:10:භණ්ඩපටිසාමනවිනිච්ඡයකථා
bod:53:එවං චීවරවිප්පවාසවිනිච්ඡයං කථෙත්වා ඉදානි භණ්ඩපටිසාමනවිනිච්ඡයං කථෙතුං <b>“භණ්ඩස්ස</b> <pb V=1.87/> <b>පටිසාමන”</b>න්තිආදිමාහ। තත්ථ භඩිතබ්බං භාජෙතබ්බන්ති <b>භණ්ඩං,</b> භඩිතබ්බං ඉච්ඡිතබ්බන්ති වා <b>භණ්ඩං,</b> භණ්ඩන්ති පරිභණ්ඩන්ති සත්තා එතෙනාති වා <b>භණ්ඩං,</b> මූලධනං, පරික්ඛාරො වා। වුත්තඤ්හි අභිධානප්පදීපිකායං –
ind:“භාජනාදිපරික්ඛාරෙ, භණ්ඩං මූලධනෙපි චා”ති।
uni:තස්ස භණ්ඩස්ස, පටිසාමියතෙ <b>පටිසාමනං,</b> රක්ඛණං ගොපනන්ති අත්ථො। තෙනාහ <b>“පරෙසං භණ්ඩස්ස ගොපන”</b>න්ති। <b>මාතු කණ්ණපිළන්ධනං තාලපණ්ණම්පී</b>ති පි-සද්දො සම්භාවනත්ථො। තෙන පගෙව අඤ්ඤාතකානං සන්තකන්ති දස්සෙති। <b>ගිහිසන්තක</b>න්ති ඉමිනා පඤ්චන්නං සහධම්මිකානං සන්තකං පටිසාමෙතුං වට්ටතීති දීපෙති। <b>භණ්ඩාගාරිකසීසෙනා</b>ති එතෙන විස්සාසග්ගාහාදිනා ගහෙත්වා පටිසාමෙන්තස්ස අනාපත්තීති දස්සෙති। තෙන වක්ඛති “අත්තනො අත්ථාය ගහෙත්වා පටිසාමෙතබ්බ”න්ති। <b>ඡන්දෙනපි භයෙනපී</b>ති වඩ්ඪකීආදීසු ඡන්දෙන <pb M=1.112/>, රාජවල්ලභාදීසු භයෙන බලක්කාරෙන පාතෙත්වා ගතෙසු ච පටිසාමෙතුං වට්ටතීති යොජෙතබ්බං।
bod:සඞ්ගොපනත්ථාය අත්තනො හත්ථෙ නික්ඛිත්තස්ස භණ්ඩස්ස ගුත්තට්ඨානෙ පටිසාමනපයොගං විනා “නාහං ගණ්හාමී”තිආදිනා අඤ්ඤස්මිං පයොගෙ අකතෙ රජ්ජසඞ්ඛොභාදිකාලෙ “න දානි තස්ස දස්සාමි, න මය්හං දානි දස්සතී”ති උභොහිපි සකසකට්ඨානෙ නිසීදිත්වා ධුරනික්ඛෙපෙ කතෙපි අවහාරො නත්ථි। කෙචි පනෙත්ථ “පාරාජිකමෙව පටිසාමනපයොගස්ස කතත්තා”ති වදන්ති, තං තෙසං මතිමත්තං, න සාරතො පච්චෙතබ්බං। පටිසාමනකාලෙ හිස්ස ථෙය්යචිත්තං නත්ථි, “න දානි තස්ස දස්සාමී”ති ථෙය්යචිත්තුප්පත්තික්ඛණෙ ච සාමිනො ධුරනික්ඛෙපචිත්තප්පවත්තියා හෙතුභූතො කායවචීපයොගො නත්ථි, යෙන සො ආපත්තිං ආපජ්ජෙය්ය। න හි අකිරියසමුට්ඨානා අයං ආපත්තීති। <b>දානෙ සඋස්සාහො, රක්ඛති තාවා</b>ති අවහාරං සන්ධාය අවුත්තත්තා “නාහං ගණ්හාමී”තිආදිනා මුසාවාදකරණෙ පාචිත්තියමෙව හොති, න දුක්කටං ථෙය්යචිත්තාභාවෙන සහපයොගස්සපි අභාවතොති ගහෙතබ්බං।
bod:<b>යදිපි මුඛෙන දස්සාමීති වදති…පෙ॰… පාරාජික</b>න්ති එත්ථ කතරපයොගෙන ආපත්ති, න තාව පඨමෙන භණ්ඩපටිසාමනපයොගෙන තදා ථෙය්යචිත්තභාවා, නාපි “දස්සාමී”ති කථනපයොගෙන තදා ථෙය්යචිත්තෙ විජ්ජමානෙපි පයොගස්ස කප්පියත්තාති? වුච්චතෙ – සාමිනා “දෙහී”ති බහුසො යාචියමානොපි <pb V=1.88/> අදත්වා යෙන පයොගෙන අත්තනො අදාතුකාමතං සාමිකස්ස ඤාපෙසි, යෙන ච සො අදාතුකාමො අයං වික්ඛිපතීති ඤත්වා ධුරං නික්ඛිපති, තෙනෙව පයොගෙනස්ස ආපත්ති। න හෙත්ථ උපනික්ඛිත්තභණ්ඩෙ පරියායෙන මුත්ති අත්ථි। අදාතුකාමතාය හි “කදා තෙ දින්නං, කත්ථ තෙ <pb M=1.113/> දින්න”න්තිආදිපරියායවචනෙනපි සාමිකස්ස ධුරෙනික්ඛිපාපිතෙ ආපත්තියෙව। තෙනෙව අට්ඨකථායං වුත්තං “කිං තුම්හෙ භණථ…පෙ॰… උභින්නං ධුරනික්ඛෙපෙන භික්ඛුනො පාරාජික”න්ති। පරසන්තකස්ස පරෙහි ගණ්හාපනෙ එව හි පරියායතො මුත්ති, න සබ්බත්ථාති ගහෙතබ්බං। <b>අත්තනො හත්ථෙ නික්ඛිත්තත්තා</b>ති එත්ථ අත්තනො හත්ථෙ සාමිනා දින්නතාය භණ්ඩාගාරිකට්ඨානෙ ඨිතත්තා ච ඨානාචාවනෙපි නත්ථි අවහාරො, ථෙය්යචිත්තෙන පන ගහණෙ දුක්කටතො න මුච්චතීති වෙදිතබ්බං। <b>එසෙව නයො</b>ති අවහාරො නත්ථි, භණ්ඩදෙය්යං පන හොතීති අධිප්පායො।
bod:54:<b>පඤ්චන්නං සහධම්මිකාන</b>න්ති භික්ඛුභික්ඛුනීසික්ඛමානසාමණෙරසාමණෙරීනං। එතෙන න කෙවලං ගිහීනං එව, අථ ඛො තාපසපරිබ්බාජකාදීනම්පි සන්තකං පටිසාමෙතුං න වට්ටතීති දස්සෙති। <b>නට්ඨෙපි ගීවා න හොති,</b> කස්මා? අසම්පටිච්ඡාපිතත්තාති අත්ථො। දුතියෙ <b>එසෙව නයො</b>ති ගීවා න හොති, කස්මා? අජානිතත්තා। තතියෙ ච <b>එසෙව නයො</b>ති ගීවා න හොති, කස්මා? පටික්ඛිපිතත්තා। එත්ථ ච කායෙන වා වාචාය වා චිත්තෙන වා පටික්ඛිත්තොපි පටික්ඛිත්තොයෙව නාම හොති।
bod:<b>තස්සෙව ගීවා හොති,</b> න සෙසභික්ඛූනං, කස්මා? තස්සෙව භණ්ඩාගාරිකස්ස භණ්ඩාගාරෙ ඉස්සරභාවතො। <b>භණ්ඩාගාරිකස්ස ගීවා න හොති</b> අලසජාතිකස්සෙව පමාදෙන හරිතත්තා। දුතියෙ <b>භණ්ඩාගාරිකස්ස ගීවා න හොති</b> තස්ස අනාරොචිතත්තා। <b>නට්ඨෙ තස්ස ගීවා</b> තෙන ඨපිතත්තා। <b>තස්සෙව ගීවා,</b> න අඤ්ඤෙසං තෙන භණ්ඩාගාරිකෙන සම්පටිච්ඡිතත්තා ඨපිතත්තා ච। <b>නත්ථි ගීවා</b> තෙන පටික්ඛිපිතත්තා। <b>නට්ඨං සුනට්ඨමෙව</b> භණ්ඩාගාරිකස්ස අසම්පටිච්ඡාපනතො। <b>නට්ඨෙ ගීවා</b> තෙන ඨපිතත්තා। <b>සබ්බං තස්ස ගීවා</b> තස්ස භණ්ඩාගාරිකස්ස පමාදෙන හරණතො। <b>තත්ථෙව උපචාරෙ විජ්ජමානෙ</b>ති භණ්ඩාගාරිකස්ස සමීපෙයෙව උච්චාරපස්සාවට්ඨානෙ විජ්ජමානෙ।
bod:55:<b>මයි</b> <pb M=1.114/> <b>ච මතෙ සඞ්ඝස්ස ච සෙනාසනෙ විනට්ඨෙ</b>ති එත්ථ කෙවලං සඞ්ඝස්ස සෙනාසනං මා විනස්සීති ඉමිනා අධිප්පායෙන විවරිතුම්පි වට්ටතියෙවාති වදන්ති। “තං මාරෙස්සාමී”ති එත්තකෙ වුත්තෙපි <b>විවරිතුං වට්ටති</b> “ගිලානපක්ඛෙ ඨිතත්තා අවිසයො”ති වුත්තත්තා। මරණතො හි පරං <pb V=1.89/> ගෙලඤ්ඤං අවිසයත්තඤ්ච නත්ථි। “ද්වාරං ඡින්දිත්වා හරිස්සාමා”ති එත්තකෙ වුත්තෙපි විවරිතුං වට්ටතියෙව। <b>සහායෙහි භවිතබ්බ</b>න්ති තෙහිපි භික්ඛාචාරාදීහි පරියෙසිත්වා අත්තනො සන්තකම්පි කිඤ්චි කිඤ්චි දාතබ්බන්ති වුත්තං හොති। <b>අයඤ්හි සාමීචී</b>ති භණ්ඩාගාරෙ වසන්තානං ඉදං වත්තං। <b>ලොලමහාථෙරො</b>ති මන්දො මොමූහො ආකිණ්ණවිහාරී සදා කීළාපසුතො වා මහාථෙරො।
bod:56:<b>ඉතරෙහී</b>ති තස්මිංයෙව ගබ්භෙ වසන්තෙහි භික්ඛූහි। විහාරරක්ඛණවාරෙ නියුත්තො <b>විහාරවාරිකො,</b> වුඩ්ඪපටිපාටියා අත්තනො වාරෙ විහාරරක්ඛණකො। <b>නිවාප</b>න්ති භත්තවෙතනං। <b>චොරානං පටිපථං ගතෙසූ</b>ති චොරානං ආගමනං ඤත්වා “පඨමතරංයෙව ගන්ත්වා සද්දං කරිස්සාමා”ති චොරානං අභිමුඛං ගතෙසු। “චොරෙහි හටභණ්ඩං ආහරිස්සාමා”ති තෙසං අනුපථං ගතෙසුපි එසෙව නයො। <b>නිබද්ධං කත්වා</b>ති “අසුකකුලෙ යාගුභත්තං විහාරවාරිකානංයෙවා”ති එවං නියමනං කත්වා। <b>ද්වෙ තිස්සො යාගුසලාකා ච චත්තාරි පඤ්ච සලාකභත්තානි ච ලභමානොවා</b>ති ඉදං නිදස්සනමත්තං, තතො ඌනං වා හොතු අධිකං වා, අත්තනො ච වෙය්යාවච්චකරස්ස ච යාපනමත්තං ලභනමෙව පමාණන්ති ගහෙතබ්බං। <b>නිස්සිතකෙ ජග්ගාපෙන්තී</b>ති අත්තනො අත්තනො නිස්සිතකෙ භික්ඛාචරියාය පොසෙන්තා නිස්සිතකෙහි විහාරං ජග්ගාපෙන්ති। <b>අසහායස්සා</b>ති සහායරහිතස්ස। “අසහායස්ස අදුතියස්සා”ති පාඨො යුත්තො। පච්ඡිමං පුරිමස්සෙව වෙවචනං। අසහායස්ස වා අත්තදුතියස්ස වාති <pb M=1.115/> ඉමස්මිං පන පාඨෙ එකෙන ආනීතං ද්වින්නං නප්පහොතීති අත්තදුතියස්සපි වාරො නිවාරිතොති වදන්ති, තං “යස්ස සභාගො භික්ඛු භත්තං ආනෙත්වා දාතා නත්ථී”ති ඉමිනා න සමෙති, වීමංසිතබ්බං। විමතිවිනොදනියං (වි॰ වි॰ ටී॰ 1.112) පන <b>“අත්තදුතියස්සා</b>ති අප්පිච්ඡස්ස। අත්තාසරීරමෙව දුතියො, න අඤ්ඤොති හි අත්තදුතියො, තදුභයස්සපි අත්ථස්ස විභාවනං ‘යස්සා’තිආදි। එතෙන සබ්බෙන එකෙකස්ස වාරො න පාපෙතබ්බොති දස්සෙතී”ති වුත්තං।
bod:<b>පාකවත්තත්ථායා</b>ති නිච්චං පචිතබ්බයාගුභත්තසඞ්ඛාතවත්තත්ථාය। <b>ඨපෙන්තී</b>ති දායකා ඨපෙන්ති। <b>තං ගහෙත්වා</b>ති තං ආරාමිකාදීහි දීයමානං භාගං ගහෙත්වා। <b>උපජීවන්තෙන ඨාතබ්බ</b>න්ති අබ්භොකාසිකරුක්ඛමූලිකෙනපි පාකවත්තං උපනිස්සාය ජීවන්තෙන අත්තනො පත්තචීවරරක්ඛණත්ථාය විහාරවාරෙ සම්පත්තෙ ඨාතබ්බං। <b>න ගාහාපෙතබ්බො</b>ති එත්ථ යස්ස අබ්භොකාසිකස්සපි අත්තනො අධිකපරික්ඛාරො චෙ ඨපිතො අත්ථි, චීවරාදිසඞ්ඝිකභාගෙපි ආලයො අත්ථි, සොපි ගාහාපෙතබ්බො <pb V=1.90/>। <b>පරිපුච්ඡ</b>න්ති පුච්ඡිතපඤ්හවිස්සජ්ජනං, අට්ඨකථං වා। <b>දිගුණ</b>න්ති අඤ්ඤෙහි ලබ්භමානතො ද්විගුණං। <b>පක්ඛවාරෙනා</b>ති අඩ්ඪමාසවාරෙන।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:භණ්ඩපටිසාමනවිනිච්ඡයකථාලඞ්කාරො නාම
cen:දසමො පරිච්ඡෙදො।
