cha:17:සුපාරිචරියවග්ගො
sub:1:සුපාරිචරියත්ථෙරඅපදානං
gax:1:“පදුමො <pb T=1.265/> <pb M=1.201/> <pb V=1.185/> නාම නාමෙන, ද්විපදින්දො නරාසභො।
gae:පවනා අභිනික්ඛම්ම, ධම්මං දෙසෙති චක්ඛුමා॥
gax:2:“යක්ඛානං සමයො ආසි, අවිදූරෙ මහෙසිනො।
gae:යෙන කිච්චෙන සම්පත්තා, අජ්ඣාපෙක්ඛිංසු තාවදෙ॥
gax:3:“බුද්ධස්ස ගිරමඤ්ඤාය, අමතස්ස ච දෙසනං।
gae:පසන්නචිත්තො සුමනො, අප්ඵොටෙත්වා උපට්ඨහිං॥
gax:4:“සුචිණ්ණස්ස ඵලං පස්ස, උපට්ඨානස්ස සත්ථුනො।
gae:තිංසකප්පසහස්සෙසු, දුග්ගතිං නුපපජ්ජහං॥
gax:5:“ඌනතිංසෙ කප්පසතෙ, සමලඞ්කතනාමකො।
gae:සත්තරතනසම්පන්නො, චක්කවත්තී මහබ්බලො॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සුපාරිචරියො ථෙරො ඉමා ගාථායො අභාසිත්ථාති।
cen:සුපාරිචරියත්ථෙරස්සාපදානං පඨමං।
sub:2:කණවෙරපුප්ඵියත්ථෙරඅපදානං
gax:7:“සිද්ධත්ථො <pb T=1.266/> <pb P=1.182/> නාම භගවා, ලොකජෙට්ඨො නරාසභො।
gae:පුරක්ඛතො සාවකෙහි, නගරං පටිපජ්ජථ॥
gax:8:“රඤ්ඤො අන්තෙපුරෙ ආසිං, ගොපකො අභිසම්මතො।
gae:පාසාදෙ උපවිට්ඨොහං, අද්දසං ලොකනායකං॥
gax:9:“කණවෙරං <pb V=1.186/> <n>කරවීරං (සක්කතානුලොමං), කණවීරං (පාකත)</n> ගහෙත්වාන, භික්ඛුසඞ්ඝෙ සමොකිරිං।
gae:බුද්ධස්ස විසුං කත්වාන, තතො භිය්යො සමොකිරිං॥
gax:10:“චතුන්නවුතිතො <pb M=1.202/> කප්පෙ, යං පුප්ඵමභිපූජයිං <n>රොපයිං (ස්යා॰)</n>।
gae:දුග්ගතිං නාභිජානාමි, බුද්ධපූජායිදං ඵලං॥
gax:11:“සත්තාසීතිම්හිතො කප්පෙ, චතුරාසුං මහිද්ධිකා।
gae:සත්තරතනසම්පන්නා, චක්කවත්තී මහබ්බලා॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කණවෙරපුප්ඵියො ථෙරො ඉමා ගාථායො අභාසිත්ථාති।
cen:කණවෙරපුප්ඵියත්ථෙරස්සාපදානං දුතියං।
sub:3:ඛජ්ජකදායකත්ථෙරඅපදානං
gax:13:“තිස්සස්ස ඛො භගවතො, පුබ්බෙ ඵලමදාසහං।
gae:නාළිකෙරඤ්ච පාදාසිං, ඛජ්ජකං අභිසම්මතං॥
gax:14:“බුද්ධස්ස <pb T=1.267/> තමහං දත්වා, තිස්සස්ස තු මහෙසිනො।
gae:මොදාමහං කාමකාමී, උපපජ්ජිං <n>කාමකාරී, උපපජ්ජං (සී॰)</n> යමිච්ඡකං <n>සබ්බත්ථපි එවමෙව දිස්සති</n>॥
gax:15:“ද්වෙනවුතෙ ඉතො කප්පෙ, යං දානමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:16:“ඉතො තෙරසකප්පම්හි, රාජා ඉන්දසමො අහු।
gae:සත්තරතනසම්පන්නො, චක්කවත්තී මහබ්බලො॥
gax:17:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඛජ්ජකදායකො ථෙරො ඉමා ගාථායො අභාසිත්ථාති।
cen:ඛජ්ජකදායකත්ථෙරස්සාපදානං තතියං।
sub:4:දෙසපූජකත්ථෙරඅපදානං
gax:18:“අත්ථදස්සී <pb P=1.183/> තු භගවා, ලොකජෙට්ඨො නරාසභො।
gae:අබ්භුග්ගන්ත්වාන වෙහාසං, ගච්ඡතෙ අනිලඤ්ජසෙ॥
gax:19:“යම්හි <pb M=1.203/> <pb V=1.187/> දෙසෙ ඨිතො සත්ථා, අබ්භුග්ගච්ඡි මහාමුනි।
gae:තාහං දෙසං අපූජෙසිං, පසන්නො සෙහි පාණිභි॥
gax:20:“අට්ඨාරසෙ කප්පසතෙ, අද්දසං යං මහාමුනිං।
gae:දුග්ගතිං නාභිජානාමි, දෙසපූජායිදං ඵලං॥
gax:21:“එකාදසෙ <pb T=1.268/> කප්පසතෙ, ගොසුජාතසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා දෙසපූජකො ථෙරො ඉමා ගාථායො අභාසිත්ථාති।
cen:දෙසපූජකත්ථෙරස්සාපදානං චතුත්ථං।
sub:5:කණිකාරඡත්තියත්ථෙරඅපදානං
gax:23:“වෙස්සභූ නාම සම්බුද්ධො, ලොකජෙට්ඨො නරාසභො।
gae:දිවාවිහාරාය මුනි, ඔගාහයි මහාවනං॥
gax:24:“කණිකාරං ඔචිනිත්වා, ඡත්තං කත්වානහං තදා।
gae:පුප්ඵච්ඡදනං කත්වාන, බුද්ධස්ස අභිරොපයිං॥
gax:25:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:26:“ඉතො වීසතිකප්පම්හි, සොණ්ණාභා අට්ඨ ඛත්තියා।
gae:සත්තරතනසම්පන්නා, චක්කවත්තී මහබ්බලා॥
gax:27:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.269/> සුදං ආයස්මා කණිකාරඡත්තියො ථෙරො ඉමා ගාථායො අභාසිත්ථාති।
cen:කණිකාරඡත්තියත්ථෙරස්සාපදානං පඤ්චමං।
sub:6:සප්පිදායකත්ථෙරඅපදානං
gax:28:“ඵුස්සො <pb M=1.204/> <pb P=1.184/> නාමාසි <n>නාමාථ (සී॰)</n> භගවා, ආහුතීනං පටිග්ගහො।
gae:ගච්ඡතෙ වීථියං වීරො, නිබ්බාපෙන්තො මහාජනං॥
gax:29:“අනුපුබ්බෙන <pb V=1.188/> භගවා, ආගච්ඡි මම සන්තිකං।
gae:තතො තං <n>තතොහං (සී॰ ස්යා॰)</n> පත්තං පග්ගය්හ, සප්පිතෙලමදාසහං॥
gax:30:“ද්වෙනවුතෙ ඉතො කප්පෙ, යං සප්පිමදදිං තදා।
gae:දුග්ගතිං නාභිජානාමි, සප්පිදානස්සිදං ඵලං॥
gax:31:“ඡප්පඤ්ඤාසෙ ඉතො කප්පෙ, එකො ආසි සමොදකො।
gae:සත්තරතනසම්පන්නො, චක්කවත්තී මහබ්බලො॥
gax:32:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සප්පිදායකො ථෙරො ඉමා ගාථායො අභාසිත්ථාති।
cen:සප්පිදායකත්ථෙරස්සාපදානං ඡට්ඨං।
sub:7:යූථිකපුප්ඵියත්ථෙරඅපදානං
gax:33:“චන්දභාගානදීතීරෙ <pb T=1.270/>, අනුසොතං වජාමහං।
gae:සයම්භුං අද්දසං තත්ථ, සාලරාජංව ඵුල්ලිතං॥
gax:34:“පුප්ඵං යූථිකමාදාය, උපගච්ඡිං මහාමුනිං।
gae:පසන්නචිත්තො සුමනො, බුද්ධස්ස අභිරොපයිං॥
gax:35:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:36:“සත්තසට්ඨිම්හිතො කප්පෙ, එකො සාමුද්ධරො අහු।
gae:සත්තරතනසම්පන්නො, චක්කවත්තී මහබ්බලො॥
gax:37:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා යූථිකපුප්ඵියො ථෙරො ඉමා ගාථායො අභාසිත්ථාති।
cen:යූථිකපුප්ඵියත්ථෙරස්සාපදානං සත්තමං।
sub:8:දුස්සදායකත්ථෙරඅපදානං
gax:38:“තිවරායං <pb M=1.205/> <pb P=1.185/> පුරෙ රම්මෙ, රාජපුත්තොසහං <n>රාජපුත්තො අහං (සී॰ ස්යා॰)</n> තදා।
gae:පණ්ණාකාරං ලභිත්වාන, උපසන්තස්සදාසහං॥
gax:39:“අධිවාසෙසි <pb T=1.271/> <pb V=1.189/> භගවා, වත්ථං <n>නවං (ක॰)</n> හත්ථෙන ආමසි।
gae:සිද්ධත්ථො අධිවාසෙත්වා, වෙහාසං නභමුග්ගමි॥
gax:40:“බුද්ධස්ස ගච්ඡමානස්ස, දුස්සා ධාවන්ති පච්ඡතො।
gae:තත්ථ චිත්තං පසාදෙසිං, බුද්ධො නො අග්ගපුග්ගලො॥
gax:41:“චතුන්නවුතිතො කප්පෙ, යං දුස්සමදදිං තදා।
gae:දුග්ගතිං නාභිජානාමි, දුස්සදානස්සිදං ඵලං॥
gax:42:“සත්තසට්ඨිම්හිතො කප්පෙ, චක්කවත්තී තදා අහු।
gae:පරිසුද්ධොති නාමෙන, මනුජින්දො මහබ්බලො॥
gax:43:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා දුස්සදායකො ථෙරො ඉමා ගාථායො අභාසිත්ථාති।
cen:දුස්සදායකත්ථෙරස්සාපදානං අට්ඨමං।
sub:9:සමාදපකත්ථෙරඅපදානං
gax:44:“නගරෙ බන්ධුමතියා, මහාපූගගණො අහු।
gae:තෙසාහං පවරො ආසිං, මම බද්ධචරා <n>පට්ඨචරා (ස්යා॰)</n> ච තෙ॥
gax:45:“සබ්බෙ තෙ සන්නිපාතෙත්වා, පුඤ්ඤකම්මෙ සමාදයිං।
gae:මාළං කස්සාම සඞ්ඝස්ස, පුඤ්ඤක්ඛෙත්තං අනුත්තරං॥
gax:46:“සාධූති <pb T=1.272/> තෙ පටිස්සුත්වා, මම ඡන්දවසානුගා।
gae:නිට්ඨාපෙත්වා ච තං මාළං, විපස්සිස්ස අදම්හසෙ॥
gax:47:“එකනවුතිතො කප්පෙ, යං මාළමදදිං තදා।
gae:දුග්ගතිං නාභිජානාමි, මාළදානස්සිදං ඵලං॥
gax:48:“එකූනසත්තතිකප්පෙ <pb M=1.206/> <n>එකූනසට්ඨිකප්පම්හි (සී॰ ස්යා॰)</n>,
bod:එකො ආසි ජනාධිපො।
gae:ආදෙය්යො නාම නාමෙන, චක්කවත්තී මහබ්බලො॥
gax:49:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සමාදපකො ථෙරො ඉමා ගාථායො අභාසිත්ථාති।
cen:සමාදපකත්ථෙරස්සාපදානං නවමං।
sub:10:පඤ්චඞ්ගුලියත්ථෙරඅපදානං
gax:50:“තිස්සො <pb V=1.190/> <pb P=1.186/> නාමාසි භගවා, ලොකජෙට්ඨො නරාසභො।
gae:පවිසති ගන්ධකුටිං, විහාරකුසලො මුනි॥
gax:51:“සුගන්ධමාලමාදාය, අගමාසිං ජිනන්තිකං।
gae:අපසද්දො ච සම්බුද්ධෙ, පඤ්චඞ්ගුලිමදාසහං॥
gax:52:“ද්වෙනවුතෙ ඉතො කප්පෙ, යං ගන්ධමභිරොපයිං।
gae:දුග්ගතිං නාභිජානාමි, පඤ්චඞ්ගුලිස්සිදං <n>පඤ්චඞ්ගුලියිදං (සී॰)</n> ඵලං॥
gax:53:“ද්වෙසත්තතිම්හිතො <pb T=1.273/> කප්පෙ, රාජා ආසිං සයම්පභො।
gae:සත්තරතනසම්පන්නො, චක්කවත්තී මහබ්බලො॥
gax:54:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා පඤ්චඞ්ගුලියො ථෙරො ඉමා ගාථායො අභාසිත්ථාති।
cen:පඤ්චඞ්ගුලියත්ථෙරස්සාපදානං දසමං।
cen:සුපාරිචරියවග්ගො සත්තරසමො।
bod:තස්සුද්දානං –
gax:සුපාරිචරි කණවෙරී, ඛජ්ජකො දෙසපූජකො।
gax:කණිකාරො සප්පිදදො, යූථිකො දුස්සදායකො।
gae:මාළො ච පඤ්චඞ්ගුලිකො, චතුපඤ්ඤාස ගාථකාති॥
