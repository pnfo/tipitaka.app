cha:6:මොග්ගල්ලානසංයුත්තං
sub:1-8:පඨමඣානපඤ්හාසුත්තාදිවණ්ණනා
bod:332-339:මොග්ගල්ලානසංයුත්තෙ <pb V=3.128/> <pb M=3.129/> <b>කාමසහගතා</b>ති පඤ්චනීවරණසහගතා। තස්ස හි පඨමජ්ඣානවුට්ඨිතස්ස පඤ්ච නීවරණානි සන්තතො උපට්ඨහිංසු। තෙනස්ස තං පඨමජ්ඣානං හානභාගියං නාම අහොසි। තං පමාදං ඤත්වා <pb P=3.90/> සත්ථා “මා පමාදො”ති ඔවාදං අදාසි। දුතියජ්ඣානාදීසුපි ඉමිනාව නයෙන අත්ථො වෙදිතබ්බො। ආරම්මණසහගතමෙව හෙත්ථ “සහගත”න්ති වුත්තං।
sub:9:අනිමිත්තපඤ්හාසුත්තවණ්ණනා
bod:340:<b>අනිමිත්තං චෙතොසමාධි</b>න්ති නිච්චනිමිත්තාදීනි පහාය පවත්තං විපස්සනාසමාධිංයෙව සන්ධායෙතං වුත්තන්ති। <b>නිමිත්තානුසාරි විඤ්ඤාණං හොතී</b>ති එවං ඉමිනා විපස්සනාසමාධිවිහාරෙන විහරතො විපස්සනාඤාණෙ තික්ඛෙ සූරෙ වහමානෙ। යථා නාම පුරිසස්ස තිඛිණෙන ඵරසුනා රුක්ඛං ඡින්දන්තස්ස “සුට්ඨු වත මෙ ඵරසු වහතී”ති ඛණෙ ඛණෙ ඵරසුධාරං ඔලොකෙන්තස්ස ඡෙජ්ජකිච්චං න නිප්ඵජ්ජති, එවං ථෙරස්සාපි “සූරං වත මෙ හුත්වා ඤාණං වහතී”ති විපස්සනං ආරබ්භ නිකන්ති උප්පජ්ජති। අථ විපස්සනාකිච්චං සාධෙතුං නාසක්ඛි। තං සන්ධාය වුත්තං “නිමිත්තානුසාරි විඤ්ඤාණං හොතී”ති। <b>සබ්බනිමිත්තානං අමනසිකාරා අනිමිත්තං චෙතොසමාධිං උපසම්පජ්ජ විහාසි</b>න්ති සබ්බෙසං නිච්චසුඛඅත්තනිමිත්තානං අමනසිකාරෙන අනිමිත්තං වුට්ඨානගාමිනිවිපස්සනාසම්පයුත්තං චෙතොසමාධිං නිබ්බානාරම්මණං උපරිමග්ගඵලසමාධිං උපසම්පජ්ජ විහාසිං।
sub:10-11:සක්කසුත්තාදිවණ්ණනා
bod:341-342:<b>අවෙච්චප්පසාදෙනා</b>ති <pb V=3.129/> අචලප්පසාදෙන। <b>දසහි ඨානෙහී</b>ති දසහි කාරණෙහි। <b>අධිගණ්හන්තී</b>ති අභිභවන්ති, අතික්කමිත්වා තිට්ඨන්ති। සෙසං සබ්බත්ථ උත්තානත්ථමෙවාති।
cen:මොග්ගල්ලානසංයුත්තවණ්ණනා නිට්ඨිතා।
