cha:මහාවිභඞ්ගසඞ්ගහකථාවණ්ණනා
bod:4:එවං සොතුජනං සවනෙ නියොජෙත්වා යථාපටිඤ්ඤාතං උත්තරවිනිච්ඡයං දස්සෙතුමාහ <b>“මෙථුන”</b>න්තිආදි। <b>“කති ආපත්තියො”</b>ති අයං දිට්ඨසංසන්දනා, අදිට්ඨජොතනා, විමතිච්ඡෙදනා, අනුමති, කථෙතුකම්යතාපුච්ඡාති පඤ්චන්නං පුච්ඡානං කථෙතුකම්යතාපුච්ඡා। <b>තිස්සො ආපත්තියො ඵුසෙ</b>ති තස්සා සඞ්ඛෙපතො විස්සජ්ජනං।
bod:5:එවං ගණනාවසෙන දස්සිතානං <b>“භවෙ”</b>තිආදි සරූපතො දස්සනං। <b>ඛෙත්තෙ</b>ති තිණ්ණං මග්ගානං අඤ්ඤතරස්මිං අල්ලොකාසෙ තිලබීජමත්තෙපි පදෙසෙ। මෙථුනං පටිසෙවන්තස්ස පාරාජිකං භවෙති සම්බන්ධො। “ථුල්ලච්චය”න්ති වුත්තන්ති යොජනා। <b>“යෙභුය්යක්ඛායිතෙ”</b>ති ඉදං නිදස්සනමත්තං, උපඩ්ඪක්ඛායිතෙපි ථුල්ලච්චයස්ස හෙට්ඨා වුත්තත්තා। වට්ටකතෙ මුඛෙ අඵුසන්තං අඞ්ගජාතං පවෙසෙන්තස්ස දුක්කටං වුත්තන්ති යොජනා।
bod:6:<b>“අදින්නං</b> <pb M=2.405/> <b>ආදියන්තො”</b>තිආදයොපි වුත්තනයායෙව।
bod:7:<b>පඤ්චමාසග්ඝනෙ වාපී</b>ති පොරාණකස්ස නීලකහාපණස්ස චතුත්ථභාගසඞ්ඛාතෙ පඤ්චමාසෙ, තදග්ඝනකෙ වා। <b>අධිකෙ වා</b>ති අතිරෙකපඤ්චමාසකෙ වා තදග්ඝනකෙ වා। අදින්නෙ පඤ්චවීසතියා අවහාරානං අඤ්ඤතරෙන අවහටෙ පරාජයො හොතීති අත්ථො। මාසෙ වා ඌනමාසෙ වා තදග්ඝනකෙ වා දුක්කටං। <b>තතො මජ්ඣෙ</b>ති පඤ්චමාසකතො මජ්ඣෙ। පඤ්ච මාසා සමාහටා, පඤ්චන්නං මාසානං සමාහාරොති වා <b>පඤ්චමාසං,</b> පඤ්චමාසං අග්ඝතීති <b>පඤ්චමාසග්ඝනං,</b> පඤ්චමාසඤ්ච පඤ්චමාසග්ඝනඤ්ච <b>පඤ්චමාසග්ඝනං,</b> එකදෙසසරූපෙකසෙසොයං, තස්මිං। <b>මාසෙ වා</b>ති එත්ථාපි මාසො ච මාසග්ඝනකඤ්ච මාසමාසග්ඝනකොති වත්තබ්බෙ “මාසෙ”ති එකදෙසසරූපෙකසෙසො, උත්තරපදලොපො ච දට්ඨබ්බො।
bod:“පඤ්චමාසග්ඝනෙ”ති සාමඤ්ඤෙන වුත්තෙපි පොරාණකස්ස නීලකහාපණස්සෙව චතුත්ථභාගවසෙන පඤ්චමාසනියමො <pb V=2.317/> කාතබ්බො। තථා හි භගවතා දුතියපාරාජිකං පඤ්ඤාපෙන්තෙන භික්ඛූසු පබ්බජිතං පුරාණවොහාරිකමහාමත්තං භික්ඛුං “කිත්තකෙන වත්ථුනා රාජා මාගධො සෙනියො බිම්බිසාරො චොරං ගහෙත්වා හනති වා බන්ධති වා පබ්බාජෙති වා”ති පුච්ඡිත්වා තෙන “පාදෙන වා පාදාරහෙන වා”ති වුත්තෙ තෙනෙව පමාණෙන අදින්නං ආදියන්තස්ස පඤ්ඤත්තං। <b>අට්ඨකථායඤ්ච</b> –
ind:“පඤ්චමාසකො පාදොති පාළිං උල්ලිඞ්ගිත්වා ‘තදා රාජගහෙ වීසතිමාසකො කහාපණො හොති, තස්මා <pb M=2.406/> පඤ්චමාසකො පාදො’। එතෙන ලක්ඛණෙන සබ්බජනපදෙසු කහාපණස්ස චතුත්ථො භාගො ‘පාදො’ති වෙදිතබ්බො। සො ච ඛො පොරාණකස්ස නීලකහාපණස්ස වසෙන, න ඉතරෙසං දුද්රදාමකාදීනං। තෙන හි පාදෙන අතීතා බුද්ධාපි පාරාජිකං පඤ්ඤපෙසුං, අනාගතාපි පඤ්ඤපෙස්සන්ති। සබ්බබුද්ධානඤ්හි පාරාජිකවත්ථුම්හි වා පාරාජිකෙ වා නානත්තං නත්ථි, ඉමානෙව චත්තාරි පාරාජිකවත්ථූනි, ඉමානෙව චත්තාරි පාරාජිකානි, ඉතො ඌනං වා අතිරෙකං වා නත්ථි। තස්මා භගවාපි ධනියං විගරහිත්වා පාදෙනෙව දුතියපාරාජිකං පඤ්ඤපෙන්තො ‘යො පන භික්ඛු අදින්නං ථෙය්යසඞ්ඛාත’න්තිආදිමාහා”ති (පාරා॰ අට්ඨ॰ 1.88) වුත්තං।
uni:<b>සාරත්ථදීපනියඤ්ච</b> –
ind:“චතුත්ථො භාගො පාදොති වෙදිතබ්බොති ඉමිනාව සබ්බජනපදෙසු කහාපණස්සෙව වීසතිමො භාගොමාසකොති ඉදඤ්ච වුත්තමෙව හොතීති දට්ඨබ්බං। පොරාණසත්ථානුරූපං ලක්ඛණසම්පන්නා උප්පාදිතා නීලකහාපණාති වෙදිතබ්බා। දුද්රදාමෙන උප්පාදිතො දුද්රදාමකො। සො කිර නීලකහාපණස්ස තිභාගං අග්ඝතී’ති වත්වා ‘යස්මිං පදෙසෙ නීලකහාපණා න සන්ති, තත්ථාපි නීලකහාපණවසෙනෙව පරිච්ඡෙදො කාතබ්බො। කථං? නීලකහාපණානං වළඤ්ජනට්ඨානෙ ච අවළඤ්ජනට්ඨානෙ ච සමානඅග්ඝවසෙන පවත්තමානං භණ්ඩං නීලකහාපණෙන සමානග්ඝං ගහෙත්වා තස්ස චතුත්ථභාගග්ඝනකං නීලකහාපණස්ස පාදග්ඝනකන්ති පරිච්ඡින්දිත්වා විනිච්ඡයො කාතබ්බො”ති (සාරත්ථ॰ ටී॰ 2.88) අයමත්ථොව වුත්තො।
bod:එත්ථ <pb M=2.407/> <b>කහාපණං</b> නාම කරොන්තා සුවණ්ණෙනපි කරොන්ති රජතෙනපි තම්බෙනපි සුවණ්ණරජතතම්බමිස්සකෙනපි <pb V=2.318/>। තෙසු කතරං කහාපණං නීලකහාපණන්ති? <b>කෙචි</b> තාව “සුවණ්ණකහාපණ”න්ති। <b>කෙචි</b> “මිස්සකකහාපණ”න්ති। තත්ථ “සුවණ්ණකහාපණ”න්ති වදන්තානං අයමධිප්පායො – පාරාජිකවත්ථුනා පාදෙන සබ්බත්ථ එකලක්ඛණෙන භවිතබ්බං, කාලදෙසපරිභොගාදිවසෙන අග්ඝනානත්තං පාදස්සෙව භවිතබ්බං। භගවතා හි ධම්මිකරාජූහි හනනබන්ධනපබ්බාජනානුරූපෙනෙව අදින්නාදානෙ පාරාජිකං පඤ්ඤත්තං, න ඉතරථා। තස්මා එසා සබ්බදා සබ්බත්ථ අබ්යභිචාරීති සුවණ්ණමයස්ස කහාපණස්ස චතුත්ථෙන පාදෙන භවිතබ්බන්ති।
bod:“මිස්සකකහාපණ”න්ති වදන්තානං පන අයමධිප්පායො –
uni:<b>අට්ඨකථායං</b> –
ind:“තදා රාජගහෙ වීසතිමාසකො කහාපණො හොති, තස්මා පඤ්චමාසකො පාදො। එතෙන ලක්ඛණෙන සබ්බජනපදෙසු කහාපණස්ස චතුත්ථො භාගො ‘පාදො’ති වෙදිතබ්බො। සො ච ඛො පොරාණකස්ස නීලකහාපණස්ස වසෙන, න ඉතරෙසං දුද්රදාමකාදීන”න්ති (පාරා॰ අට්ඨ॰ 1.88) –
uni:වුත්තත්තා, <b>සාරත්ථදීපනියඤ්ච</b> –
ind:“පොරාණසත්ථානුරූපං ලක්ඛණසම්පන්නා උප්පාදිතා නීලකහාපණාති වෙදිතබ්බා”ති (සාරත්ථ॰ ටී॰ 2.88) –
uni:වුත්තත්තා ච “විනයවිනිච්ඡයං පත්වා ගරුකෙ ඨාතබ්බ”න්ති වචනතො ච මිස්සකකහාපණොයෙව නීලකහාපණො। තත්ථෙව හි පොරාණසත්ථවිහිතං ලක්ඛණං දිස්සති। කථං? පඤ්ච <pb M=2.408/> මාසා සුවණ්ණස්ස, තථා රජතස්ස, දස මාසා තම්බස්සාති එතෙ වීසති මාසෙ මිස්සෙත්වා බන්ධනත්ථාය වීහිමත්තං ලොහං පක්ඛිපිත්වා අක්ඛරානි ච හත්ථිආදීනමඤ්ඤතරඤ්ච රූපං දස්සෙත්වා කතො නිද්දොසත්තා නීලකහාපණො නාම හොතීති।
bod:<b>සික්ඛාභාජනවිනිච්ඡයෙ</b> ච කෙසුචි පොත්ථකෙසු “පාදො නාම පඤ්ච මාසා සුවණ්ණස්සා”ති පුරිමපක්ඛවාදීනං <pb V=2.319/> මතෙන පාඨො ලිඛිතො। කෙසුචි පොත්ථකෙසු දුතියපක්ඛවාදීනං මතෙන “පඤ්ච මාසා හිරඤ්ඤස්සා”ති පාඨො ලිඛිතො। සීහළභාසාය පොරාණකෙහි ලිඛිතාය <b>සාමණෙරසික්ඛාය</b> පන –
ind:“පොරාණකස්ස නීලකහාපණස්සාති වුත්ත<b>අට්ඨකථා</b>වචනස්ස, පොරාණකෙ රතනසුත්තාභිධානකසුත්තෙ වුත්තකහාපණලක්ඛණස්ස ච අනුරූපතො ‘සුවණ්ණරජතතම්බානි මිස්සෙත්වා උට්ඨාපෙත්වා කතකහාපණං කහාපණං නාමා’ති ච ‘සාමණෙරානමුපසම්පන්නානඤ්ච අදින්නාදානපාරාජිකවත්ථුම්හි කො විසෙසො’ති පුච්ඡං කත්වා ‘සාමණෙරානං දසිකසුත්තෙනාපි පාරාජිකො හොති, උපසම්පන්නානං පන සුවණ්ණස්ස වීසතිවීහිමත්තෙනා”ති –
uni:ච විසෙසො දස්සිතො।
bod:තං පන සුවණ්ණමාසකවසෙන අඩ්ඪතියමාසකං හොති, පඤ්චමාසකෙන ච භගවතා පාරාජිකං පඤ්ඤත්තං। තස්මා තස්ස යථාවුත්තලක්ඛණස්ස කහාපණස්ස සබ්බදෙසෙසු අලබ්භමානත්තා සබ්බදෙසසාධාරණෙන තස්ස මිස්සකකහාපණස්ස පඤ්චමාසපාදග්ඝනකෙන සුවණ්ණෙනෙව පාරාජිකවත්ථුම්හි නියමිතෙ සබ්බදෙසවාසීනං උපකාරාය හොතීති එවං සුවණ්ණෙනෙව පාරාජිකවත්ථුපරිච්ඡෙදො කතො। අයමෙව නියමො <pb M=2.409/> සීහළාචරියවාදෙහි සාරොති ගහිතො। තස්මා සික්ඛාගරුකෙහි සබ්බත්ථ පෙසලෙහි විනයධරෙහි අයමෙව විනිච්ඡයො සාරතො පච්චෙතබ්බො। හොන්ති චෙත්ථ –
gax:“හෙමරජතතම්බෙහි, සත්ථෙ නිද්දිට්ඨලක්ඛණං।
gae:අහාපෙත්වා කතො වීස-මාසො නීලකහාපණො॥
gax:හෙමපාදං සජ්ඣුපාදං, තම්බපාදද්වයඤ්හි සො।
gae:මිස්සෙත්වා රූපමප්පෙත්වා, කාතුං සත්ථෙසු දස්සිතො॥
gax:<b>‘එලා’</b>ති වුච්චතෙ දොසො, නිද්දොසත්තා තථීරිතො।
gae:තස්ස පාදො සුවණ්ණස්ස, වීසවීහග්ඝනො මතො॥
gax:යස්මිං <pb V=2.320/> පන පදෙසෙ සො, න වත්තති කහාපණො।
gae:වීසසොවණ්ණවීහග්ඝං, තප්පාදග්ඝන්ති වෙදියං॥
gax:වීසසොවණ්ණවීහග්ඝං, ථෙනෙන්තා භික්ඛවො තතො।
gae:චවන්ති සාමඤ්ඤගුණා, ඉච්චාහු විනයඤ්ඤුනො”ති॥
bod:9:<b>ඔපාත</b>න්ති ආවාටං। දුක්ඛෙ ජාතෙති යොජනා।
bod:10:<b>උත්තරිං ධම්ම</b>න්ති එත්ථ “උත්තරිමනුස්සධම්ම”න්ති වත්තබ්බෙ නිරුත්තිනයෙන මජ්ඣපදලොපං, නිග්ගහීතාගමඤ්ච කත්වා “උත්තරිං ධම්ම”න්ති වුත්තං। උත්තරිමනුස්සානං ඣායීනඤ්චෙව අරියානඤ්ච ධම්මං <b>උත්තරිමනුස්සධම්මං। අත්තුපනායික</b>න්ති අත්තනි තං උපනෙති “මයි අත්ථී”ති සමුදාචරන්තො, අත්තානං වා තත්ථ උපනෙති “අහං එත්ථ සන්දිස්සාමී”ති සමුදාචරන්තොති අත්තුපනායිකො, තං අත්තුපනායිකං, එවං කත්වා වදන්තොති සම්බන්ධො।
bod:11:<b>පරියායෙ</b>ති “යො තෙ විහාරෙ වසති, සො භික්ඛු අරහා”තිආදිනා (පරි॰ 287) පරියායභණනෙ। <b>ඤාතෙ</b>ති යං <pb M=2.410/> උද්දිස්ස භණති, තස්මිං විඤ්ඤුම්හි මනුස්සජාතිකෙ අචිරෙන ඤාතෙ। <b>නො චෙ</b>ති නො චෙ ජානාති।
cen:ඉති උත්තරෙ ලීනත්ථපකාසනියා
cen:පාරාජිකකථාවණ්ණනා නිට්ඨිතා।
bod:13:චෙතෙති, උපක්කමති, මුච්චති, එවං අඞ්ගත්තයෙ පුණ්ණෙ ගරුකං වුත්තං। <b>ද්වඞ්ගෙ</b> චෙතෙති, උපක්කමති යදි න මුච්චති, එවං අඞ්ගද්වයෙ ථුල්ලච්චයන්ති යොජනා। <b>පයොගෙ</b>ති පයොජෙත්වා උපක්කමිතුං අඞ්ගජාතාමසනං, පරස්ස ආණාපනන්ති එවරූපෙ සාහත්ථිකාණත්තිකපයොගෙ।
bod:14:වුත්තනයෙනෙව උපරූපරි පඤ්හාපුච්ඡනං ඤාතුං සක්කාති තං අවත්තුකාමො ආහ <b>“ඉතො පට්ඨායා”</b>තිආදි। මයම්පි යදෙත්ථ පුබ්බෙ අවුත්තමනුත්තානත්ථඤ්ච, තදෙව වණ්ණයිස්සාම।
bod:15:<b>කායෙනා</b>ති <pb V=2.321/> අත්තනො කායෙන। <b>කාය</b>න්ති ඉත්ථියා කායං। එස නයො “කායබද්ධ”න්ති එත්ථාපි।
bod:16:අත්තනො <b>කායෙන පටිබද්ධෙන</b> ඉත්ථියා කාය<b>පටිබද්ධෙ</b> ඵුට්ඨෙ තු දුක්කටන්ති යොජනා।
bod:17:<b>තිස්සො</b> ආපත්තියො සියුන්ති යොජනා। <b>ද්වින්නං මග්ගාන</b>න්ති වච්චමග්ගපස්සාවමග්ගානං।
bod:18:<b>වණ්ණාදිභඤ්ඤෙ</b>ති වණ්ණාදිනා භණනෙ। කායපටිබද්ධෙ වණ්ණාදිනා භඤ්ඤෙ දුක්කටන්ති යොජනා।
bod:19:<b>අත්තකාමචරියායා</b>ති අත්තකාමපාරිචරියාය।
bod:20:පණ්ඩකස්ස සන්තිකෙපි අත්තකාමපාරිචරියාය වණ්ණං වදතො <b>තස්ස</b> භික්ඛුනොති යොජනා। <b>තිරච්ඡානගතස්සාපි සන්තිකෙ</b>ති එත්ථාපි එසෙව නයො।
bod:21:ඉත්ථිපුරිසානමන්තරෙ <pb M=2.411/> <b>සඤ්චරිත්තං</b> සඤ්චරණභාවං <b>සමාපන්නෙ</b> භික්ඛුම්හි <b>පටිග්ගණ්හනවීමංසාපච්චාහරණකත්තිකෙ</b> සම්පන්නෙ තස්ස බුධො ගරුකං නිද්දිසෙති යොජනා।
bod:22:<b>ද්වඞ්ගසමායොගෙ</b>ති තීස්වෙතෙසු ද්වින්නං අඞ්ගානං යථාකථඤ්චි සමායොගෙ। <b>අඞ්ගෙ සති පනෙකස්මි</b>න්ති තිණ්ණමෙකස්මිං පන අඞ්ගෙ සති।
bod:24:<b>පයොගෙ</b>ති “අදෙසිතවත්ථුකං පමාණාතික්කන්තං කුටිං, අදෙසිතවත්ථුකං මහල්ලකවිහාරඤ්ච කාරෙස්සාමී”ති උපකරණත්ථං අරඤ්ඤගමනතො පට්ඨාය සබ්බපයොගෙ। <b>එකපිණ්ඩෙ අනාගතෙ</b>ති සබ්බපරියන්තිමං පිණ්ඩං සන්ධාය වුත්තං।
bod:25:ඉධ <b>යො</b> භික්ඛු අමූලකෙන පාරාජිකෙන ධම්මෙන අනුද්ධංසෙතීති යොජනා।
bod:26:<b>ඔකාසං</b> <pb V=2.322/> <b>න ච කාරෙත්වා</b>ති “කරොතු මෙ, ආයස්මා, ඔකාසං, අහං තෙ වත්තුකාමො”ති එවං තෙන භික්ඛුනා ඔකාසං අකාරාපෙත්වා।
bod:28:<b>අඤ්ඤභාගියෙ</b>ති අඤ්ඤභාගියපදෙන උපලක්ඛිතසික්ඛාපදෙ। එවං අඤ්ඤත්රපි ඊදිසෙසු ඨානෙසු අත්ථො වෙදිතබ්බො।
bod:29:“සමනුභාසනාය එවා”ති පදච්ඡෙදො। <b>න පටිනිස්සජ</b>න්ති අප්පටිනිස්සජන්තො।
bod:30:ඤත්තියා දුක්කටං ආපන්නො සියා, ද්වීහි කම්මවාචාහි ථුල්ලතං ආපන්නො සියා, කම්මවාචාය ඔසානෙ ගරුකං ආපන්නො සියාති යොජනා। <b>“ථුල්ලත”</b>න්ති ඉදං ථුල්ලච්චයාපත්තිඋපලක්ඛණවචනං।
bod:31:චතූසු <pb M=2.412/> යාවතතියකෙසු පඨමෙ ආපත්තිපරිච්ඡෙදං දස්සෙත්වා ඉතරෙසං තිණ්ණං තෙනපි එකපරිච්ඡෙදත්තා තත්ථ වුත්තනයමෙව තෙසු අතිදිසන්තො ආහ <b>“භෙදානුවත්තකෙ”</b>තිආදි।
cen:ඉති උත්තරෙ ලීනත්ථපකාසනියා
cen:සඞ්ඝාදිසෙසකථාවණ්ණනා නිට්ඨිතා।
bod:32:<b>අතිරෙකචීවර</b>න්ති අනධිට්ඨිතං, අවිකප්පිතං විකප්පනුපගපමාණං චීවරං ලද්ධා දසාහං අතික්කමන්තො එකමෙව නිස්සග්ගියං පාචිත්තියං ආපජ්ජති। තිචීවරෙන එකරත්තිම්පි <b>විනා වසන්තො</b> එකමෙව නිස්සග්ගියං පාචිත්තියං ආපජ්ජති। ඉදඤ්ච ජාතිවසෙන එකත්තං සන්ධාය වුත්තං වත්ථුගණනාය ආපත්තීනං පරිච්ඡින්දිතබ්බත්තා।
bod:33:<b>ගහෙත්වාකාලචීවර</b>න්ති අකාලචීවරං පටිග්ගහෙත්වා। <b>මාස</b>න්ති සතියා පච්චාසාය නික්ඛිපිතුං අනුඤ්ඤාතං මාසං। <b>අතික්කමන්තො</b>ති සතියාපි පච්චාසාය වීතික්කමන්තො අන්තොමාසෙ අනධිට්ඨහිත්වා, අවිකප්පෙත්වා වා තිංසදිවසානි අතික්කමන්තො, චීවරුප්පාදදිවසං අරුණං ආදිං කත්වා එකතිංසමං අරුණං උට්ඨාපෙන්තොති අත්ථො। එකං නිස්සග්ගියං ආපත්තිං ආපජ්ජතීති උදීරිතන්ති යොජනා।
bod:34:<b>අඤ්ඤාතිකාය</b> <pb V=2.323/> භික්ඛුනියා। <b>යංකිඤ්චි පුරාණචීවර</b>න්ති එකවාරම්පි පරිභුත්තං සඞ්ඝාටිආදීනමඤ්ඤතරං චීවරං।
bod:35:<b>පයොගස්මි</b>න්ති “ධොවා”තිආදිකෙ භික්ඛුනො ආණත්තිකපයොගෙ, එවං ආණත්තාය ච භික්ඛුනියා උද්ධනාදිකෙ සබ්බස්මිං පයොගෙ ච। <b>“නිස්සග්ගියාව පාචිත්ති හොතී</b>ති නිස්සග්ගියා පාචිත්ති ච හොතීති යොජනා।
bod:36:<b>පටිගණ්හතො</b>ති <pb M=2.413/> එත්ථ “අඤ්ඤත්ර පාරිවත්තකා”ති යොජනා।
bod:38:<b>පයොගස්මි</b>න්ති විඤ්ඤාපනපයොගෙ। <b>විඤ්ඤාපිතෙ</b>ති විඤ්ඤාපිතචීවරෙ පටිලද්ධෙ।
bod:39:<b>භික්ඛූ</b>ති අච්ඡින්නචීවරො වා නට්ඨචීවරො වා භික්ඛු। <b>තදුත්තරි</b>න්ති සන්තරුත්තරපරමතො උත්තරිං।
bod:41:<b>පයොගෙ</b>ති විකප්පනාපජ්ජනපයොගෙ।
bod:42:<b>දුවෙ</b>ති දුක්කටපාචිත්තියවසෙන දුවෙ ආපත්තියො ඵුසෙති යොජෙතබ්බං।
bod:44:<b>පයොගෙ</b>ති අනුඤ්ඤාතපයොගතො අතිරෙකාභිනිප්ඵාදනපයොගෙ। <b>ලාභෙ</b>ති චීවරස්ස පටිලාභෙ।
cen:කථිනවග්ගවණ්ණනා පඨමා।
bod:45:කොසියවග්ගස්ස <b>ආදීසු පඤ්චසු</b> සික්ඛාපදෙසු ද්වෙ ද්වෙ ආපත්තියොති යොජනා। <b>පයොගෙ</b>ති කරණකාරාපනපයොගෙ। <b>ලාභෙ</b>ති කත්වා වා කාරෙත්වා වා පරිනිට්ඨාපනෙ।
bod:46:“ගහෙත්වා එළකලොමානී”ති පදච්ඡෙදො। <b>අතික්කම</b>න්ති අතික්කමන්තො।
bod:47:<b>අඤ්ඤායා</b>ති අඤ්ඤාතිකාය භික්ඛුනියා। “ධොවාපෙති එළලොමක”න්ති පදච්ඡෙදො। <b>එළලොමක</b>න්ති <pb V=2.324/> එළකලොමානි। නිරුත්තිනයෙන ක-කාරස්ස විපරියායො। <b>පයොගෙ</b>ති ධොවාපනපයොගෙ।
bod:48:<b>පයොගෙ</b>ති පටිග්ගණ්හනපයොගෙ।
bod:49:<b>නානාකාර</b>න්ති <pb M=2.414/> නානප්පකාරං। <b>සමාපජ්ජ</b>න්ති සමාපජ්ජන්තො භික්ඛු। <b>සමාපන්නෙ</b>ති සංවොහාරෙ සමාපන්නෙ සති। <b>පයොගෙ</b>ති සමාපජ්ජනපයොගෙ।
bod:50:<b>පයොගෙ</b>ති කයවික්කයාපජ්ජනපයොගෙ। <b>තස්මිං කතෙ</b>ති තස්මිං භණ්ඩෙ අත්තනො සන්තකභාවං නීතෙ।
cen:කොසියවග්ගවණ්ණනා දුතියා।
bod:51:<b>අතිරෙකක</b>න්ති අනධිට්ඨිතං, අවිකප්පිතං වා පත්තං। දසාහං අතික්කමෙන්තස්ස තස්ස භික්ඛුනො එකාව නිස්සග්ගියාපත්ති හොතීති යොජනා।
bod:52-3:නත්ථි එතස්ස පඤ්ච බන්ධනානීති <b>අපඤ්චබන්ධනො,</b> තස්මිං, ඌනපඤ්චබන්ධනෙ පත්තෙති අත්ථො। <b>පයොගෙ</b>ති විඤ්ඤාපනපයොගෙ। <b>තස්ස</b> පත්තස්ස <b>ලාභෙ</b> පටිලාභෙ।
bod:54:<b>භෙසජ්ජ</b>න්ති සප්පිආදිකං।
bod:55:<b>පයොගෙ</b>ති පරියෙසනපයොගෙ।
bod:56:<b>පයොගෙ</b>ති අච්ඡින්දනඅච්ඡින්දාපනපයොගෙ। <b>හටෙ</b>ති අච්ඡින්දිත්වා ගහිතෙ।
bod:57:<b>ද්වෙ පනාපත්තියො ඵුසෙ</b>ති වායාපනපයොගෙ දුක්කටං, විකප්පනුපගපච්ඡිමචීවරපමාණෙන වීතෙ නිස්සග්ගියන්ති ද්වෙ ආපත්තියො ආපජ්ජතීති අත්ථො।
bod:58-9:යො පන භික්ඛු අප්පවාරිතො අඤ්ඤාතකස්සෙව තන්තවායෙ <b>සමෙච්ච</b> උපසඞ්කමිත්වා චීවරෙ <pb V=2.325/> විකප්පං ආපජ්ජන්තො හොති। <b>සො</b>ති සො භික්ඛු। ද්වෙ ආපත්තියො ආපජ්ජති, න සංසයොති යොජනා। <b>පයොගෙ</b>ති විකප්පාපජ්ජනපයොගෙ।
bod:60:අච්චෙකසඤ්ඤිතං <pb M=2.415/> චීවරං පටිග්ගහෙත්වාති යොජනා। <b>කාල</b>න්ති චීවරකාලං।
bod:61:<b>තිණ්ණමඤ්ඤතරං වත්ථ</b>න්ති තිණ්ණං චීවරානං අඤ්ඤතරං චීවරං। <b>ඝරෙ</b>ති අන්තරඝරෙ। <b>නිදහිත්වා</b>ති නික්ඛිපිත්වා। <b>තෙන</b> චීවරෙන විනා ඡාරත්තතො <b>අධිකං</b> දිවසං යස්ස ආරඤ්ඤකස්ස විහාරස්ස ගොචරගාමෙ තං චීවරං නික්ඛිත්තං, තම්හා විහාරා අඤ්ඤත්ර වසන්තො නිස්සග්ගියං ඵුසෙති යොජනා।
bod:62:සඞ්ඝිකං ලාභං පරිණතං <b>ජානං</b> ජානන්තො।
bod:63:<b>පයොගෙ</b>ති පරිණාමනපයොගෙ। <b>සබ්බත්ථා</b>ති පාරාජිකාදීසු සබ්බසික්ඛාපදෙසු। <b>අප්පනාවාරපරිහානී</b>ති පරිවාරෙ පඨමං වුත්තකත්ථපඤ්ඤත්තිවාරස්ස පරිහාපනං, ඉධ අවචනන්ති අත්ථො, තස්ස වාරස්ස පරිවාරෙ සබ්බපඨමත්තා පඨමං වත්තබ්බභාවෙපි තත්ථ වත්තබ්බං පච්ඡා ගණ්හිතුකාමෙන මයා තං ඨපෙත්වා පඨමං ආපත්තිදස්සනත්ථං තදනන්තරො කතාපත්තිවාරො පඨමං වුත්තොති අධිප්පායො।
cen:පත්තවග්ගවණ්ණනා තතියා।
cen:ඉති උත්තරෙ ලීනත්ථපකාසනියා
cen:තිංසනිස්සග්ගියකථාවණ්ණනා නිට්ඨිතා।
bod:64:<b>මනුස්සුත්තරිධම්මෙ</b>ති උත්තරිමනුස්සධම්මෙ। <b>අභූතස්මිං උත්තරිමනුස්සධම්මෙ</b> සමුල්ලපිතෙ <b>පරාජයො</b> පාරාජිකාපත්ති।
bod:65:<b>අමූලන්තිමවත්ථුනා</b> අමූලකෙන පාරාජිකෙන ධම්මෙන භික්ඛුං චොදනාය <b>ගරු</b> සඞ්ඝාදිසෙසො හොතීති යොජනා। <b>පරියායවචනෙ</b>ති “යො තෙ විහාරෙ වසතී”තිආදිනා (පරි॰ 287) <pb M=2.416/> පරියායෙන කථනෙ। <b>ඤාතෙ</b>ති යස්ස කථෙති, තස්මිං වචනානන්තරමෙව ඤාතෙ।
bod:66:<b>නො</b> <pb V=2.326/> <b>චෙ පන විජානාතී</b>ති අථ තං පරියායෙන වුත්තං වචනානන්තරමෙව සචෙ න ජානාති। <b>සමුදාහට</b>න්ති කථිතං।
bod:67:ඔමසතො භික්ඛුස්ස දුවෙ ආපත්තියො වුත්තා। උපසම්පන්නං ඔමසතො පාචිත්ති සියා। <b>ඉතරං</b> අනුපසම්පන්නං ඔමසතො දුක්කටං සියාති යොජනා।
bod:68:පෙසුඤ්ඤහරණෙපි ද්වෙ ආපත්තියො හොන්ති।
bod:69:<b>පයොගෙ</b>ති පදසො ධම්මං වාචෙන්තස්ස වචනකිරියාරම්භතො පට්ඨාය යාව පදාදීනං පරිසමාපනං, එත්ථන්තරෙ අක්ඛරුච්චාරණපයොගෙ දුක්කටං। පදානං පරිසමත්තියං පාචිත්තියං।
bod:70:“තිරත්තා අනුපසම්පන්නසහසෙය්යායා”ති පදච්ඡෙදො। අනුපසම්පන්නෙන සහසෙය්යා <b>අනුපසම්පන්නසහසෙය්යා,</b> තාය। තිරත්තා උත්තරිං අනුපසම්පන්නසහසෙය්යායාති යොජනා। <b>පයොගෙ</b>ති සයනත්ථාය සෙය්යාපඤ්ඤාපනකායාවජ්ජනාදිපුබ්බපයොගෙ। <b>පන්නෙ</b>ති කායපසාරණලක්ඛණෙන සයනෙන නිපන්නෙ।
bod:71:යො පන භික්ඛු එක<b>රත්තියං</b> මාතුගාමෙන සහසෙය්යං <b>කප්පෙති। දුක්කටාදයො</b>ති “පයොගෙ දුක්කටං, නිපන්නෙ පාචිත්තිය”න්ති යථාවුත්තද්වෙආපත්තියො ආපජ්ජතීති යොජනා।
bod:72:<b>පයොගෙ</b>ති යථාවුත්තලක්ඛණපයොගෙ।
bod:73:<b>අනුපසම්පන්නෙ</b>ති <pb M=2.417/> සමීපත්ථෙ චෙතං භුම්මං। අනුපසම්පන්නස්ස සන්තිකෙ භූතං උත්තරිමනුස්සධම්මං යො සචෙ <b>ආරොචෙතී</b>ති යොජනා। <b>දුක්කටාදයො</b>ති යස්ස ආරොචෙති, සො නප්පටිවිජානාති, දුක්කටං, පටිවිජානාති, පාචිත්තියන්ති එවං ද්වෙ ආපත්තියො තස්ස හොන්ති।
bod:74:<b>අඤ්ඤතො</b> අඤ්ඤස්ස උපසම්පන්නස්ස දුට්ඨුල්ලස්ස ආපත්තිං <b>අනුපසම්පන්නෙ</b> අනුපසම්පන්නස්ස සන්තිකෙ <b>වදං</b> වදන්තොති යොජනා। <b>පයොගෙ</b>ති ආරම්භතො පට්ඨාය පුබ්බපයොගෙ දුක්කටං ආගච්ඡති දුක්කටං ආපජ්ජති। ආරොචිතෙ පාචිත්ති සියාති යොජනා।
bod:75:<b>පයොගෙ</b>ති <pb V=2.327/> “අකප්පියපථවිං ඛණිස්සාමී”ති කුදාල පරියෙසනාදිසබ්බපයොගෙති।
cen:මුසාවාදවග්ගවණ්ණනා පඨමා।
bod:76:<b>පාතෙන්තො</b>ති විකොපෙන්තො। <b>තස්සා</b>ති භූතගාමස්ස। <b>පාතෙ</b>ති විකොපනෙ।
bod:77:අඤ්ඤවාදකවිහෙසකානං එකයොගනිද්දිට්ඨත්තා තත්ථ වුත්තනයෙනෙව විහෙසකෙ ච ඤාතුං සක්කාති තත්ථ විසුං ආපත්තිභෙදො න වුත්තො।
bod:78:<b>පර</b>න්ති අඤ්ඤං සඞ්ඝෙන සම්මතසෙනාසනපඤ්ඤාපකාදිකං උපසම්පන්නං। <b>උජ්ඣාපෙන්තො</b>ති තස්ස අයසං උප්පාදෙතුකාමතාය භික්ඛූහි අවජානාපෙතුං “ඡන්දාය ඉත්ථන්නාමො ඉදං නාම කරොතී”තිආදීනි වත්වා අවඤ්ඤාය ඔලොකාපෙන්තො, ලාමකතො වා චින්තාපෙන්තො। <b>පයොගෙ</b>ති උජ්ඣාපනත්ථාය තස්ස අවණ්ණභණනාදිකෙ පුබ්බපයොගෙ।
bod:83:සඞ්ඝිකෙ <pb M=2.418/> විහාරෙ පුබ්බූපගතං භික්ඛුං <b>ජානං</b> ජානන්තො අනුපඛජ්ජ සෙය්යං කප්පෙති, තස්සෙවං සෙය්යං <b>කප්පයතො</b>ති යොජනා। <b>පයොගෙදුක්කටාදයො</b>ති එත්ථ අලුත්තසමාසො। <b>ආදි</b>-සද්දෙන සෙය්යාකප්පනෙ පාචිත්තියං සඞ්ගණ්හාති।
bod:84:<b>පයොගෙ</b>ති “නික්කඩ්ඪථ ඉම”න්තිආදිකෙ ආණත්තිකෙ වා “යාහි යාහී”තිආදිකෙ වාචසිකෙ වා හත්ථෙන තස්ස අඞ්ගපරාමසනාදිවසෙන කතෙ කායිකෙ වා නික්කඩ්ඪනපයොගෙ। <b>සෙස</b>න්ති පාචිත්තියං।
bod:85:“වෙහාසකුටියා උපරී”ති පදච්ඡෙදො। <b>ආහච්චපාදකෙ</b>ති එත්ථ “මඤ්චෙ වා පීඨෙ වා”ති සෙසො। <b>සීද</b>න්ති නිසීදන්තො। <b>දුක්කටාදයො</b>ති පයොගෙ දුක්කටං, නිපජ්ජාය පාචිත්තියන්ති ඉමා ආපත්තියො ඵුසෙති අත්ථො।
bod:86:අස්ස පජ්ජස්ස පඨමපාදං දසක්ඛරපාදකං ඡන්දොවිචිතියං වුත්තගාථා, “ගාථාඡන්දො අතීතද්වය”න්ති ඉමිනා ඡන්දොවිචිතිලක්ඛණෙන ගාථාඡන්දත්තා <b>අධිට්ඨිත්වා ද්වත්තිපරියායෙ</b>ති එත්ථ අක්ඛරද්වයං <pb V=2.328/> අධිකං වුත්තන්ති දට්ඨබ්බං। <b>පයොගෙ</b>ති අධිට්ඨානපයොගෙ। <b>අධිට්ඨිතෙ</b>ති ද්වත්තිපරියායානං උපරි අධිට්ඨානෙ කතෙ।
bod:87:<b>පයොගෙ</b>ති සිඤ්චනසිඤ්චාපනපයොගෙ। <b>සිත්තෙ</b>ති සිඤ්චනකිරියපරියොසානෙ।
cen:භූතගාමවග්ගවණ්ණනා දුතියා।
bod:88:දුක්කටං ඵුසෙති යොජනා। ඔවදිතෙ පාචිත්ති සියාති යොජනා।
bod:89:විභාගොයෙව <pb M=2.419/> <b>විභාගතා</b>।
bod:90:<b>අඤ්ඤාතිකාය</b> භික්ඛුනියා අඤ්ඤත්ර පාරිවත්තකා චීවරං <b>දෙන්තො</b> භික්ඛු <b>දුවෙ</b> ආපත්තියො ඵුසෙති යොජනා। <b>පයොගෙ</b>ති දානපයොගෙ।
bod:93:“නාවං එක”න්ති පදච්ඡෙදො। <b>පයොගෙ</b>ති අභිරුහණපයොගෙ। <b>දුක්කටාදයො</b>ති <b>ආදි</b>-සද්දෙන අභිරුළ්හෙ පාචිත්තියං සඞ්ගණ්හාති।
bod:94:“දුවිධං ආපත්ති”න්ති පදච්ඡෙදො।
bod:96:භික්ඛුනියා සද්ධිං රහො නිසජ්ජං කප්පෙන්තො භික්ඛු පයොගෙදුක්කටාදයො <b>ද්වෙපි</b> ආපත්තියො ඵුසෙති යොජනා।
cen:ඔවාදවග්ගවණ්ණනා තතියා।
bod:97:<b>තදුත්තරි</b>න්ති තතො භුඤ්ජිතුං අනුඤ්ඤාතඑකදිවසතො උත්තරිං දුතියදිවසතො පට්ඨාය। <b>අනන්තරස්ස වග්ගස්සා</b>ති ඔවාදවග්ගස්ස। <b>නවමෙනා</b>ති භික්ඛුනියා පරිපාචිතපිණ්ඩපාතසික්ඛාපදෙන।
bod:99:<b>ද්වත්තිපත්තෙ</b>ති <pb V=2.329/> ද්වත්තිපත්තපූරෙ। <b>තදුත්තරි</b>න්ති ද්වත්තිපත්තපූරතො උත්තරිං। <b>පයොගෙ</b>ති පටිග්ගහණපයොගෙ।
bod:101:<b>අභිහට්ඨු</b>න්ති අභිහරිත්වා।
bod:102:<b>තස්සා</b>ති අභිහරන්තස්ස। <b>පිටකෙ</b>ති විනයපිටකෙ।
bod:103:<b>දසමෙපී</b>ති එත්ථ “දසමෙ අපී”ති පදච්ඡෙදො।
cen:භොජනවග්ගවණ්ණනා චතුත්ථා।
bod:104:<b>අචෙලකාදිනො</b>ති <pb M=2.420/> <b>ආදි</b>-සද්දෙන “පරිබ්බාජකස්ස වා පරිබ්බාජිකාය වා”ති (පාචි॰ 270) වුත්තෙ සඞ්ගණ්හාති। <b>භොජනාදික</b>න්ති <b>ආදි</b>-සද්දෙන ඛාදනීයං සඞ්ගණ්හාති। <b>පයොගෙ</b>ති සහත්ථා දානපයොගෙ।
bod:105:<b>දාපෙත්වා වා අදාපෙත්වා වා</b> කිඤ්චි ආමිසං। <b>පයොගෙ</b>ති උය්යොජනපයොගෙ। <b>තස්මි</b>න්ති තස්මිං භික්ඛුම්හි। උය්යොජිතෙ පාචිත්ති සියාති යොජනා।
bod:109:<b>උම්මාරාතික්කමෙ</b>ති ඉන්දඛීලාතික්කමෙ।
bod:110:<b>තදුත්තරි</b>න්ති තතො පරිච්ඡින්නරත්තිපරියන්තතො වා පරිච්ඡින්නභෙසජ්ජපරියන්තතො වා උත්තරිං।
bod:111:උය්යුත්තං දස්සනත්ථාය ගච්ඡන්තො ද්වෙ ආපත්තියො ඵුසෙති යොජනා।
cen:අචෙලකවග්ගවණ්ණනා පඤ්චමා।
bod:114:<b>මෙරෙය්ය</b>න්ති මෙරයං। නිරුත්තිනයෙන අ-කාරස්ස එ-කාරො, ය-කාරස්ස ච ද්විත්තං। මෙරය-සද්දපරියායො වා <b>මෙරෙය්ය</b>-සද්දො। <b>මුනී</b>ති භික්ඛු।
bod:115:“භික්ඛු <pb V=2.330/> අඞ්ගුලිපතොදෙනා”ති පදච්ඡෙදො। <b>පයොගෙ</b>ති හාසාපනපයොගෙ। <b>තස්සා</b>ති හාසාපෙන්තස්ස।
bod:116:ගොප්ඵකා <b>හෙට්ඨා</b> උදකෙ දුක්කටං। ගොප්ඵකතො උපරි <b>උපරිගොප්ඵකං,</b> උදකං, තස්මිං, ගොප්ඵකතො අධිකප්පමාණෙ උදකෙති අත්ථො।
bod:117:<b>අනාදරිය</b>න්ති <pb M=2.421/> පුග්ගලානාදරියං, ධම්මානාදරියං වා। <b>පයොගෙ</b>ති අනාදරියවසෙන පවත්තෙ කායපයොගෙ වා වචීපයොගෙ වා। <b>කතෙ</b> අනාදරියෙ।
bod:118:<b>පයොගෙ</b>ති භිංසාපනපයොගෙ।
bod:119:<b>ජොති</b>න්ති අග්ගිං। <b>සමාදහිත්වානා</b>ති ජාලෙත්වා। <b>“විසිබ්බෙන්තො”</b>ති ඉමිනා ඵලූපචාරෙන කාරණං වුත්තං। විසිබ්බනකිරියා හි සමාදහනකිරියාය ඵලන්ති විසිබ්බනකිරියාවොහාරෙන සමාදහනකිරියාව। තස්මා <b>විසිබ්බෙන්තො</b>ති එත්ථ සමාදහන්තොති අත්ථො। <b>පයොගෙ</b>ති සමාදහනසමාදහාපනපයොගෙ। <b>විසීවිතෙ</b>ති වුත්තනයෙන සමාදහිතෙති අත්ථො।
bod:120:<b>පයොගෙ</b>ති චුණ්ණමත්තිකාභිසඞ්ඛරණාදිසබ්බපයොගෙ। <b>ඉතර</b>න්ති පාචිත්තියං।
bod:121:<b>තිණ්ණං දුබ්බණ්ණකරණාන</b>න්ති කංසනීලපත්තනීලකද්දමසඞ්ඛාතානං තිණ්ණං දුබ්බණ්ණකරණානං। <b>එකං</b> අඤ්ඤතරං <b>අනාදිය</b> අදත්වා। <b>චීවර</b>න්ති නවචීවරං।
bod:122:නත්ථි එතස්ස උද්ධාරන්ති අනුද්ධාරො, තං අනුද්ධාරන්ති වත්තබ්බෙ ගාථාබන්ධවසෙන රස්සත්තං, අකතපච්චුද්ධාරන්ති අත්ථො।
bod:123:<b>අපනිධෙන්තො</b>ති අපනෙත්වා නිධෙන්තො නික්ඛිපෙන්තො। <b>පත්තාදික</b>න්ති <b>ආදි</b>-සද්දෙන චීවරනිසීදනසූචිඝරකායබන්ධනානං ගහණං। <b>පයොගෙ</b>ති අපනිධානපයොගෙ। <b>තස්මිං</b> පත්තාදිකෙ පඤ්චවිධෙ පරික්ඛාරෙ। අපනිහිතෙ <b>සෙසා</b> පාචිත්තියාපත්ති සියාති යොජනා।
cen:සුරාපානවග්ගවණ්ණනා ඡට්ඨා।
bod:124:<b>තපොධනො</b>ති <pb M=2.422/> <pb V=2.331/> පාතිමොක්ඛසංවරසීලසඞ්ඛාතං තපොධනමස්සාති තපොධනො, භික්ඛු।
bod:125:<b>තස්මිං</b> ඔපාතෙ।
bod:126:<b>මනුස්සවිග්ගහො</b> මනුස්සසරීරො। <b>තිරච්ඡානගතො</b> නාගො වා සුපණ්ණො වා। <b>තස්ස</b> ඔපාතඛණකස්ස।
bod:127:<b>පටුබුද්ධිනා</b>ති සබ්බෙසු ඤෙය්යධම්මෙසු නිපුනඤාණෙන භගවතා।
bod:128:<b>පයොගෙ</b>ති පරිභොගත්ථාය ගහණාදිකෙ පයොගෙ। <b>තස්සා</b>ති භික්ඛුස්ස।
bod:129:<b>උක්කොටෙන්තො</b>ති උච්චාලෙන්තො යථාඨානෙ ඨාතුං අදෙන්තො। <b>පයොගෙ</b>ති උක්කොටනපයොගෙ। උක්කොටිතෙ පාචිත්තියං සියාති යොජනා।
bod:130:<b>දුට්ඨුල්ලං වජ්ජක</b>න්ති සඞ්ඝාදිසෙසාදිකෙ। එකං පාචිත්තියං ආපත්තිං ආපජ්ජති ඉති දීපිතන්ති යොජනා।
bod:131:<b>පයොගෙ</b>ති ගණපරියෙසනාදිපයොගෙ। <b>දුක්කටං පත්තො සියා</b> දුක්කටාපත්තිං ආපන්නො භවෙය්යාති අත්ථො। <b>සෙසා</b>ති පාචිත්තියාපත්ති උපසම්පාදිතෙ සියා। ගාථාබන්ධවසෙන උපසග්ගලොපො।
bod:132-3:ජානං ථෙය්යසත්ථෙන සහ සංවිධාය මග්ගං පටිපජ්ජතො ච තථෙව මාතුගාමෙන සහ සංවිධාය මග්ගං පටිපජ්ජතො චාති යොජනා। <b>පයොගෙ</b>ති සංවිධාය ගන්තුං පටිපුච්ඡාදිකරණපයොගෙ। <b>පටිපන්නෙ</b>ති මග්ගපටිපන්නෙ। <b>අනන්තර</b>න්ති අද්ධයොජනගාමන්තරාතික්කමනානන්තරං।
bod:134:ඤත්තියා ඔසානෙ දුක්කටං ඵුසෙති යොජනා।
bod:135:<b>අකතානුධම්මෙනා</b>ති <pb M=2.423/> <pb V=2.332/> <b>අනුධම්මො</b> වුච්චති ආපත්තියා අදස්සනෙ වා අප්පටිකම්මෙ වා පාපිකාය දිට්ඨියා අප්පටිනිස්සග්ගෙ වා ධම්මෙන විනයෙන සත්ථුසාසනෙන උක්ඛිත්තකස්ස අනුලොමවත්තං දිස්වා කත්වා ඔසාරණා, සො ඔසාරණසඞ්ඛාතො අනුධම්මො යස්ස න කතො, අයං අකතානුධම්මො නාම, තාදිසෙන භික්ඛුනා සද්ධින්ති අත්ථො। <b>සම්භුඤ්ජන්තො</b>ති ආමිසසම්භොගං කරොන්තො භික්ඛු। <b>පයොගෙ</b>ති භුඤ්ජිතුං ආමිසපටිග්ගහණාදිපයොගෙ। <b>භුත්තෙ</b>ති සම්භුත්තෙ, උභයසම්භොගෙ, තදඤ්ඤතරෙ වා කතෙති අත්ථො।
bod:136:<b>උපලාපෙන්තො</b>ති පත්තචීවරඋද්දෙසපරිපුච්ඡනාදිවසෙන සඞ්ගණ්හන්තො। <b>පයොගෙ</b>ති උපලාපනපයොගෙ।
cen:සප්පාණකවග්ගවණ්ණනා සත්තමා।
bod:137:<b>සහධම්මික</b>න්ති කරණත්ථෙ උපයොගවචනං, පඤ්චහි සහධම්මිකෙහි සික්ඛිතබ්බත්තා, තෙසං වා සන්තකත්තා “සහධම්මික”න්ති ලද්ධනාමෙන බුද්ධපඤ්ඤත්තෙන සික්ඛාපදෙන වුච්චමානස්සාති අත්ථො। <b>භණතො</b>ති “භික්ඛුස්සා”ති ඉමිනා සමානාධිකරණං।
bod:138:<b>විවණ්ණෙන්තො</b>ති “කිං පනිමෙහි ඛුද්දානුඛුද්දකෙහි සික්ඛාපදෙහි උද්දිට්ඨෙහී”තිආදිනා ගරහන්තො। <b>පයොගෙ</b>ති “කිං ඉමෙහී”තිආදිනා ගරහණවසෙන පවත්තෙ වචීපයොගෙ। <b>විවණ්ණිතෙ</b> ගරහිතෙ।
bod:139:<b>මොහෙන්තො</b>ති “ඉදානෙව ඛො අහං, ආවුසො, ජානාමී”තිආදිනා අත්තනො අජානනත්තෙන ආපන්නභාවං දීපෙත්වා භික්ඛුං මොහෙන්තො, වඤ්චෙන්තොති අත්ථො। <b>මොහෙ</b>ති මොහාරොපනකම්මෙ। <b>අරොපිතෙ</b> කතෙ।
bod:140:භික්ඛුස්ස <pb M=2.424/> කුපිතො පහාරං දෙන්තො ඵුසෙති යොජනා। <b>පයොගෙ</b>ති දණ්ඩාදානාදිපයොගෙ।
bod:141:<b>පයොගෙ</b>ති උග්ගිරණපයොගෙ। <b>උග්ගිරිතෙ</b>ති උච්චාරිතෙ।
bod:142:<b>අමූලෙනෙවා</b>ති <pb V=2.333/> දිට්ඨාදිමූලවිරහිතෙනෙව। <b>යොගෙ</b>ති ඔකාසකාරාපනාදිපයොගෙ। <b>උද්ධංසිතෙ</b>ති චොදිතෙ।
bod:143:<b>කුක්කුච්චං ජනයන්තො</b>ති “ඌනවීසතිවස්සො ත්වං මඤ්ඤෙ උපසම්පන්නො”තිආදිනා කුක්කුච්චං උපදහන්තො। <b>යොගෙ</b>ති කුක්කුච්චුප්පාදනපයොගෙ। <b>උප්පාදිතෙ</b>ති කුක්කුච්චෙ උප්පාදිතෙ।
bod:144:“තිට්ඨන්තො උපස්සුති”න්ති පදච්ඡෙදො। සුතියා සමීපං <b>උපස්සුති,</b> සවනූපචාරෙති අත්ථො।
bod:145:<b>ධම්මිකානං තු කම්මාන</b>න්ති ධම්මෙන විනයෙන සත්ථුසාසනෙන කතානං අපලොකනාදීනං චතුන්නං කම්මානං। <b>තතො පුනා</b>ති ඡන්දදානතො පච්ඡා। <b>ඛීයනධම්ම</b>න්ති අත්තනො අධිප්පෙතභාවවිභාවනමන්තනං। <b>ද්වෙ ඵුසෙ දුක්කටාදයො</b>ති ඛීයනධම්මාපජ්ජනපයොගෙ දුක්කටං, ඛීයනධම්මෙ ආපන්නෙ පාචිත්තියන්ති එවං දුක්කටාදයො ද්වෙ ආපත්තියො ආපජ්ජෙය්යාති අත්ථො।
bod:146:<b>සඞ්ඝෙ</b> සඞ්ඝමජ්ඣෙ। <b>විනිච්ඡයෙ</b>ති වත්ථුතො ඔතිණ්ණවිනිච්ඡයෙ। <b>නිට්ඨං අගතෙ</b>ති වත්ථුම්හි අවිනිච්ඡිතෙ, ඤත්තිං ඨපෙත්වා කම්මවාචාය වා අපරියොසිතාය।
bod:148:<b>සමග්ගෙන සඞ්ඝෙනා</b>ති සමානසංවාසකෙන සමානසීමායං ඨිතෙන සඞ්ඝෙන।
cen:සහධම්මිකවග්ගවණ්ණනා අට්ඨමා।
bod:150:<b>අවිදිතො</b> <pb M=2.425/> <b>හුත්වා</b>ති රඤ්ඤො අවිදිතාගමනො හුත්වා।
bod:152:<b>රතන</b>න්ති මුත්තාදිදසවිධං රතනං। <b>පයොගෙ</b>ති රතනග්ගහණපයොගෙ।
bod:153:<b>විකාලෙ</b>ති මජ්ඣන්තිකාතික්කමතො පට්ඨාය අරුණෙ।
bod:155:<b>අට්ඨිදන්තවිසාණාභිනිබ්බත්ත</b>න්ති අට්ඨිදන්තවිසාණමයං। <b>පයොගෙ</b>ති කාරාපනපයොගෙ।
bod:156:තස්මිං <pb V=2.334/> මඤ්චාදිම්හි <b>කාරාපිතෙ සෙසා</b> පාචිත්තියාපත්ති සියාති යොජනා।
cen:රතනවග්ගවණ්ණනා නවමා।
cen:ඉති උත්තරෙ ලීනත්ථපකාසනියා
cen:පාචිත්තියකථාවණ්ණනා නිට්ඨිතා।
bod:159:චතූසු පාටිදෙසනීයෙසුපි අවිසෙසෙන ආදිච්චබන්ධුනා බුද්ධෙන ද්විධා ආපත්ති නිද්දිට්ඨාති යොජනා।
bod:160:<b>සබ්බත්ථා</b>ති සබ්බෙසු චතූසු।
cen:පාටිදෙසනීයකථාවණ්ණනා।
bod:161:සෙඛියකථා උත්තානත්ථායෙව।
cen:සෙඛියකථාවණ්ණනා।
bod:162:පරිවාරෙ පඨමං දස්සිතසොළසවාරප්පභෙදෙ මහාවිභඞ්ගෙ “පඨමං පාරාජිකං කත්ථ පඤ්ඤත්ත”න්තිආදිප්පභෙදො (පරි॰ 1) කත්ථපඤ්ඤත්තිවාරො <pb M=2.426/>, “මෙථුනං ධම්මං පටිසෙවන්තො කති ආපත්තියො ආපජ්ජතී”තිආදිප්පභෙදො (පරි॰ 157) කතාපත්තිවාරො, “මෙථුනං ධම්මං පටිසෙවන්තස්ස ආපත්තියො චතුන්නං විපත්තීනං කති විපත්තියො භජන්තී”තිආදිප්පභෙදො (පරි॰ 182) විපත්තිවාරො, “මෙථුනං ධම්මං පටිසෙවන්තස්ස ආපත්තියො සත්තන්නං ආපත්තික්ඛන්ධානං කතිහි ආපත්තික්ඛන්ධෙහි සඞ්ගහිතා”තිආදිප්පභෙදො (පරි॰ 182) සඞ්ගහවාරො, “මෙථුනං ධම්මං පටිසෙවන්තස්ස ආපත්තියො ඡන්නං ආපත්තිසමුට්ඨානානං කතිහි සමුට්ඨානෙහි සමුට්ඨහන්තී”තිආදිප්පභෙදො (පරි॰ 184) සමුට්ඨානවාරො, “මෙථුනං ධම්මං පටිසෙවන්තස්ස ආපත්තියො චතුන්නං අධිකරණානං කතමං අධිකරණ”න්තිආදිප්පභෙදො (පරි॰ 185) අධිකරණවාරො, “මෙථුනං ධම්මං පටිසෙවන්තස්ස ආපත්තියො සත්තන්නං සමථානං කතිහි සමථෙහි සම්මන්තී”තිආදිප්පභෙදො (පරි॰ 186) සමථවාරො, තදනන්තරො ඉමෙහි සත්තහි වාරෙහි මිස්සො <pb V=2.335/> අට්ඨමො සමුච්චයවාරොති ඉමෙසු අට්ඨසු වාරෙසු ආදිභූතෙ කත්ථපඤ්ඤත්තිනාමධෙය්යෙ අප්පනාවාරෙ සඞ්ගහෙතබ්බානං නිදානාදිසත්තරසලක්ඛණානං උභයවිභඞ්ගසාධාරණතො උපරි වක්ඛමානත්තා තං වාරං ඨපෙත්වා තදනන්තරං අසාධාරණං කතාපත්තිවාරං සෙඛියාවසානං පාළික්කමානුරූපං දස්සෙත්වා තදනන්තරා විපත්තිවාරාදයො ඡ වාරා උභයවිභඞ්ගසාධාරණතො වක්ඛමානාති කත්වා තෙපි ඨපෙත්වා ඉමෙ පච්චයසද්දෙන අයොජෙත්වා දස්සිතා අට්ඨෙව වාරා, පුන “මෙථුනං ධම්මං පටිසෙවනපච්චයා පාරාජිකං කත්ථ පඤ්ඤත්ත”න්තිආදිනා (පරි॰ 188) පච්චය-සද්දං යොජෙත්වා දස්සිතා අපරෙ අට්ඨ වාරා යොජිතාති තත්ථාපි දුතියං කතාපත්තිපච්චයවාරං ඉමිනා කතාපත්තිවාරෙන එකපරිච්ඡෙදං කත්වා දස්සෙතුමාහ <b>“පඤ්ඤත්තා”</b>තිආදි। <b>පටිසෙවනපච්චයා</b>ති පටිසෙවනහෙතුනා।
bod:163:<b>අල්ලොකාසප්පවෙසනෙ</b>ති <pb M=2.427/> ජීවමානසරීරෙ තිණ්ණං මග්ගානං අඤ්ඤතරස්මිං මග්ගෙ අල්ලොකාසප්පවෙසනෙ। මතෙ අක්ඛායිතෙ වා <b>පි</b>-සද්දෙන යෙභුය්යඅක්ඛායිතෙ පවෙසනෙ පවෙසනනිමිත්තං <b>මෙථුනං</b> ධම්මං <b>පටිසෙවන්තො</b> භික්ඛු පාරාජිකං ඵුසෙති සම්බන්ධො।
bod:164:තථා යෙභුය්යක්ඛායිතෙ, උපඩ්ඪක්ඛායිතෙ ච මෙථුනං ධම්මං පටිසෙවන්තො භික්ඛු ථුල්ලච්චයං ඵුසෙති යොජනා। වට්ටකතෙ මුඛෙ දුක්කටං වුත්තන්ති සම්බන්ධො। <b>ජතුමට්ඨකෙ</b>ති භික්ඛුනියා ජතුමට්ඨකෙ දින්නෙ පාචිත්ති වුත්තාති සම්බන්ධො।
bod:166:<b>අවස්සුතස්සා</b>ති කායසංසග්ගරාගෙන තින්තස්ස। <b>පොසස්සා</b>ති ගහණකිරියාසම්බන්ධෙ සාමිවචනං। <b>භික්ඛුනියා</b>ති අත්තසම්බන්ධෙ සාමිවචනං। “අත්තනො”ති සෙසො। අවස්සුතෙන පොසෙන අත්තනො අධක්ඛකාදිගහණං සාදියන්තියා තථා අවස්සුතාය භික්ඛුනියා පාරාජිකන්ති යොජනා।
bod:167:<b>කායෙනා</b>ති අත්තනො කායෙන। <b>කාය</b>න්ති මාතුගාමස්ස කායං। <b>ඵුසතො</b>ති කායසංසග්ගරාගෙන ඵුසතො। <b>කායෙන කායබද්ධ</b>න්ති එත්ථාපි එසෙව නයො।
bod:168:<b>කායෙන පටිබද්ධෙනා</b>ති අත්තනො කායපටිබද්ධෙන। <b>පටිබද්ධ</b>න්ති ඉත්ථියා කායපටිබද්ධං ඵුසන්තස්ස දුක්කටං। <b>තස්ස</b> භික්ඛුස්ස।
bod:“මහාවිභඞ්ගසඞ්ගහො <pb V=2.336/> නිට්ඨිතො”ති කස්මා වුත්තං, නනු සොළසවාරසඞ්ගහෙ මහාවිභඞ්ගෙ කතාපත්තිවාරොයෙවෙත්ථ වුත්තො, න ඉතරෙ වාරාති? සච්චං, අවයවෙ පන සමුදායොපචාරෙන වුත්තං। සාධාරණාසාධාරණානං මහාවිභඞ්ගෙ <pb M=2.428/> ගතානං සබ්බාපත්තිපභෙදානං දස්සනොපචාරභූතො කතාපත්තිවාරො දස්සිතොති තංදස්සනෙන අප්පධානා ඉතරෙපි වාරා උපචාරතො දස්සිතා හොන්තීති ච තථා වුත්තන්ති වෙදිතබ්බං।
cen:ඉති උත්තරෙ ලීනත්ථපකාසනියා
cen:මහාවිභඞ්ගසඞ්ගහවණ්ණනා නිට්ඨිතා।
