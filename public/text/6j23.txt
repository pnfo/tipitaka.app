cha:24:චතුවීසතිමො පරිච්ඡෙදො
sub:පච්චයනිද්දෙසවණ්ණනා
bod:1395:<b>රූපං</b> <pb V=1.115/> <b>රූපස්සා</b>ති රූපං රූපස්ස। <b>අරූපස්ස</b> නාමස්ස।
bod:1396:<b>මිස්සකස්සා</b>ති නාමරූපමිස්සකස්සාති අත්ථො।
bod:1397:<b>තිපඤ්ච චා</b>ති පන්නරස ච।
bod:1399:<b>එකො</b>ති <pb M=.137/> කම්මපච්චයො। <b>ද්වෙකාලිකො</b>ති අතීතපච්චුප්පන්නකාලවසෙන ද්වීසු කාලෙසු නියුත්තො। <b>දස්සිතො</b>ති භගවතා දෙසිතො।
cen:ඉති අභිධම්මාවතාරටීකාය
cen:පච්චයනිද්දෙසවණ්ණනා නිට්ඨිතා।
cen:චතුවීසතිමො පරිච්ඡෙදො।
sub:නිගමනකථාවණ්ණනා
bod:1401:<b>සුමතිමතිවිචාරබොධනො</b>ති සුමතීනං සුන්දරපඤ්ඤානං කවීනං මතියා විචාරස්ස බොධනො। <b>විමතිවිමොහවිනාසනො</b>ති විමතීනං බාලානං විමොහස්ස විනාසනො। <b>කුමතිමතිමහාතමොනාසො</b>ති කුමතීනං බාලානං මහාතමසන්නිභාය මතියා නාසකො। <b>පටුමතිභාසකරො</b>ති පටූනං පණ්ඩිතානං තික්ඛපඤ්ඤාය ඔභාසකරො।
bod:1402:<b>සුමතිනාමකො</b> භික්ඛු <b>අසමානතො</b> අසදිසාය පූජාය මම ආයාචිතො <b>යතො</b> යස්මා <pb V=1.116/> කාරණා, <b>තතො</b> තස්මා කාරණා අයං අභිධම්මාවතාරො। <b>පදාතො පදා</b>ති කොට්ඨාසතො කොට්ඨාසතො। <b>හිතවිභාවනා භාවනා</b>ති හිතප්පකාසනාය භාවනාය මයා රචිතො। අථ වා අහං සුමතිනා භික්ඛුනා අසමානතො මානතො ආයාචිතො <b>යතො</b> යස්මා, <b>තතො</b> තස්මා।
bod:1405:<b>තිවිධා බ්යප්පථානඤ්හි ගතියො</b>ති බ්යප්පථානං වචනානං අත්ථගන්ථයුත්තිවසෙන තිවිධා ගතියො।
bod:1406:<b>නිකායන්තරලද්ධීහී</b>ති අඤ්ඤස්මිං නිකායෙ ලද්ධීහි। <b>වාචනාමග්ගනිස්සිතො</b>ති වචනප්පබන්ධනිස්සිතො।
bod:1410:<b>අසංකිණ්ණකුලාකුලෙ</b>ති <pb M=.138/> අසම්මිස්සකුලෙහි ආකිණ්ණෙ। <b>සුපසන්නසිතොදකෙ</b>ති මධුරසීතොදකෙ।
bod:1411:<b>සඞ්කටෙ</b>ති සම්බාධෙ।
bod:1412:<b>කෙලාසසිඛරාකාරපාසාදපටිමණ්ඩිතෙ</b>ති රජතපබ්බතමත්ථකනිභෙහි පාසාදෙහි අලඞ්කතෙ।
bod:1413:<b>විවිධාකාරචාරුපාකාරගොපුරෙ</b>ති විවිධසණ්ඨානමනුඤ්ඤපාකාරද්වාරකොට්ඨකෙ।
bod:1414:<b>සල්ලෙඛා</b>ති සල්ලෙඛවුත්ති। <b>සාඛල්යෙ</b>ති සඛිලභාවෙ। <b>සතා</b>ති සතිසම්පන්නෙන।
bod:1415:<b>වස්සවලාහකා දෙවා</b>ති වස්සවලාහකභූතා දෙවා අමරා।
cen:නිගමනකථාවණ්ණනා නිට්ඨිතා।
cen:අභිධම්මාවතාරපුරාණටීකා නිට්ඨිතා।
cen:॥ නමො තස්ස භගවතො අරහතො සම්මාසම්බුද්ධස්ස॥
nik:අභිධම්මාවතාර-අභිනවටීකා
sub:(පඨමො භාගො)
ssh:ගන්ථාරම්භකථා
gax:(ක) විසුද්ධකරුණාඤාණං <pb M=1.139/> <pb V=1.117/>, බුද්ධං සම්බුද්ධපූජිතං।
gae:ධම්මං සද්ධම්මසම්භූතං, වන්දෙ සංඝං නිරඞ්ගණං॥
gax:(ඛ) <b>සාරිපුත්තං</b> මහාථෙරං, පරියත්තිවිසාරදං।
gae:නමාමි සන්තවුත්තිං මෙ, ගුරුං ගාරවභාජනං॥
gax:(ග) වන්දන්තෙන මයා එවං,
gax:යා ලද්ධා පුඤ්ඤසම්පදා।
gax:හිත්වා තස්සානුභාවෙන,
gae:අන්තරායෙ අසෙසතො॥
gax:(ඝ) මහාවිහාරවාසීනං <pb V=1.118/>, ථෙරානං ථිරසීලිනං।
gae:වංසාලඞ්කාරභූතෙන, භූතානුග්ගහකාරිනා॥
gax:(ඞ) ථෙරෙන <b>බුද්ධදත්තෙන,</b> රචිතං යං මනොරමං।
gae:පිටකෙ අභිධම්මස්මිං, ඔතාරුපායභාවතො॥
gax:(ච) <b>අභිධම්මාවතාරො</b>ති, ලද්ධනාමෙන විස්සුතං।
gae:නානානිපුණගම්භීරනයං පකරණුත්තමං॥
gax:(ඡ) අත්ථසංවණ්ණනං තස්ස, ආරභිස්සං යථාබලං।
gae:පාමොජ්ජජනනත්ථාය, ආභිධම්මිකභික්ඛුනන්ති॥
