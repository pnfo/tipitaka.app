cha:2:දුතියො පරිච්ඡෙදො
sub:ඛන්ධත්තයසඞ්ඛෙපො
gax:73:<b>වෙදනා</b>නුභවො තෙධා, සුඛදුක්ඛමුපෙක්ඛයා।
gae:ඉට්ඨානිට්ඨානුභවනමජ්ඣානුභවලක්ඛණා॥
gax:74:කායිකං මානසං දුක්ඛං, සුඛොපෙක්ඛා ච වෙදනා।
gae:එකං මානසමෙවෙති, පඤ්චධින්ද්රියභෙදතො॥
gax:75:යථා තථා වා සඤ්ඤාණං, <b>සඤ්ඤා</b> සතිනිබන්ධනං।
gae:ඡධා ඡද්වාරසම්භූතඵස්සජානං වසෙන සා॥
gax:76:<b>සඞ්ඛාරා</b> චෙතනා ඵස්සො,
gax:මනක්කාරායු සණ්ඨිති।
gax:තක්කො චාරො ච වායාමො,
gae:පීති ඡන්දොධිමොක්ඛකො॥
gax:77:සද්ධා සති හිරොත්තප්පං, චාගො මෙත්තා මති පුන।
gae:මජ්ඣත්තතා ච පස්සද්ධී, කායචිත්තවසා දුවෙ॥
gax:78:ලහුතා මුදුකම්මඤ්ඤපාගුඤ්ඤමුජුතා තථා।
gae:දයා මුදා මිච්ඡාවාචා, කම්මන්තාජීවසංවරො॥
gax:79:ලොභො දොසො ච මොහො ච, දිට්ඨි උද්ධච්චමෙව ච।
gae:අහිරීකං අනොත්තප්පං, විචිකිච්ඡිතමෙව ච॥
gax:80:මානො <pb M=.8/> <pb V=.9/> ඉස්සා ච මච්ඡෙරං, කුක්කුච්චං ථිනමිද්ධකං।
gae:ඉති එතෙව පඤ්ඤාස, සඞ්ඛාරක්ඛන්ධසඤ්ඤිතා॥
gax:81:බ්යාපාරො චෙතනා ඵස්සො, ඵුසනං සරණං තහිං।
gae:මනක්කාරො පාලනායු, සමාධි අවිසාරතා॥
gax:82:ආරොපනානුමජ්ජට්ඨා, තක්කචාරා පනීහනා।
gae:වීරියං පීනනා පීති, ඡන්දො තු කත්තුකාමතා॥
gax:83:අධිමොක්ඛො නිච්ඡයො සද්ධා,
gax:පසාදො සරණං සති।
gax:හිරී පාපජිගුච්ඡා හි,
gae:ඔත්තප්පං තස්ස භීරුතා॥
gax:84:අලග්ගො ච අචණ්ඩික්කං, චාගො මෙත්තා මති පන।
gae:යාථාවබොධො මජ්ඣත්තං, සමවාහිතලක්ඛණං॥
gax:85:ඡ යුගානි කායචිත්තදරගාරවථද්ධතා-
gae:අකම්මඤ්ඤත්තගෙලඤ්ඤකුටිලානං විනොදනා॥
gax:86:තානුද්ධතාදිථිනාදිදිට්ඨාදීනං යථාක්කමං।
gae:සෙසකාදිඅසද්ධාදිමායාදීනං විපක්ඛිනො॥
gax:87:දුක්ඛාපනයනකාමා, දයා මොදා පමොදනා।
gae:වචීදුච්චරිතාදීනං, විරාමො විරතිත්තයං॥
gax:88:ලොභො දොසො ච මොහො ච,
gax:ගෙධචණ්ඩමනන්ධනා।
gax:කමෙන දිට්ඨි දුග්ගාහො,
gae:උද්ධච්චං භන්තතං මතං॥
gax:89:අහිරීකමලජ්ජත්තං, අනොත්තප්පමතාසතා।
gae:සංසයො විචිකිච්ඡා හි, මානො උන්නතිලක්ඛණො॥
gax:90:පරස්සකසම්පත්තීනං <pb M=.9/> <pb V=.10/>,
gax:උසූයා ච නිගූහනා।
gax:ඉස්සාමච්ඡෙරකා තාපො,
gae:කතාකතස්ස සොචනා॥
gax:91:ථිනං චිත්තස්ස සඞ්කොචො, අකම්මඤ්ඤත්තතා පන।
gae:මිද්ධමිච්චෙවමෙතෙසං, <b>ලක්ඛණඤ්ච</b> නයෙ බුධො॥
gax:92:වෙදනාදිසමාධන්තා, සත්ත <b>සබ්බග</b>සඤ්ඤිතා।
gae:තක්කාදිඅධිමොක්ඛන්තා, ඡ <b>පකිණ්ණක</b>නාමකා॥
gax:93:සද්ධාදයො විරමන්තා, <b>අරණා</b> පඤ්චවීසති।
gae:ලොභාදිමිද්ධකන්තානි, <b>සරණානි</b> චතුද්දස॥
gax:94:ඉස්සාමච්ඡෙරකුක්කුච්චදොසා කාමෙ දයා මුදා।
gae:කාමෙ රූපෙ ච සෙසා ඡ-චත්තාලීස තිධාතුජා॥
gax:95:ඡන්දනිච්ඡයමජ්ඣත්තමනක්කාරා සඋද්ධවා।
gae:දයාදී පඤ්ච මානාදී, ඡ <b>යෙවාපන</b> සොළස॥
gax:96:ඡන්දාදී පඤ්ච <b>නියතා,</b> තත්ථෙකාදස නෙතරා।
gae:අහිරීකමනොත්තප්පං, ලොකනාසනකං ද්වයං॥
gax:97:එතෙ ද්වෙ මොහුද්ධච්චාති, චත්තාරො <b>පාපසබ්බගා</b>।
gae:ලොකපාලදුකං වුත්තං, හිරිඔත්තප්පනාමකං॥
gax:98:ආරම්මණූපනිජ්ඣානා, <b>ඣානඞ්ගා</b> තක්කචාරකා।
gae:පීති එකග්ගතා චෙති, සත්ත විත්තිත්තයෙන වෙ॥
gax:99:සද්ධා සති මතෙකග්ග-ධිති ලොකවිනාසකා।
gae:පාලකා නව චෙතානි, <b>බලානි</b> අවිකම්පතො॥
gax:100:එත්ථ සද්ධාදිපඤ්චායු, කත්වාත්ර චතුධා මතිං।
gae:වෙදනාහි ද්විසත්තෙතෙ, ඉන්ද්රියානාධිපච්චතො॥
gax:101:මනරූපින්ද්රියෙහෙතෙ <pb V=.11/>, සබ්බෙ <b>ඉන්ද්රිය</b>නාමකා।
gae:බාවීසති භවන්තායුද්වයං කත්වෙකසඞ්ගහං॥
gax:102:දිට්ඨීහෙකග්ගතාතක්කසතීවිරතියො <pb M=.10/> <b>පථා</b>।
gae:අට්ඨ නිය්යානතො ආදිචතුරො භිත්වාන ද්වාදස॥
gax:103:ඵස්සො ච චෙතනා චෙව,
gax:ද්වෙවෙත්ථාහාරණත්තතො।
gax:<b>ආහාරා</b> මනවොජාහි,
gae:භවන්ති චතුරොථවා॥
gax:104:<b>හෙතු</b> මූලට්ඨතො පාපෙ,
gax:ලොභාදිත්තයමීරිතං।
gax:කුසලාබ්යාකතෙ චාපි,
gae:අලොභාදිත්තයං තථා॥
gax:105:දිට්ඨිලොභදුසා කම්මපථාපායස්ස මග්ගතො।
gae:තබ්බිපක්ඛා සුගතියා, තයොති ඡ පථීරිතා॥
gax:106:පස්සද්ධාදියුගානි ඡ, වග්ගත්තා යුගළානි තු।
gae:<b>උපකාරා</b> සති ධී ච, බහූපකාරභාවතො॥
gax:107:<b>ඔඝා</b>හරණතො <b>යොගා</b>,
gax:යොජනෙනාභවග්ගතො।
gax:සවනෙනා<b>සවා</b> දිට්ඨි-
gae:මොහෙජෙත්ථ දුධා ලුභො॥
gax:108:දළ්හග්ගාහෙන දිට්ඨෙජා, <b>උපාදානං</b> තිධා තහිං।
gae:දිට්ඨි දොසෙන තෙ ගන්ථා, ගන්ථතො දිට්ඨිහ ද්විධා॥
gax:109:පඤ්චාවරණතො කාම-කඞ්ඛාදොසුද්ධවං තපො।
gae:ථිනමිද්ධඤ්ච මොහෙන, ඡ වා <b>නීවරණානි</b>ථ॥
gax:110:කත්වා <pb V=.12/> තාපුද්ධවං එකං, ථිනමිද්ධඤ්ච වුච්චති।
gae:කිච්චස්සාහාරතො චෙව, විපක්ඛස්ස ච ලෙසතො॥
gax:111:දිට්ඨෙජුද්ධවදොසන්ධ-
gax:කඞ්ඛාථිනුණ්ණතී <pb M=.11/> දස।
gax:ලොකනාසයුගෙනෙතෙ,
gae:<b>කිලෙසා</b> චිත්තක්ලෙසතො॥
gax:112:ලොභදොසමූහමාන-දිට්ඨිකඞ්ඛිස්සමච්ඡරා।
gae:<b>සංයොජනානි</b> දිට්ඨෙජා, භිත්වා බන්ධනතො දුධා॥
gax:113:තානි මොහුද්ධවංමානකඞ්ඛාදොසෙජදිට්ඨියො।
gae:දුධාදිට්ඨි තිධා ලොභං, භිත්වා සුත්තෙ දසීරිතා॥
gax:114:දිට්ඨිලොභමූහමානදොසකඞ්ඛා තහිං දුධා।
gae:කත්වා ලොභමිමෙ සත්තා<b>නුසයා</b> සමුදීරිතා॥
gax:115:දිට්ඨි එව <b>පරාමාසො,</b> ඤෙය්යො එවං සමාසතො।
gae:අත්ථො සඞ්ඛාරක්ඛන්ධස්ස, වුත්තො වුත්තානුසාරතො॥
cen:ඉති සච්චසඞ්ඛෙපෙ ඛන්ධත්තයසඞ්ඛෙපො නාම
cen:දුතියො පරිච්ඡෙදො।
