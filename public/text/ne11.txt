cha:(12) 2:අන්ධකවින්දවග්ගො
sub:1-4:කුලූපකසුත්තාදිවණ්ණනා
bod:111-114:දුතියස්ස පඨමෙ අසන්ථවෙසු කුලෙසු විස්සාසො එතස්සාති <b>අසන්ථවවිස්සාසී</b>। අනිස්සරො හුත්වා විකප්පෙති සංවිදහති සීලෙනාති <b>අනිස්සරවිකප්පී</b>। විස්සට්ඨානි විසුං ඛිත්තානි භෙදෙන අවත්ථිතානි කුලානි ඝටනත්ථාය උපසෙවති සීලෙනාති <b>විස්සට්ඨුපසෙවී</b>। දුතියාදීනි උත්තානත්ථානෙව।
cen:කුලූපකසුත්තාදිවණ්ණනා නිට්ඨිතා।
sub:5-13:මච්ඡරිනීසුත්තාදිවණ්ණනා
bod:115-123:පඤ්චමෙ <pb V=3.40/> <pb M=3.42/> ආවාසමච්ඡරියාදීනි පඤ්ච ඉධ භික්ඛුනියා වසෙන ආගතානි, භික්ඛුස්ස වසෙනපි තානි වෙදිතබ්බානි। ආවාසමච්ඡරියෙන හි සමන්නාගතො භික්ඛු ආගන්තුකං දිස්වා “එත්ථ චෙතියස්ස වා සඞ්ඝස්ස වා පරික්ඛාරො ඨපිතො”තිආදීනි වත්වා සඞ්ඝිකආවාසං න දෙති। කුලමච්ඡරියෙන සමන්නාගතො භික්ඛු තෙහි තෙහි කාරණෙහි ආදීනවං දස්සෙත්වා අත්තනො උපට්ඨාකෙ කුලෙ අඤ්ඤෙසං පවෙසම්පි නිවාරෙති। ලාභමච්ඡරියෙන සමන්නාගතො සඞ්ඝිකම්පි ලාභං මච්ඡරායන්තො යථා අඤ්ඤෙ න ලභන්ති, එවං කරොති අත්තනා විසමනිස්සිතතාය බලවනිස්සිතතාය ච। වණ්ණමච්ඡරියෙන සමන්නාගතො අත්තනො වණ්ණං වණ්ණෙති, පරෙසං වණ්ණෙ “කිං වණ්ණො එසො”ති තං තං දොසං වදති। <b>වණ්ණො</b>ති චෙත්ථ සරීරවණ්ණොපි, ගුණවණ්ණොපි වෙදිතබ්බො।
bod:ධම්මමච්ඡරියෙන සමන්නාගතො – “ඉමං ධම්මං පරියාපුණිත්වා එසො මං අභිභවිස්සතී”ති අඤ්ඤස්ස න දෙති। යො පන – “අයං ඉමං ධම්මං උග්ගහෙත්වා අඤ්ඤථා අත්ථං විපරිවත්තෙත්වා නාසෙස්සතී”ති ධම්මනුග්ගහෙන වා – “අයං ඉමං ධම්මං උග්ගහෙත්වා උද්ධතො උන්නළො අවූපසන්තචිත්තො අපුඤ්ඤං පසවිස්සතී”ති පුග්ගලානුග්ගහෙන වා න දෙති, න තං මච්ඡරියං। <b>ධම්මො</b>ති චෙත්ථ පරියත්තිධම්මො අධිප්පෙතො। පටිවෙධධම්මො හි අරියානංයෙව හොති, තෙ ච නං න මච්ඡරායන්ති මච්ඡරියස්ස සබ්බසො පහීනත්තාති තස්ස අසම්භවො එව। තත්ථ ආවාසමච්ඡරියෙන ලොහගෙහෙ පච්චති, යක්ඛො වා පෙතො වා හුත්වා තස්සෙව ආවාසස්ස සඞ්කාරං සීසෙන උක්ඛිපිත්වා චරති। කුලමච්ඡරියෙන අප්පභොගො හොති। ලාභමච්ඡරියෙන ගූථනිරයෙ නිබ්බත්තති, සඞ්ඝස්ස වා ගණස්ස වා ලාභං මච්ඡරායිත්වා පුග්ගලිකපරිභොගෙන වා පරිභුඤ්ජිත්වා යක්ඛො වා පෙතො වා මහාඅජගරො වා හුත්වා නිබ්බත්තති। වණ්ණමච්ඡරියෙන භවෙසු නිබ්බත්තස්ස වණ්ණො නාම න හොති। ධම්මමච්ඡරියෙන කුක්කුළනිරයෙ නිබ්බත්තති। ඡට්ඨාදීනි උත්තානත්ථානෙව।
cen:මච්ඡරිනීසුත්තාදිවණ්ණනා නිට්ඨිතා।
cen:අන්ධකවින්දවග්ගවණ්ණනා නිට්ඨිතා।
