cha:භෙසජ්ජක්ඛන්ධකකථාවණ්ණනා
bod:2665:ගහපතිස්ස භූමි, සම්මුතිභූමි, උස්සාවනන්තිකාභූමි, ගොනිසාදිභූමීති කප්පියභූමියො චතස්සො හොන්තීති වුත්තා භගවතාති යොජනා।
bod:2666:කථං කප්පියං කත්තබ්බන්ති “අනුජානාමි, භික්ඛවෙ, චතස්සො කප්පියභූමියො උස්සාවනන්තිකං ගොනිසාදිකං ගහපතිං සම්මුති”න්ති (මහාව॰ 295) එවං චතස්සො භූමියො උද්ධරිත්වා තාසං සාමඤ්ඤලක්ඛණං දස්සෙතුමාහ <b>“සඞ්ඝස්සා”</b>තිආදි। සඞ්ඝස්ස සන්තකං වාසත්ථාය කතං ගෙහං වා භික්ඛුනො සන්තකං වාසත්ථාය කතං ගෙහං වාති යොජනා। <b>කප්පියං කත්තබ්බ</b>න්ති කප්පියට්ඨානං කත්තබ්බං। <b>සහසෙය්යප්පහොනක</b>න්ති සබ්බච්ඡන්නපරිච්ඡන්නාදිලක්ඛණෙන සහසෙය්යාරහං।
bod:2667:ඉදානි <pb M=2.225/> චතස්සොපි භූමියො සරූපතො දස්සෙතුමාහ <b>“ඨපෙත්වා”</b>තිආදි। භික්ඛුං ඨපෙත්වා අඤ්ඤෙහි කප්පියභූමියා අත්ථාය දින්නං වා තෙසං සන්තකං වා යං ගෙහං, ඉදං එව <b>ගහපති</b>භූමි නාමාති යොජනා।
bod:2668:<b>යා</b> පන කුටි සඞ්ඝෙන <b>සම්මතා</b> ඤත්තිදුතියාය කම්මවාචාය, සා සම්මුතිකා නාම। තස්සා සම්මන්නනකාලෙ කම්මවාචං අවත්වා අපලොකනං වා කාතුං වට්ටතෙවාති යොජනා।
bod:2669-70:පඨමඉට්ඨකාය <pb V=2.178/> වා පඨමපාසාණස්ස වා පඨමත්ථම්භස්ස වා <b>ආදි</b>-ග්ගහණෙන පඨමභිත්තිපාදස්ස වා ඨපනෙ <b>පරෙසු</b> මනුස්සෙසු උක්ඛිපිත්වා ඨපෙන්තෙසු සමන්තතො පරිවාරෙත්වා “කප්පියකුටිං කරොම, කප්පියකුටිං කරොමා”ති අභික්ඛණං වදන්තෙහි ආමසිත්වා වා සයමෙව උක්ඛිපිත්වා වා ඉට්ඨකා <b>ඨපෙය්ය</b> පාසාණො වා ථම්භො වා භිත්තිපාදො වා ඨපෙය්ය ඨපෙතබ්බො, අයං උස්සාවනන්තිකා කුටීති යොජනා।
bod:2671:<b>ඉට්ඨකාදිපතිට්ඨාන</b>න්ති පඨමිට්ඨකාදීනං භූමියං පතිට්ඨානං। <b>වදත</b>න්ති “කප්පියකුටිං කරොම, කප්පියකුටිං කරොමා”ති වදන්තානං। <b>සමකාලං තු වට්ටතී</b>ති එකකාලං වට්ටති, ඉමිනා “සචෙ හි අනිට්ඨිතෙ වචනෙ ථම්භො පතිට්ඨාති, අප්පතිට්ඨිතෙ වා තස්මිං වචනං නිට්ඨාති, අකතා හොති කප්පියකුටී”ති (මහාව॰ අට්ඨ॰ 295) <b>අට්ඨකථාවිනිච්ඡයො</b> සූචිතො।
bod:2672:ආරාමො සකලො අපරික්ඛිත්තො වා යෙභුය්යතො අපරික්ඛිත්තො වාති දුවිධොපි <b>විඤ්ඤූහි</b> විනයධරෙහි <pb M=2.226/> “ගොනිසාදී”ති වුච්චති। පවෙසනිවාරණාභාවෙන පවිට්ඨානං ගුන්නං නිසජ්ජායොගතො තථා වුච්චතීති යොජනා।
bod:2673:පයොජනං දස්සෙතුමාහ <b>“එත්ථ පක්කඤ්චා”</b>තිආදි। <b>ආමිස</b>න්ති පුරිමකාලිකද්වයං। “ආමිස”න්ති ඉමිනා නිරාමිසං ඉතරකාලිකද්වයං අකප්පියකුටියං වුත්ථම්පි පක්කම්පි කප්පතීති දීපෙති।
bod:2674-5:ඉමා කප්පියකුටියො කදා ජහිතවත්ථුකා හොන්තීති ආහ <b>“උස්සාවනන්තිකා යා සා”</b>තිආදි। යා උස්සාවනන්තිකා යෙසු ථම්භාදීසු අධිට්ඨිතා, සා තෙසු ථම්භාදීසු අපනීතෙසු තදඤ්ඤෙසුපි ථම්භාදීසු තිට්ඨතීති යොජනා।
bod:සබ්බෙසු ථම්භාදීසු අපනීතෙසු සා ජහිතවත්ථුකා සියාති යොජනා। ගොනිසාදිකුටි <b>පරික්ඛිත්තා</b> වතිආදීහි ජහිතවත්ථුකා සියා। <b>පරික්ඛිත්තා</b>ති ච “ආරාමො පන උපඩ්ඪපරික්ඛිත්තොපි බහුතරං පරික්ඛිත්තොපි පරික්ඛිත්තොයෙව නාමා”ති (මහාව॰ අට්ඨ॰ 295) <b>කුරුන්දිමහාපච්චරියාදීසු</b> වුත්තත්තා න කෙවලං සබ්බපරික්ඛිත්තාව, උපඩ්ඪපරික්ඛිත්තාපි යෙභුය්යපරික්ඛිත්තාපි ගහෙතබ්බා।
bod:<b>සෙසා</b>ති <pb V=2.179/> ගහපතිසම්මුතිකුටියො। ඡදනනාසතො ජහිතවත්ථුකා සියුන්ති යොජනා। <b>ඡදනනාසතො</b>ති එත්ථ “ගොපානසිමත්තං ඨපෙත්වා”ති සෙසො। සචෙ ගොපානසීනං උපරි එකම්පි පක්ඛපාසමණ්ඩලං අත්ථි, රක්ඛති। යත්ර පනිමා චතස්සොපි කප්පියභූමියො නත්ථි, තත්ථ කිං කාතබ්බං? අනුපසම්පන්නස්ස දත්වා තස්ස සන්තකං කත්වා පරිභුඤ්ජිතබ්බං।
bod:2676:භික්ඛුං <pb M=2.227/> ඨපෙත්වා අඤ්ඤෙසං හත්ථතො පටිග්ගහො ච තෙසං සන්නිධි ච තෙසං අන්තොවුත්ථඤ්ච භික්ඛුස්ස වට්ටතීති යොජනා।
bod:2677:භික්ඛුස්ස සන්තකං සඞ්ඝිකම්පි වා අකප්පියභූමියං සහසෙය්යප්පහොනකෙ ගෙහෙ අන්තොවුත්ථඤ්ච අන්තොපක්කඤ්ච භික්ඛුස්ස න වට්ටති। භික්ඛුනියා සන්තකං සඞ්ඝිකම්පි වා අකප්පියභූමියං සහසෙය්යප්පහොනකෙ ගෙහෙ අන්තොවුත්ථඤ්ච අන්තොපක්කඤ්ච භික්ඛුනියා න වට්ටතීති එවං <b>උභින්නං</b> භික්ඛුභික්ඛුනීනං න වට්ටතීති යොජනා।
bod:2678:<b>අකප්පකුටියා</b>ති අකප්පියකුටියා, “අකප්පියභූමියං සහසෙය්යප්පහොනකෙ ගෙහෙ”ති <b>අට්ඨකථායං</b> වුත්තාය අකප්පියභූමියාති අත්ථො। <b>ආදි</b>-සද්දෙන නවනීතතෙලමධුඵාණිතානං ගහණං।
bod:2679:<b>තෙහෙව</b> අන්තොවුත්ථෙහි <b>සප්පිආදීහි</b> සත්තාහකාලිකෙහි සහ භික්ඛුනා පක්කං තං යාවජීවිකං නිරාමිසං සත්තාහං පරිභුඤ්ජිතුං වට්ටතෙවාති යොජනා।
bod:2680:<b>පක්කං</b> සාමංපක්කං <b>තං</b> යාවජීවිකං සචෙ ආමිසසංසට්ඨං පරිභුඤ්ජති, අන්තොවුත්ථඤ්ච භුඤ්ජති, කිඤ්ච භිය්යො සාමංපක්කඤ්ච භුඤ්ජතීති යොජනා। යාවජීවිකස්ස ආමිසසංසට්ඨස්ස ආමිසගතිකත්තා <b>“අන්තොවුත්ථ”</b>න්ති වුත්තං।
bod:2682:උදකං <b>න හොති කාලිකං</b> චතූසු කාලිකෙසු අසඞ්ගහිතත්තා।
bod:2683:<b>තිකාලිකා</b> යාවකාලිකා යාමකාලිකා සත්තාහකාලිකාති තයො කාලිකා පටිග්ගහවසෙනෙව <pb V=2.180/> අත්තනො <pb M=2.228/> අත්තනො කාලං අතික්කමිත්වා භුත්තා දොසකරා හොන්ති, තතියං සත්තාහාතික්කමෙ නිස්සග්ගියපාචිත්තියවත්ථුත්තා අභුත්තම්පි දොසකරන්ති යොජනා।
bod:<b>“භුත්තා දොසකරා”</b>ති ඉමිනා පුරිමකාලිකද්වයං පටිග්ගහෙත්වා කාලාතික්කමනමත්තෙන ආපත්තියා කාරණං න හොති, භුත්තමෙව හොති। සත්තාහකාලිකං කාලාතික්කමෙන අපරිභුත්තම්පි ආපත්තියා කාරණං හොතීති දීපෙති। තෙසු සත්තාහකාලිකෙයෙව විසෙසං දස්සෙතුමාහ <b>“අභුත්තං තතියම්පි චා”</b>ති। <b>ච</b>-සද්දො තු-සද්දත්ථෙ। යාවජීවිකං පන පටිග්ගහෙත්වා යාවජීවං පරිභුඤ්ජියමානං ඉතරකාලිකසංසග්ගං විනා දොසකරං න හොතීති න ගහිතං।
bod:2684:අම්බාදයො සද්දා රුක්ඛානං නාමභූතා තංතංඵලෙපි වත්තමානා ඉධ උපචාරවසෙන තජ්ජෙ පානකෙ වුත්තා, තෙනෙවාහ <b>“පානකං මත”</b>න්ති। <b>චොචං</b> අට්ඨිකකදලිපානං। <b>මොචං</b> ඉතරකදලිපානං। <b>මධූ</b>ති මුද්දිකඵලානං රසං। <b>මුද්දිකා</b>ති සීතොදකෙ මද්දිතානං මුද්දිකඵලානං පානං। “සාලූකපානන්ති රත්තුප්පලනීලුප්පලාදීනං සාලූකෙ මද්දිත්වා කතපාන”න්ති <b>පාළියං, අට්ඨකථාය</b> (මහාව॰ අට්ඨ॰ 300) ච සාලූක-සද්දස්ස දීඝවසෙන සංයොගදස්සනතො <b>“සාලු ඵාරුසකඤ්චා”</b>ති ගාථාබන්ධවසෙන රස්සො කතො।
bod:<b>සාලූකං</b> කුමුදුප්පලානං ඵලරසං। <b>ඛුද්දසික්ඛාවණ්ණනායං</b> පන “සාලූකපානං නාම රත්තුප්පලනීලුප්පලාදීනං කිඤ්ජක්ඛරෙණූහි කතපාන”න්ති වුත්තං। “ඵාරුසක’න්තිආදීසු එකො රුක්ඛො”ති <b>ගණ්ඨිපදෙ</b> වුත්තං। තස්ස ඵලරසො <b>ඵාරුසකං</b> නාම। එතෙසං අට්ඨන්නං ඵලානං රසො උදකසම්භින්නො වට්ටති, සීතුදකෙ මද්දිතො පසන්නො නික්කසටොව වට්ටති, උදකෙන පන අසම්භින්නො රසො යාවකාලිකො।
bod:2685:<b>ඵල</b>න්ති <pb M=2.229/> අම්බාදිඵලං। <b>සවත්ථුකපටිග්ගහො</b>ති පානවත්ථුකානං ඵලානං පටිග්ගහො। වසති එත්ථ පානන්ති <b>වත්ථු,</b> ඵලං, වත්ථුනා සහ වට්ටතීති <b>සවත්ථුකං,</b> පානං, සවත්ථුකස්ස පටිග්ගහො සවත්ථුකපටිග්ගහො। සවත්ථුකස්ස පටිග්ගහං නාම වත්ථුපටිග්ගහණමෙවාති කත්වා වුත්තං “පානවත්ථුකානං ඵලානං පටිග්ගහො”ති।
bod:2686:“සුකොට්ටෙත්වා”ති වුච්චමානත්තා <b>“අම්බපක්ක”</b>න්ති ආමකමෙව අම්බඵලං වුච්චති <pb V=2.181/>। <b>උදකෙ</b>ති සීතොදකෙ। <b>පරිස්සවං</b> පරිස්සාවිතං। <b>කත්වා</b>ති මධුආදීහි අභිසඞ්ඛරිත්වා। යථාහ – “තදහුපටිග්ගහිතෙහි මධුසක්කරකප්පූරාදීහි යොජෙත්වා කාතබ්බ”න්ති (මහාව॰ අට්ඨ॰ 300)। <b>පාතුං වට්ටතී</b>ති එත්ථ විනිච්ඡයො “එවං කතං පුරෙභත්තමෙව කප්පති, අනුපසම්පන්නෙහි කතං ලභිත්වා පන පුරෙභත්තං පටිග්ගහිතං පුරෙභත්තං සාමිසපරිභොගෙනාපි වට්ටති, පච්ඡාභත්තං නිරාමිසපරිභොගෙන යාව අරුණුග්ගමනා වට්ටතියෙව। එස නයො සබ්බපානෙසූ”ති <b>අට්ඨකථායං</b> වුත්තො।
bod:2687:<b>සෙසපානකෙසුපී</b>ති ජම්බුපානකාදීසුපි।
bod:2688:උච්ඡුරසො අන්තොගධත්තා ඉධ වුත්තො, න පන යාමකාලිකත්තා, සො පන සත්තාහකාලිකොයෙව।
bod:2689:<b>මධුකස්ස රස</b>න්ති මධුකපුප්ඵස්ස රසං। එත්ථ මධුකපුප්ඵරසො අග්ගිපාකො වා හොතු ආදිච්චපාකො වා, පච්ඡාභත්තං න වට්ටති। පුරෙභත්තම්පි යං පානං ගහෙත්වා මජ්ජං කරොන්ති, සො ආදිතො පට්ඨාය න වට්ටති। මධුකපුප්ඵං පන අල්ලං වා සුක්ඛං වා භජ්ජිතං වා තෙන කතඵාණිතං වා යතො පට්ඨාය මජ්ජං න කරොන්ති, තං සබ්බං පුරෙභත්තං වට්ටති।
bod:<b>පක්කඩාකරස</b>න්ති <pb M=2.230/> පක්කස්ස යාවකාලිකස්ස රසං। සබ්බො පත්තරසො යාමකාලිකො වුත්තොති යොජනා। <b>අට්ඨකථායං</b> “යාවකාලිකපත්තානඤ්හි පුරෙභත්තංයෙව රසො කප්පතී”ති (මහාව॰ අට්ඨ॰ 300) ඉමමෙව සන්ධාය වුත්තං।
bod:2690:සානුලොමානං සත්තන්නං ධඤ්ඤානං ඵලජං රසං ඨපෙත්වා සබ්බො ඵලජො රසො <b>විකාලෙ</b> යාමසඤ්ඤිතෙ අනුලොමතො පරිභුඤ්ජිතුං අනුඤ්ඤාතොති යොජනා।
bod:2691:යාවකාලිකපත්තානං සීතුදකෙ මද්දිත්වා කතො රසොපි අපක්කො, ආදිච්චපාකොපි විකාලෙ පන වට්ටතීති යොජනා।
bod:2692-3:සත්තධඤ්ඤානුලොමානි සරූපතො දස්සෙතුමාහ <b>“තාලඤ්චනාළිකෙරඤ්චා”</b>තිආදි। <b>අපරණ්ණං</b> <pb V=2.182/> මුග්ගාදි। <b>“සත්තධඤ්ඤානුලොමික”</b>න්ති ඉමිනා එතෙසං රසො යාවකාලිකො යාමකාලසඞ්ඛාතෙ විකාලෙ පරිභුඤ්ජිතුං න වට්ටතීති දස්සෙති।
bod:2695:එවමාදීනං ඛුද්දකානං ඵලානං රසො පන අට්ඨපානානුලොමත්තා <b>අනුලොමිකෙ</b> යාමකාලිකානුලොමිකෙ <b>නිද්දිට්ඨො</b> කථිතොති යොජනා।
bod:2696:<b>ඉධ</b> ඉමස්මිං ලොකෙ සානුලොමස්ස ධඤ්ඤස්ස ඵලජං රසං ඨපෙත්වා අයාමකාලිකො අඤ්ඤො ඵලරසො නත්ථීති යොජනා, සබ්බො යාමකාලිකොයෙවාති දීපෙති।
cen:භෙසජ්ජක්ඛන්ධකකථාවණ්ණනා।
