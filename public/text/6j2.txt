cha:3:තතියො පරිච්ඡෙදො
sub:චෙතසිකවිභාගනිද්දෙසවණ්ණනා
bod:89:<b>සබ්බෙ</b> <pb M=.24/> <b>චෙතසිකා වුත්තා, බුද්ධෙනාදිච්චබන්ධුනා</b> යෙ සබ්බෙ චෙතසිකා <b>ආදිච්චබන්ධුනා</b> බුද්ධෙන <pb V=1.20/> වුත්තා, <b>තෙ</b> සබ්බෙ චෙතසිකා <b>නාමසාමඤ්ඤතො</b> නාමසමානභාවෙන <b>ද්වෙපඤ්ඤාසභවන්ති තෙ,</b> අනොත්තප්පපරියොසානා ද්විපඤ්ඤාස භවන්ති।
bod:90-92:<b>චතුපඤ්ඤාසධා කාමෙ, රූපෙ පඤ්චදසෙරිතා කාමෙ</b> කාමාවචරෙ චතුපඤ්ඤාස චිත්තානි ඊරිතා। <b>රූපෙ</b> රූපාවචරෙ පඤ්චදස චිත්තානි ඊරිතා භවන්ති। <b>ද්වාදසාරූපෙ</b> අරූපාවචරෙ ද්වාදස චිත්තානි භවන්ති। <b>චත්තාලීස මනාසවා</b> ලොකුත්තරචිත්තානි චත්තාලීස භවන්ති, එකවීසසතං සබ්බෙ චිත්තුප්පාදා <b>සමාසතො</b> සඞ්ඛෙපතො එකවීසසතං හොති। <b>එතෙසු තෙසමුප්පත්තිං</b> ඉතො පරං <b>එතෙසු</b> මයා වුත්තෙසු චිත්තෙසු <b>තෙසං</b> ඵස්සාදීනං ධම්මානං උප්පත්තිං එකං එකං උද්ධරිත්වා චිත්තචෙතසිකෙසු භික්ඛූනං පාටවත්ථාය අහං <b>පවක්ඛාමි</b> දෙසිස්සාමි।
bod:93:<b>එකග්ගතා</b> චිත්තෙකග්ගතා <b>මනක්කාරො</b> මනසිකාරො <b>ජීවිතං</b> ඵස්සපඤ්චකං <b>එතෙ අට්ඨ</b> චෙතසිකා <b>අවිනිබ්භොගා</b> අඤ්ඤමඤ්ඤතො අවිගතා <b>එකුප්පාදා</b> සමානුප්පාදා <b>සහක්ඛයා</b> සහවයා।
bod:94:<b>ඵස්සො ච වෙදනා සඤ්ඤා, චෙතනා ජීවිතින්ද්රියං</b> එකග්ගතා මනක්කාරො <b>ඉමෙ</b> චෙතසිකා <b>සබ්බසාධාරණා</b> සබ්බචිත්තෙහි සාධාරණා, සබ්බචිත්තානං සාධාරණා වා।
bod:95:<b>විතක්කො පඤ්චපඤ්ඤාස-චිත්තෙසු සමුදීරිතො। චාරො ඡසට්ඨිචිත්තෙසු</b> විතක්කො තාව ද්විපඤ්චවිඤ්ඤාණවජ්ජිතකාමාවචරෙසු චෙව එකාදසසු පඨමජ්ඣානචිත්තෙසු චාති <b>පඤ්චපඤ්ඤාසචිත්තෙසු</b> <pb M=.25/> භගවතා සමුදීරිතො। විචාරො ද්විපඤ්චවිඤ්ඤාණවජ්ජිතකාමාවචරචිත්තෙසු එකාදසසු පඨමජ්ඣානචිත්තෙසු ච එකාදසසු දුතියජ්ඣානචිත්තෙසු චාති <b>ඡසට්ඨිචිත්තෙසු</b> ජායති। එත්ථ එතස්මිං වචනෙ සංසයො නත්ථි।
bod:96:<b>එකපඤ්ඤාසචිත්තෙසු, පීති තෙසට්ඨියා සුඛං</b> පීතිදොමනස්සුපෙක්ඛාසහගතකායවිඤ්ඤාණචතුත්ථජ්ඣානවජ්ජිතෙසු <b>එකපඤ්ඤාසචිත්තෙසු</b> ජායති। සුඛං දොමනස්සදුක්ඛුපෙක්ඛාසහගතවජ්ජිතෙසු <b>තෙසට්ඨි</b>චිත්තෙසු ජායති। <b>උපෙක්ඛා</b> සොමනස්සසුඛදුක්ඛසහගතවජ්ජිතෙසු <b>පඤ්චපඤ්ඤාසචිත්තෙසු</b> ජායති। <b>දුක්ඛං</b> අකුසලවිපාකකායවිඤ්ඤාණපටිඝසහගතෙසු <b>තීසු</b> චිත්තෙසු ජායති।
bod:97:<b>හොති ද්වාසට්ඨිචිත්තෙසු, සොමනස්සින්ද්රියං පන</b> දොමනස්සදුක්ඛසුඛුපෙක්ඛාසහගතවජ්ජිතෙසු <pb V=1.21/> <b>ද්වාසට්ඨිචිත්තෙසු</b> ජායති। <b>දුක්ඛින්ද්රියං පනෙකස්මිං</b> අකුසලවිපාකෙ කායවිඤ්ඤාණෙ ජායති। <b>තථෙකම්හි සුඛින්ද්රියං</b> තථා <b>එකස්මිං</b> පුඤ්ඤපාකෙ කායවිඤ්ඤාණෙ හොති।
bod:98:<b>පඤ්චුත්තරසතෙ චිත්තෙ, වීරියං ආහ නායකො</b> ජිනො පඤ්චද්වාරාවජ්ජනද්විපඤ්චවිඤ්ඤාණසම්පටිච්ඡනසන්තීරණවජ්ජිතෙ <b>පඤ්චුත්තරසතෙ චිත්තෙ</b> වීරියං <b>ආහ</b> කථෙසි। <b>චතුත්තරසතෙ චිත්තෙ, සමාධින්ද්රියමබ්ර්වි</b> විචිකිච්ඡාසහගතද්විපඤ්චවිඤ්ඤාණසම්පටිච්ඡනසන්තීරණපඤ්චද්වාරාවජ්ජනවජ්ජිතෙ <b>චතුත්තරසතෙ චිත්තෙ</b> සමාධින්ද්රියං අවොච।
bod:99:<b>සබ්බාහෙතුකචිත්තානි, ඨපෙත්වා චෙකහෙතුකෙ</b> සබ්බානි අට්ඨාරස අහෙතුකචිත්තානි එකහෙතුකචිත්තද්වයඤ්ච ඨපෙත්වා සෙසස්මිං <b>එකුත්තරසතෙ චිත්තෙ</b> ඡන්දස්ස උප්පත්තිං <b>උද්දිසෙ</b> පණ්ඩිතො කථෙය්ය।
bod:100:<b>ඨපෙත්වා</b> <pb M=.26/> <b>දස විඤ්ඤාණෙ</b> චක්ඛුවිඤ්ඤාණාදිකෙ දස විඤ්ඤාණෙ ච <b>විචිකිච්ඡායුතම්පි</b> චිත්තං ඨපෙත්වා සෙසස්මිං <b>දසුත්තරසතෙ චිත්තෙ</b> අධිමොක්ඛො භගවතා උදීරිතො।
bod:101-2:සද්ධා සති හිරී ඔත්තප්පං අලොභො අදොසො තත්රමජ්ඣත්තං ඡ යුගළා ච <b>ඉති</b> ඉමෙ එකූනවීසති ධම්මා නියතා හුත්වා එකනවුතියා චිත්තෙ ජායන්ති। එකූනවීසති ධම්මා <b>අහෙතුකෙසු</b> අට්ඨාරසසු <b>අපුඤ්ඤෙසු</b> ද්වාදසසු අකුසලෙසු <b>න ජායරෙ</b> න ජායන්ති।
bod:103:<b>එකූනාසීතියා චිත්තෙ, පඤ්ඤා ජායති සබ්බදා</b> පඤ්ඤා ද්වාදසඅකුසලඅට්ඨාරසඅහෙතුකමහාකුසලඤාණවිප්පයුත්තමහාවිපාකඤාණවිප්පයුත්තමහාකිරියාඤාණවිප්පයුත්තවජ්ජිතෙ <b>එකූනාසීතියා</b> චිත්තෙ ජායති। <b>අට්ඨවීසතියා චිත්තෙ, කරුණාමුදිතා සියුං</b> කරුණාමුදිතා අට්ඨසු මහාකුසලෙසු, අට්ඨසු මහාකිරියාසු, රූපාවචරපඤ්චමජ්ඣානවජ්ජිතෙසු ද්වාදසරූපාවචරෙසු චාති <b>අට්ඨවීසතියා චිත්තෙසු</b> සියුං භවෙය්යුං।
bod:104:<b>කාමාවචරපුඤ්ඤෙසු, සබ්බලොකුත්තරෙසු ච</b> කාමාවචරමහාකුසලෙසු චිත්තෙසු සබ්බෙසු ලොකුත්තරෙසු චාති සහ අට්ඨකෙ <b>චත්තාලීසවිධෙ චිත්තෙ</b> විරතිත්තයං හොති।
bod:105:සද්ධා <pb V=1.22/> සති හිරොත්තප්පං අලොභාදිත්තයම්පි ච යුගළානි ඡ ච මජ්ඣත්තං කරුණාමුදිතාපි ච।
bod:106:තථා තිස්සො විරතියො සබ්බෙ තෙ පඤ්චවීසති ධම්මා මහාකුසලචිත්තසම්පයුත්තඅබ්යාකතචිත්තසම්පයුත්තාති <b>කුසලෙන</b> සබ්බෙසුයෙව ධම්මෙසු ඡෙකෙන විජිතඞ්ගණෙන පකාසිතා।
bod:107:<b>අහිරීකං</b> <pb M=.27/> <b>අනොත්තප්පං, මොහො උද්ධච්චමෙව චා</b>ති ඉමෙ චත්තාරො ධම්මා නියතා හුත්වා <b>ද්වාදසාපුඤ්ඤචිත්තෙසුයෙව</b> ද්වාදසඅකුසලචිත්තෙසුයෙව <b>ජායරෙ</b> ජායන්ති।
bod:108-9:<b>ලොභො දොසො ච මොහො ච, මානො දිට්ඨි ච සංසයො</b> විචිකිච්ඡා මිද්ධං උද්ධච්චං කුක්කුච්චං ථිනං මච්ඡරියම්පි ච අහිරිකං අනොත්තප්පං ඉස්සා ච දොමනස්සකං <b>එතෙ</b> ධම්මා <b>අකුසලා</b> අකුසලචිත්තසම්පයුත්තා <b>එකන්තෙන මහෙසිනා</b> විජිතඞ්ගණවිගතමලෙන වුත්තා।
bod:110:ලොභො <b>අට්ඨසු</b> ලොභමූලෙසු චිත්තෙසු භගවතා <b>නිද්දිට්ඨො</b> දස්සිතො। දිට්ඨි <b>චතූසු</b> දිට්ඨිසම්පයුත්තෙසු චිත්තෙසු වුත්තා। මානො දිට්ඨිවිප්පයුත්තෙසු චතූසු ගාහූපවාදප්පභින්දනෙන වුත්තො। දොසො <b>ද්වීසු එව</b> පටිඝසම්පයුත්තෙසු චිත්තෙසු මුනින්දෙන වුත්තො।
bod:111:ඉස්සාමච්ඡෙරකුක්කුච්චා <b>ද්වීසු</b> දොසමූලෙසු චිත්තෙසු ජායන්ති, <b>නො සහ</b> සහ නො ජායන්ති, එකෙකොව ජායන්තීති අත්ථො। <b>විචිකිච්ඡා පනෙකස්මිං</b> විචිකිච්ඡා පන එකස්මිං විචිකිච්ඡාසහගතචිත්තෙ ජායති। ථිනමිද්ධං <b>පඤ්චසු</b> සසඞ්ඛාරිකඅකුසලචිත්තෙසු ජායති।
bod:112-3:<b>ඵස්සො ච වෙදනා සඤ්ඤා, චෙතනා ජීවිතං මනො</b> විතක්කො ච විචාරො ච පීති වීරියං සමාධි ච ඡන්දො චෙවාධිමොක්ඛො ච මනසිකාරො ච <b>චුද්දස</b> ධම්මා <b>කුසලා ච</b> කුසලචෙතසිකා ච හොන්ති। <b>අකුසලා චෙව</b> අකුසලචෙතසිකා චෙව <b>අබ්යාකතාපි ච</b> අබ්යාකතචෙතසිකා ච හොන්ති।
bod:114:<b>එකූනතිංසචිත්තෙසු, ඣානං පඤ්චඞ්ගිකං මතං</b> චතූසු සොමනස්සසහගතාකුසලෙසු, ද්වාදසසු සොමනස්සසහගතමහාකුසලමහාවිපාකමහාකිරියචිත්තෙසු, සුඛසන්තීරණහසිතුප්පාදචිත්තෙසු <pb M=.28/> <pb V=1.23/>, තීසු රූපපඨමජ්ඣානචිත්තෙසු, අට්ඨසු ලොකුත්තරපඨමජ්ඣානචිත්තෙසු චාති <b>එකූනතිංසචිත්තෙසු පඤ්චඞ්ගිකං</b> පඤ්චාවයවඣානයුත්තං ඣානං සුගතෙන මතං। උපෙක්ඛාසහගතානි චත්තාරි ලොභමූලානි ච ද්වෙ දොසමූලානි ච ද්වෙ මොහමූලානි ච මනොධාතුත්තිකඤ්ච උපෙක්ඛාසහගතා තිස්සො අහෙතුකමනොවිඤ්ඤාණධාතුයො ච ද්වාදසුපෙක්ඛාසහගතානි මහාකුසලමහාවිපාකකිරියචිත්තානි තීණි රූපදුතියජ්ඣානචිත්තානි අට්ඨ ලොකුත්තරදුතියජ්ඣානචිත්තානි චාති <b>සත්තතිංස</b> චිත්තානි <b>චතුඣානඞ්ගයුත්තානි</b> චතුඣානාවයවයුත්තානි <b>ඉති</b> එවං නිද්දිසෙ <b>කථෙය්ය</b>।
bod:115:<b>එකාදසවිධං චිත්තං, තිවඞ්ගිකමුදීරිතං</b> තීණි රූපාවචරතතියජ්ඣානචිත්තානි, අට්ඨලොකුත්තරතතියජ්ඣානචිත්තානි චාති <b>එකාදසවිධං චිත්තං තිවඞ්ගිකං</b> තිඅවයවඣානයුත්තං, ඡ රූපාවචරචතුත්ථජ්ඣානපඤ්චමජ්ඣානචිත්තානි, ද්වාදසාරූපාවචරචිත්තානි, සොළස ලොකුත්තරචතුත්ථජ්ඣානපඤ්චමජ්ඣානචිත්තානි චාති <b>චතුතිංසවිධං චිත්තං දුවඞ්ගිකං</b> ද්විඅවයවඣානයුත්තං <b>උදීරිතං</b> ජිනෙන ඊරිතං।
bod:116:<b>සභාවෙනාවිතක්කෙසු, ඣානඞ්ගානි න උද්ධරෙ සභාවෙන</b> පකතියා <b>අවිතක්කෙසු</b> විතක්කවිරහිතෙසු ද්විපඤ්චවිඤ්ඤාණෙසු <b>ඣානඞ්ගානි</b> ඣානාවයවානි ජිනො න උද්ධරෙ। අයමෙත්ථාධිප්පායො – අඤ්ඤත්ථ විතක්කො ඣානචිත්තෙන විප්පහීනො භාසිතො, ඉමෙසු පන නෙව ඣානචිත්තෙන පහීනා, පකතියා විතක්කවිරහිතානි ද්විපඤ්චවිඤ්ඤාණානි සබ්බාහෙතුකචිත්තෙසු <b>මග්ගඞ්ගානි</b> මග්ගාවයවානි ජිනො <b>න උද්ධරෙ</b> න දෙසෙය්ය।
bod:117:<b>බුධො</b> ජිනො ද්විපඤ්චවිඤ්ඤාණෙසු මනොධාතුත්තිකෙ ච තීසු සන්තීරණෙසු චාති <b>සොළසචිත්තෙසු</b> තීණින්ද්රියානි <pb M=.29/> <b>වදෙ</b> කථෙය්ය। <b>එකස්මිං පන චත්තාරි</b> එකස්මිං විචිකිච්ඡාසහගතචිත්තෙ චත්තාරි ඉන්ද්රියානි හොන්ති, එකාදසසු අකුසලචිත්තෙසු විචිකිච්ඡායුත්තචිත්තවජ්ජිතෙසු හසිතුප්පාදෙ චෙව වොට්ඨබ්බනචිත්තෙ චාති <b>තෙරසසු</b> චිත්තෙසු <b>පඤ්ච</b> ඉන්ද්රියානි <b>බුධො</b> භගවා <b>උද්ධරෙ</b> උද්ධරෙය්ය।
bod:118:<b>සත්ත ද්වාදසචිත්තෙසු, ඉන්ද්රියානි ජිනොබ්ර්වි ජිනො</b> බුද්ධො ඤාණවිප්පයුත්තමහාකුසලමහාවිපාකමහාකිරියාසඞ්ඛාතෙසු <b>ද්වාදසචිත්තෙසු</b> සත්ත ඉන්ද්රියානි <b>අබ්ර්වි</b> කථෙසි, <b>එකෙනූනෙසු අට්ඨෙව, චත්තාලීසමනෙසු ච</b> ජිනො ඤාණසම්පයුත්තමහාකුසලමහාවිපාකමහාකිරියාසඞ්ඛාතෙසු <pb V=1.24/> ද්වාදසසු චිත්තෙසු, පඤ්චදසසු රූපෙසු, ද්වාදසසු අරූපෙසු චාති <b>එකෙනූනෙසු චත්තාලීසමනෙසු</b> අට්ඨෙව ඉන්ද්රියානි අබ්ර්වි।
bod:119:<b>චත්තාලීසාය</b> ලොකුත්තර<b>චිත්තෙසු නවකං</b> ඉන්ද්රියනවකං නායකො <b>අබ්ර්වි</b> කථෙසි। <b>එවං ඉන්ද්රියයොගොපි, වෙදිතබ්බො විභාවිනා එවං</b> ඉමිනා මයා වුත්තප්පකාරෙන චිත්තෙසු ඉන්ද්රියයොගො විභාවිනා විසෙසෙන පඤ්ඤං භාවෙතුං පකාසෙතුං සීලමෙතස්සාති විභාවී, තෙන වෙදිතබ්බො।
bod:120:<b>අමග්ගඞ්ගානි නාමෙත්ථ, අට්ඨාරස අහෙතුකා එත්ථ</b> එතෙසු චිත්තෙසු අට්ඨාරස අහෙතුකා නත්ථි මග්ගො එතෙසූති අමග්ගඞ්ගානි නාම, <b>ඣානඞ්ගානි න විජ්ජන්ති, විඤ්ඤාණෙසු ද්විපඤ්චසු</b> ද්විපඤ්චවිඤ්ඤාණෙසු ඣානඞ්ගානිපි න සංවිජ්ජන්ති।
bod:121:<b>එකං චිත්තං දුමග්ගඞ්ගං</b> එකං විචිකිච්ඡාසහගතචිත්තං <b>දුමග්ගඞ්ගං</b> දුමග්ගාවයවං, චතූසු දිට්ඨිවිප්පයුත්තාකුසලචිත්තෙසු ච ද්වීසු පටිඝයුත්තෙසු ච උද්ධච්චයුත්තෙසු චාති <b>සත්තසු</b> චිත්තෙසු ච <b>තිමග්ගඞ්ගානි</b> තිමග්ගාවයවානි හොන්ති। <b>චත්තාලීසාය</b> <b>චිත්තෙසු</b> <pb M=.30/>, <b>මග්ගො සො චතුරඞ්ගිකො</b> චතූසු දිට්ඨිසම්පයුත්තාකුසලෙසු ඤාණවිප්පයුත්තමහාකුසලමහාවිපාකමහාකිරියාසඞ්ඛාතෙසු ද්වාදසසු චිත්තෙසු ච රූපාවචරදුතියතතියචතුත්ථපඤ්චමජ්ඣානසඞ්ඛාතෙසු ද්වාදසසු රූපාවචරෙසු, ද්වාදසසු අරූපාවචරෙසු චාති <b>චත්තාලීසාය චිත්තෙසු චතුරඞ්ගිකො මග්ගො</b> චතුරාවයවො මග්ගො හොති।
bod:122:<b>පඤ්චද්දසසු චිත්තෙසු, මග්ගො පඤ්චඞ්ගිකො මතො</b> ඤාණසම්පයුත්තමහාකුසලමහාවිපාකමහාකිරියාසඞ්ඛාතෙසු ද්වාදසසු, තීසු රූපපඨමජ්ඣානචිත්තෙසු චාති <b>පඤ්චද්දසසු චිත්තෙසු පඤ්චඞ්ගිකො</b> පඤ්චාවයවො මග්ගො භගවතා මතො। <b>ද්වත්තිංසචිත්තෙසු මග්ගො සත්තඞ්ගිකොපි ච</b> ලොකුත්තරදුතියතතියචතුත්ථපඤ්චමජ්ඣානසඞ්ඛාතෙසු <b>ද්වත්තිංසචිත්තෙසු</b> මග්ගො <b>සත්තඞ්ගිකො</b> සත්තාවයවො හොති।
bod:123:<b>මග්ගො අට්ඨසු චිත්තෙසු</b> මග්ගඵලවසෙන <b>අට්ඨසු</b> ලොකුත්තරචිත්තෙසු මග්ගො <b>අට්ඨඞ්ගිකො</b> අට්ඨාවයවො හොති। <b>ඉති</b> පරිසමාපනෙ। <b>තු</b> පදපූරණෙ। <b>එවං</b> ඉමිනා මයා වුත්තප්පකාරෙන සබ්බචිත්තෙසු <b>මග්ගඞ්ගානි</b> මග්ගාවයවානි ධීරො උද්ධරෙය්ය, දෙසෙය්යාති අත්ථො।
bod:124:<b>බලානි ද්වෙ ද්විචිත්තෙසු</b> හසිතුප්පාදවොට්ඨබ්බනසඞ්ඛාතෙසු ද්වීසු චිත්තෙසු ද්වෙ බලානි හොන්ති <pb V=1.25/>। <b>එකස්මිං තීණි දීපයෙ</b> එකස්මිං විචිකිච්ඡායුත්තෙ තීණි බලානි ධීරො <b>දීපයෙ</b> පකාසෙය්ය। විචිකිච්ඡායුත්තතො සෙසෙසු <b>එකාදසසු</b> අකුසලෙසු <b>චත්තාරි</b> බලානි හොන්ති। <b>ඡ ද්වාදසසු</b> ඤාණවිප්පයුත්තමහාකුසලමහාවිපාකමහාකිරියාසඞ්ඛාතෙසු ද්වාදසසු චිත්තෙසු ඡ බලානි හොන්තීති ධීරො <b>නිද්දිසෙ</b> කථෙය්ය।
bod:125:<b>එකූනාසීතියා</b> <pb M=.31/> <b>සත්ත</b> ඤාණසම්පයුත්තමහාකුසලමහාවිපාකමහාකිරියාසඞ්ඛාතෙසු ද්වාදසසු කාමාවචරචිත්තෙසු, සත්තවීසතියා මහග්ගතචිත්තෙසු, චත්තාලීසලොකුත්තරචිත්තෙසු චාති <b>එකූනාසීතියා</b> චිත්තෙසු සත්ත බලානි හොන්ති। <b>සොළසෙවාබලානි තු</b> ද්විපඤ්චවිඤ්ඤාණානි ච තිස්සො මනොධාතුයො ච තීණි සන්තීරණානි චාති <b>සොළස</b> එව චිත්තානි <b>අබලානි</b> බලවිරහිතානි හොන්ති, <b>එවං</b> ඉමිනා මයා වුත්තප්පකාරෙන චිත්තං <b>සබලං</b> බලෙන සහගතං <b>අබලම්පි ච</b> බලවිරහිතඤ්චාපි චිත්තං <b>විඤ්ඤෙය්යං</b> ධීරෙන විජානිතබ්බං।
bod:126:<b>ඣානඞ්ගමග්ගඞ්ගබලින්ද්රියානි, චිත්තෙසු ජායන්ති හි යෙසු යානි යෙසු</b> චිත්තෙසු <b>යානි</b> ඣානඞ්ගමග්ගඞ්ගබලඉන්ද්රියානි ජායන්ති, <b>මයා සමාසෙන සමුද්ධරිත්වා</b> අසංසට්ඨං උද්ධරිත්වා <b>තෙසු</b> චිත්තෙසු <b>සබ්බානිපි තානි</b> ඣානඞ්ගමග්ගඞ්ගබලඉන්ද්රියානි <b>සමාසෙන</b> සඞ්ඛෙපෙන <b>මයා</b> බුද්ධදත්තාචරියෙන <b>වුත්තානි</b> කථිතානි।
cen:ඉති අභිධම්මාවතාරටීකාය
cen:චෙතසිකවිභාගනිද්දෙසවණ්ණනා නිට්ඨිතා।
cen:තතියො පරිච්ඡෙදො।
