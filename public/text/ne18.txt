cha:(19) 4:අරඤ්ඤවග්ගො
sub:1:ආරඤ්ඤිකසුත්තවණ්ණනා
bod:181:චතුත්ථස්ස <pb M=3.56/> පඨමෙ <b>අප්පීච්ඡතංයෙව නිස්සායා</b>තිආදීසු “ඉති අප්පිච්ඡො භවිස්සාමී”ති ඉදං මෙ ආරඤ්ඤිකඞ්ගං අප්පිච්ඡතාය සංවත්තිස්සති, “ඉති සන්තුට්ඨො භවිස්සාමී”ති ඉදං මෙ ආරඤ්ඤිකඞ්ගං සන්තුට්ඨියා සංවත්තිස්සති, “ඉති කිලෙසෙ සල්ලිඛිස්සාමී”ති ඉදං මෙ ආරඤ්ඤිකඞ්ගං කිලෙසසල්ලිඛනත්ථාය සංවත්තිස්සතීති ආරඤ්ඤිකො හොති। <b>අග්ගො</b>ති ජෙට්ඨකො। සෙසානි තස්සෙව වෙවචනානි।
bod:<b>ගවා ඛීර</b>න්ති ගාවිතො ඛීරං නාම හොති, න ගාවියා දධි। <b>ඛීරම්හා දධී</b>තිආදීසුපි එසෙව නයො। <b>එවමෙව</b>න්ති යථා එතෙසු පඤ්චසු ගොරසෙසු සප්පිමණ්ඩො අග්ගො, එවමෙවං ඉමෙසු පඤ්චසු ආරඤ්ඤිකෙසු යො අයං අප්පිච්ඡතාදීනි නිස්සාය ආරඤ්ඤිකො හොති, අයං අග්ගො චෙව සෙට්ඨො ච මොක්ඛො ච පවරො ච। ඉමෙසු ආරඤ්ඤිකෙසු ජාතිආරඤ්ඤිකා වෙදිතබ්බා, න ආරඤ්ඤිකනාමමත්තෙන ආරඤ්ඤිකාති වෙදිතබ්බා। <b>පංසුකූලිකා</b>දීසුපි එසෙව නයො।
cen:ආරඤ්ඤිකසුත්තවණ්ණනා නිට්ඨිතා।
cen:අරඤ්ඤවග්ගවණ්ණනා නිට්ඨිතා।
