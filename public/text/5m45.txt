cha:සෙදමොචනකථාවණ්ණනා
bod:679:<b>සුණතං</b> <pb M=2.497/> <pb V=2.394/> සුණන්තානං භික්ඛූනං <b>පටුභාවකරා</b> විනයවිනිච්ඡයෙ පඤ්ඤාකොසල්ලසාධිකා තතොයෙව <b>වරා</b> උත්තමා। <b>සෙදමොචනගාථායො</b>ති අත්ථපච්චත්ථිකානං, සාසනපච්චත්ථිකානඤ්ච විස්සජ්ජෙතුමසක්කුණෙය්යභාවෙන චින්තයන්තස්ස ඛින්නසරීරා සෙදෙ මොචෙන්තීති <b>සෙදමොචනා</b>। අත්ථානුගතපඤ්හා උපාලිත්ථෙරෙන ඨපිතා පඤ්හගාථායො, තප්පටිබද්ධා විස්සජ්ජනගාථායො ච ඉතො පරං වක්ඛාමීති යොජනා।
bod:681:<b>කබන්ධං</b> නාම අසීසං උරසි ජාතඅක්ඛිමුඛසරීරං। යථාහ – “අසීසකං කබන්ධං, යස්ස උරෙ අක්ඛීනි චෙව මුඛඤ්ච හොතී”ති (පරි॰ අට්ඨ॰ 479)। <b>මුඛෙන</b> කරණභූතෙන। <b>කත්වා</b>ති සෙවිත්වා।
bod:682:<b>තස්ස</b> භික්ඛුනො <b>කථං පාරාජිකො සියා</b> පාරාජිකධම්මො කථං සියා।
bod:684:<b>කිඤ්චී</b>ති පාදං වා පාදාරහං වා පරසන්තකං। <b>පරඤ්ච න සමාදපෙ</b>ති “අමුකස්ස ඉත්ථන්නාමං භණ්ඩං අවහරාහී”ති පරං න ආණාපෙය්ය।
bod:685:පරස්ස කිඤ්චි නාදියන්තොති සම්බන්ධො। <b>ආණත්තිඤ්චා</b>ති <b>ච</b>-සද්දෙන සංවිධානං, සඞ්කෙතඤ්ච සඞ්ගණ්හාති।
bod:686:<b>ගරුකං භණ්ඩ</b>න්ති පාදග්ඝනකභාවෙන ගරුභණ්ඩං। <b>“පරික්ඛාර”</b>න්ති එතස්ස විසෙසනං। <b>පරස්ස පරික්ඛාර</b>න්ති පරසන්තකං යං කිඤ්චි පරික්ඛාරං।
bod:692:<b>මනුස්සුත්තරිකෙ ධම්මෙ</b>ති උත්තරිමනුස්සධම්මවිසයෙ। <b>කතිකං කත්වානා</b>ති “එවං නිසින්නෙ එවං ඨිතෙ එවං ගමනෙ අත්ථං <pb M=2.498/> ආවිකරොතී”තිආදිං කත්වා। <b>සම්භාවනාධිප්පායො</b>ති “අරහා”ති ගහෙත්වා මහාසම්භාවනං කරොතීති අධිප්පායො හුත්වා। <b>අතික්කමති චෙ</b>ති තථා කතං කතිකං අතික්කමති චෙ, තථාරූපං නිසජ්ජං වා ඨානං වා ගමනං වා කරොතීති අත්ථො। <b>චුතො</b>ති <pb V=2.395/> තථාරූපං නිසජ්ජාදිං දිස්වා කෙනචි මනුස්සජාතිකෙන “අරහා”ති තඞ්ඛණෙ ඤාතෙ සො පුග්ගලො පාරාජිකං ආපජ්ජති।
bod:693:එකවත්ථුකා කථං භවෙය්යුන්ති යොජනා।
bod:694:<b>ඉත්ථියා</b>ති එකිස්සා ඉත්ථියා। <b>පටිපජ්ජන්තො</b>ති එකක්ඛණෙ අඤ්ඤෙන පුරිසෙන වුත්තසාසනං වත්වා, ඉමිනා ච “පටිග්ගණ්හාති, වීමංසතී”ති අඞ්ගද්වයස්ස පුරිමසිද්ධතං දීපෙති ඉමස්ස පච්චාහරණකතඤ්ච। කායසංසග්ගං සමාපජ්ජිත්වා දුට්ඨුල්ලං වත්වා අත්තකාමපාරිචරියාය වණ්ණං භණන්තො।
bod:695:<b>යථාවුත්තං වත්තං අචරිත්වා</b>ති භගවතා වුත්තං පරිවාසාදිවත්තං අචරිත්වා।
bod:696:භික්ඛුනීහි අසාධාරණසික්ඛාපදත්තා ආහ <b>“නත්ථි සඞ්ඝාදිසෙසතා”</b>ති।
bod:697:<b>යෙන කුද්ධො පසංසිතො</b>ති එත්ථ “නින්දිතො චා”ති සෙසො।
bod:698:තිත්ථියානං වණ්ණම්හි භඤ්ඤමානෙ යො කුජ්ඣති, සො ආරාධකොති යොජනා, පරිතොසිතො පසංසිතොති අධිප්පායො। තිත්ථියපුබ්බො ඉමස්මිං සාසනෙ පබ්බජ්ජං ලභිත්වා තිත්ථියානං වණ්ණස්මිං භඤ්ඤමානෙ සුත්වා සචෙ කුප්පති අනත්තමනං කරොති, <b>ආරාධකො</b> සඞ්ඝාරාධකො සඞ්ඝං පරිතොසෙන්තො හොති, සම්බුද්ධස්ස වණ්ණස්මිං භඤ්ඤමානෙ යදි කුජ්ඣති, නින්දිතොති යොජනා। එත්ථ <b>සම්බුද්ධස්සා</b>ති උපලක්ඛණං।
bod:701:<b>ගහෙත්වා</b>ති <pb M=2.499/> පටිග්ගහෙත්වා।
bod:751:<b>“න රත්තචිත්තො”</b>තිආදිනා පුරිමානං තිණ්ණං පාරාජිකානං වීතික්කමචිත්තුප්පාදමත්තස්සාපි අභාවං දීපෙති। <b>මරණායා</b>ති එත්ථ “මනුස්සජාතිකස්සා”ති ඉදං පාරාජිකපකරණතොව ලබ්භති। <b>තස්සා</b>ති කිඤ්චි දෙන්තස්ස। <b>ත</b>න්ති තථා දීයමානං।
bod:752:<b>“පරාජයො”</b>ති <pb V=2.396/> ඉදං අභබ්බපුග්ගලෙසු සඞ්ඝභෙදකස්ස අන්තොගධත්තා වුත්තං। සලාකග්ගාහෙනාපි සඞ්ඝං භින්දන්තො සඞ්ඝභෙදකොව හොති।
bod:753:අද්ධයොජනෙ යං තිණ්ණං චීවරානං අඤ්ඤතරං එකං <b>චීවරං</b> නික්ඛිපිත්වානාති යොජනා।
bod:754:සුප්පතිට්ඨිතනිග්රොධසදිසෙ රුක්ඛමූලකෙ තිචීවරං නික්ඛිපිත්වා අද්ධයොජනෙ අරුණං උට්ඨාපෙන්තස්සාති යොජනා।
bod:755:කායිකා නානාවත්ථුකායො <b>සම්බහුලා</b> ආපත්තියො අපුබ්බං අචරිමං එකක්ඛණෙ කථං ඵුසෙති යොජනා।
bod:757:වාචසිකා න කායිකා නානාවත්ථුකායො සම්බහුලා ආපත්තියො අපුබ්බං අචරිමං එකක්ඛණෙ කථං ඵුසෙති යොජනා।
bod:758:<b>විනයනසත්ථෙ</b>ති විනයපිටකෙ। <b>තස්ස</b> භික්ඛුස්ස।
bod:759:<b>“ඉත්ථියා”</b>තිආදීසු සහත්ථෙ කරණවචනං। ඉත්ථියා වා පුරිසෙන වා පණ්ඩකෙන වා නිමිත්තකෙ මෙථුනං න <b>සෙවන්තො</b> න පටිසෙවන්තො මෙථුනපච්චයා චුතොති යොජනා।
bod:760:කායසංසග්ගොයෙව <pb M=2.500/> <b>කායසංසග්ගතා,</b> තං ආපන්නා। <b>අට්ඨවත්ථුකං ඡෙජ්ජ</b>න්ති එවංනාමකං පාරාජිකං।
bod:762:<b>සමයෙ පිට්ඨිසඤ්ඤිතෙ</b>ති ගිම්හානං පච්ඡිමමාසස්ස පඨමදිවසතො යාව හෙමන්තස්ස පඨමදිවසො, එත්ථන්තරෙ සත්තමාසමත්තෙ පිට්ඨිසඤ්ඤිතෙ සමයෙ। “මාතුයාපි චා”ති වත්තබ්බෙ <b>“මාතරම්පි චා”</b>ති වුත්තං। සොයෙව වා පාඨො।
bod:764:<b>“අවස්සුතහත්ථතො හි පිණ්ඩං ගහෙත්වා”</b>ති ඉමිනා සඞ්ඝාදිසෙසස්ස වත්ථුමාහ, <b>ලසුණ</b>න්ති <pb V=2.397/> පාචිත්තියස්ස වත්ථුං, <b>මනුස්සමංස</b>න්ති ථුල්ලච්චයවත්ථුං, <b>අකප්පමඤ්ඤ</b>න්ති දුක්කටවත්ථුං। <b>අකප්පමඤ්ඤ</b>න්ති එත්ථ “මංස”න්ති සෙසො। “සබ්බෙ එකතො”ති පදච්ඡෙදො। <b>එකතො</b>ති එත්ථ “මද්දිත්වා”ති සෙසො, අකප්පියමංසෙහි සද්ධිං එකතො මද්දිත්වා ඛාදතීති අත්ථො। සබ්බමෙතං “ගහෙත්වා, මද්දිත්වා, ඛාදතී”ති කිරියානං කම්මවචනං। <b>මනුස්සමංසඤ්චා</b>ති එත්ථ <b>ච</b>-සද්දො පච්චෙකං යොජෙතබ්බො හොති। <b>තස්සා</b>ති භික්ඛුනියා। සඞ්ඝාදිසෙසපාචිත්තියදුක්කටපාටිදෙසනීයථුල්ලච්චයානි එකක්ඛණෙ හොන්ති।
bod:765:“පුග්ගලො එකො”ති පදච්ඡෙදො। <b>ද්වෙපි ච පුණ්ණවස්සා</b>ති පරිපුණ්ණවීසතිවස්සා ච ද්වෙ සාමණෙරා। <b>එකාව තෙසං පන කම්මවාචා</b>ති තෙසං උභින්නං සාමණෙරානං එකෙන ආචරියෙන එකාව උපසම්පදකම්මවාචා කතා। <b>එකස්සා</b>ති එකස්සාපි සාමණෙරස්ස। <b>කම්ම</b>න්ති උපසම්පදකම්මං। <b>න රූහතෙ</b>ති න සම්පජ්ජති, කිමෙත්ථ කාරණං, වද භද්දමුඛාති අධිප්පායො।
bod:766:<b>මහිද්ධිකෙසූ</b>ති ද්වීසු සාමණෙරෙසු। සචෙ පන එකො කෙසග්ගමත්තම්පි <b>ආකාසගො</b> ආකාසට්ඨො හොති <pb M=2.501/>, ආකාසගතස්සෙව කතං තං උපසම්පද<b>කම්මං නෙව රූහති</b> නෙව සම්පජ්ජති, භූමිගතස්ස රූහතීති යොජනා।
bod:767:ඉද්ධියා ආකාසෙ ඨිතෙන සඞ්ඝෙන භූමිගතස්ස සාමණෙරස්ස උපසම්පදකම්මං න කාතබ්බං। යදි කරොති, කුප්පතීති යොජනා। ඉදඤ්ච සබ්බකම්මානං සාධාරණලක්ඛණං। යථාහ – “සඞ්ඝෙනාපි ආකාසෙ නිසීදිත්වා භූමිගතස්ස කම්මං න කාතබ්බං। සචෙ කරොති, කුප්පතී”ති (පරි॰ අට්ඨ॰ 481)।
bod:768:වත්ථං කප්පකතඤ්ච න හොති, රත්තඤ්ච න හොති, කෙසකම්බලාදි අකප්පියඤ්ච හොති, <b>නිවත්ථස්ස පනාපත්ති</b> තං පන නිවත්ථස්ස භික්ඛුනො ආපත්ති හොති। අනාපත්ති කථං සියා, වද භද්දමුඛාති යොජනා।
bod:769:<b>එත්ථ</b> එතස්මිං අකප්පියවත්ථුධාරණෙ තන්නිමිත්තං। අච්ඡින්නචීවරස්ස භික්ඛුනො අනාපත්ති සියාති යොජනා। <b>“කිඤ්චිපී”</b>තිආදිනා වුත්තමෙවත්ථං සමත්ථෙති। <b>අස්ස</b> අච්ඡින්නචීවරස්ස <pb V=2.398/> භික්ඛුස්ස අකප්පියං නාම කිඤ්චිපි චීවරං න විජ්ජති, තස්මා අනාපත්තීති අධිප්පායො।
bod:770:<b>කුතොපි ච</b> පුරිසස්ස හත්ථතො භොජනස්ස <b>කිඤ්චි</b> න ගණ්හති, භොජනතො කිඤ්චිපි සයම්පි කස්සචි පුරිසස්ස න දෙති, තථාපි <b>ගරුකං වජ්ජං</b> සඞ්ඝාදිසෙසාපත්තිං <b>උපෙති</b> ආපජ්ජති, තං කථමාපජ්ජති, ත්වං යදි විනයෙ කුසලො අසි, <b>මෙ</b> මය්හං <b>වද</b> එතං කාරණං කථෙහීති යොජනා। <b>හවෙ</b>ති නිපාතමත්තං।
bod:771:<b>යා පන</b> භික්ඛුනී අඤ්ඤාය භික්ඛුනියා “ඉඞ්ඝ, අය්යෙ, යං තෙ එසො පුරිසපුග්ගලො දෙති ඛාදනීයං වා”තිආදිනා (පාචි॰ 705) සඞ්ඝාදිසෙසමාතිකාය වුත්තනයෙන උය්යොජිතා <b>අවස්සුතම්හා</b> පුරිසපුග්ගලා යං කිඤ්චි භොජනං <b>ආදාය</b> පටිග්ගහෙත්වා <pb M=2.502/> සචෙ භුඤ්ජති, සා තථා භුඤ්ජන්තී යාය උය්යොජිතා භුඤ්ජති, තස්සා උය්යොජිකාය <b>ධීරා</b> විනයධරා පණ්ඩිතා <b>සඞ්ඝාදිසෙසං කථයන්ති</b> තස්සා උය්යොජිතාය භොජනපරියොසානෙ උය්යොජිකාය සඞ්ඝාදිසෙසං වදන්තීති යොජනා। යථාහ – “තස්සා හි භොජනපරියොසානෙ උය්යොජිකාය සඞ්ඝාදිසෙසො හොතී”ති (පරි॰ අට්ඨ॰ 481)।
bod:772:තං කථං යදි <b>බුජ්ඣසි</b> ජානාසි, සාධුකං <b>බ්රූහි</b> කථෙහීති යොජනා।
bod:773:<b>නිසෙවිතෙ</b>ති තාය උය්යොජිතාය භික්ඛුනියා තස්ස පුරිසපුග්ගලස්ස හත්ථතො පටිග්ගහිතෙ තස්මිං දන්තපොනෙ පරිභුත්තෙ උය්යොජිකා ලහුවජ්ජං ආපජ්ජතීති අත්ථො।
bod:775:<b>“උක්ඛිත්තකො”</b>ති ඉමිනා ආපත්තිවජ්ජමාහ। යථාහ – “තෙන හි සද්ධිං විනයකම්මං නත්ථි, තස්මා සො සඞ්ඝාදිසෙසං ආපජ්ජිත්වා ඡාදෙන්තො වජ්ජං න ඵුසතී”ති।
bod:776:<b>සප්පාණප්පාණජ</b>න්ති සප්පාණකෙ ච අප්පාණකෙ ච ජාතං। <b>නෙව ජඞ්ගම</b>න්ති පාදෙහි භූමියං නෙව චරන්තං। <b>න විහඞ්ගම</b>න්ති ආකාසෙ පක්ඛං පසාරෙත්වා න චරන්තං। <b>ද්විජ</b>න්ති ද්වීහි පච්චයෙහි, ද්වික්ඛත්තුං වා ජාතත්තා ද්විජං। <b>කන්ත</b>න්ති මනොහරං। <b>අකන්ත</b>න්ති අමනොහරං।
bod:777:සප්පාණජො <pb V=2.399/> සද්දො චිත්තජො වුත්තො, අප්පාණජො උතුජො සද්දො වුත්තො, සො පන <b>ද්වීහෙව</b> පච්චයෙහි ජාතත්තා “ද්විජො”ති මතොති යොජනා।
bod:778:<b>“විනයෙ”</b>තිආදිගාථා වණ්ණිතත්ථායෙව।
cen:ඉති උත්තරෙ ලීනත්ථපකාසනියා
cen:සෙදමොචනකථාවණ්ණනා නිට්ඨිතා।
