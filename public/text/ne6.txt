cha:(7) 2:සඤ්ඤාවග්ගො
sub:1-5:සඤ්ඤාසුත්තාදිවණ්ණනා
bod:61-65:දුතියස්ස පඨමෙ <b>“මහප්ඵලා මහානිසංසා”</b>ති උභයම්පෙතං අත්ථතො එකං, බ්යඤ්ජනමෙව නානන්ති ආහ <b>“මහප්ඵලා”</b>තිආදි। “පඤ්චිමෙ ගහපතයො ආනිසංසා”තිආදීසු (උදා॰ 76) ආනිසංස-සද්දො ඵලපරියායොපි හොති <pb M=3.27/>। මහතො ලොකුත්තරස්ස සුඛස්ස පච්චයා හොන්තීති <b>මහානිසංසා। අමතොගධා</b>ති අමතබ්භන්තරා අමතං අනුප්පවිට්ඨා නිබ්බානදිට්ඨත්තා, තතො පරං න ගච්ඡන්ති। තෙන වුත්තං “අමතපරියොසානා”ති। අමතං පරියොසානං අවසානං එතාසන්ති <pb V=3.26/> <b>අමතපරියොසානා। මරණසඤ්ඤා</b>ති මරණානුපස්සනාඤාණෙන සඤ්ඤා। <b>ආහාරෙ පටිකූලසඤ්ඤා</b>ති ආහාරං ගමනාදිවසෙන පටිකූලතො පරිග්ගණ්හන්තස්ස උප්පන්නසඤ්ඤා। <b>උක්කණ්ඨිතස්සා</b>ති නිබ්බින්දන්තස්ස කත්ථචිපි අසජ්ජන්තස්ස। දුතියාදීනි උත්තානත්ථානෙව।
cen:සඤ්ඤාසුත්තාදිවණ්ණනා නිට්ඨිතා।
sub:6-10:සාජීවසුත්තාදිවණ්ණනා
bod:66-70:ඡට්ඨෙ සහ ආජීවන්ති එත්ථාති <b>සාජීවො,</b> පඤ්හස්ස පුච්ඡනං විස්සජ්ජනඤ්ච। තෙනාහ <b>“සාජීවොති පඤ්හපුච්ඡනඤ්චෙව පඤ්හවිස්සජ්ජනඤ්චා”</b>තිආදි। <b>අභිසඞ්ඛත</b>න්ති චිතං। සත්තමාදීනි උත්තානත්ථානෙව।
cen:සාජීවසුත්තාදිවණ්ණනා නිට්ඨිතා।
cen:සඤ්ඤාවග්ගවණ්ණනා නිට්ඨිතා।
