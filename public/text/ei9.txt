cha:10:එකාදසනිපාතො
sub:1:කිසාගොතමීථෙරීගාථා
gax:213:“කල්යාණමිත්තතා <pb T=.470/> <pb M=.403/> <pb V=.329/> මුනිනා, ලොකං ආදිස්ස වණ්ණිතා।
gae:කල්යාණමිත්තෙ භජමානො, අපි බාලො පණ්ඩිතො අස්ස॥
gax:214:“භජිතබ්බා සප්පුරිසා, පඤ්ඤා තථා වඩ්ඪති භජන්තානං।
gae:භජමානො සප්පුරිසෙ, සබ්බෙහිපි දුක්ඛෙහි පමුච්චෙය්ය॥
gax:215:“දුක්ඛඤ්ච විජානෙය්ය, දුක්ඛස්ස ච සමුදයං නිරොධං।
gae:අට්ඨඞ්ගිකඤ්ච මග්ගං, චත්තාරිපි අරියසච්චානි॥
gax:216:“දුක්ඛො <pb P=.144/> ඉත්ථිභාවො, අක්ඛාතො පුරිසදම්මසාරථිනා।
gae:සපත්තිකම්පි හි දුක්ඛං, අප්පෙකච්චා සකිං විජාතායො॥
gax:217:“ගලකෙ අපි කන්තන්ති, සුඛුමාලිනියො විසානි ඛාදන්ති।
gae:ජනමාරකමජ්ඣගතා, උභොපි බ්යසනානි අනුභොන්ති॥
gax:218:“උපවිජඤ්ඤා ගච්ඡන්තී, අද්දසාහං පතිං මතං।
gae:පන්ථම්හි විජායිත්වාන, අප්පත්තාව සකං ඝරං॥
gax:219:“ද්වෙ පුත්තා කාලකතා, පතී ච පන්ථෙ මතො කපණිකාය।
gae:මාතා පිතා ච භාතා, ඩය්හන්ති ච එකචිතකායං॥
gax:220:“ඛීණකුලීනෙ කපණෙ, අනුභූතං තෙ දුඛං අපරිමාණං।
gae:අස්සූ ච තෙ පවත්තං, බහූනි ච ජාතිසහස්සානි॥
gax:221:“වසිතා සුසානමජ්ඣෙ, අථොපි ඛාදිතානි පුත්තමංසානි।
gax:හතකුලිකා <pb T=.471/> සබ්බගරහිතා, මතපතිකා අමතමධිගච්ඡිං॥
gax:222:“භාවිතො මෙ මග්ගො, අරියො අට්ඨඞ්ගිකො අමතගාමී।
gax:නිබ්බානං සච්ඡිකතං, ධම්මාදාසං අවෙක්ඛිංහං <n>අපෙක්ඛිහං (සී॰)</n>॥
gax:223:“අහමම්හි කන්තසල්ලා, ඔහිතභාරා කතඤ්හි කරණීයං।
gax:කිසා ගොතමී ථෙරී, විමුත්තචිත්තා ඉමං භණී”ති॥
cen:… කිසා ගොතමී ථෙරී…।
cen:එකාදසනිපාතො නිට්ඨිතො।
