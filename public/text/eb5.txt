cha:5:බාලවග්ගො
gax:60:දීඝා <pb M=.22/> <pb V=.21/> <pb T=.23/> ජාගරතො රත්ති, දීඝං සන්තස්ස යොජනං।
gae:දීඝො බාලානං සංසාරො, සද්ධම්මං අවිජානතං॥
gax:61:චරඤ්චෙ නාධිගච්ඡෙය්ය, සෙය්යං සදිසමත්තනො।
gae:එකචරියං <n>එකචරියං (ක॰)</n> දළ්හං කයිරා, නත්ථි බාලෙ සහායතා॥
gax:62:පුත්තා මත්ථි ධනම්මත්ථි <n>පුත්තමත්ථි ධනමත්ථි (ක॰)</n>, ඉති බාලො විහඤ්ඤති।
gae:අත්තා හි <n>අත්තාපි (?)</n> අත්තනො නත්ථි, කුතො පුත්තා කුතො ධනං॥
gax:63:යො බාලො මඤ්ඤති බාල්යං, පණ්ඩිතො වාපි තෙන සො।
gae:බාලො ච පණ්ඩිතමානී, ස වෙ “බාලො”ති වුච්චති॥
gax:64:යාවජීවම්පි චෙ බාලො, පණ්ඩිතං පයිරුපාසති।
gae:න සො ධම්මං විජානාති, දබ්බී සූපරසං යථා॥
gax:65:මුහුත්තමපි <pb P=.10/> චෙ විඤ්ඤූ, පණ්ඩිතං පයිරුපාසති।
gae:ඛිප්පං ධම්මං විජානාති, ජිව්හා සූපරසං යථා॥
gax:66:චරන්ති බාලා දුම්මෙධා, අමිත්තෙනෙව අත්තනා।
gae:කරොන්තා පාපකං කම්මං, යං හොති කටුකප්ඵලං॥
gax:67:න <pb M=.23/> තං කම්මං කතං සාධු, යං කත්වා අනුතප්පති।
gae:යස්ස අස්සුමුඛො රොදං, විපාකං පටිසෙවති॥
gax:68:තඤ්ච <pb V=.22/> කම්මං කතං සාධු, යං කත්වා නානුතප්පති।
gae:යස්ස පතීතො සුමනො, විපාකං පටිසෙවති॥
gax:69:මධුවා <pb T=.24/> <n>මධුං වා (දී॰ නි॰ ටීකා 1)</n> මඤ්ඤති බාලො, යාව පාපං න පච්චති।
gae:යදා ච පච්චති පාපං, බාලො <n>අථ බාලො (සී॰ ස්යා॰) අථ (?)</n> දුක්ඛං නිගච්ඡති॥
gax:70:මාසෙ මාසෙ කුසග්ගෙන, බාලො භුඤ්ජෙය්ය භොජනං।
gae:න සො සඞ්ඛාතධම්මානං <n>සඞ්ඛතධම්මානං (සී॰ පී॰ ක॰)</n>, කලං අග්ඝති සොළසිං॥
gax:71:න හි පාපං කතං කම්මං, සජ්ජු ඛීරංව මුච්චති।
gae:ඩහන්තං බාලමන්වෙති, භස්මච්ඡන්නොව <n>භස්මාඡන්නොව (සී॰ පී॰ ක॰)</n> පාවකො॥
gax:72:යාවදෙව අනත්ථාය, ඤත්තං <n>ඤාතං (?)</n> බාලස්ස ජායති।
gae:හන්ති බාලස්ස සුක්කංසං, මුද්ධමස්ස විපාතයං॥
gax:73:අසන්තං <pb P=.11/> භාවනමිච්ඡෙය්ය <n>අසන්තං භාවමිච්ඡෙය්ය (ස්යා॰), අසන්තභාවනමිච්ඡෙය්ය (ක॰)</n>, පුරෙක්ඛාරඤ්ච භික්ඛුසු।
gae:ආවාසෙසු ච ඉස්සරියං, පූජා පරකුලෙසු ච॥
gax:74:මමෙව <pb M=.24/> කත මඤ්ඤන්තු, ගිහීපබ්බජිතා උභො।
gax:මමෙවාතිවසා අස්සු, කිච්චාකිච්චෙසු කිස්මිචි।
gae:ඉති බාලස්ස සඞ්කප්පො, ඉච්ඡා මානො ච වඩ්ඪති॥
gax:75:අඤ්ඤා හි ලාභූපනිසා, අඤ්ඤා නිබ්බානගාමිනී।
gax:එවමෙතං අභිඤ්ඤාය, භික්ඛු බුද්ධස්ස සාවකො।
gae:සක්කාරං නාභිනන්දෙය්ය, විවෙකමනුබ්රූහයෙ॥
cen:බාලවග්ගො පඤ්චමො නිට්ඨිතො।
