cha:10:දසමවග්ගො
sub:(95) 1:නිරොධකථා
bod:571:උපපත්තෙසියෙ <pb P=.421/> <pb V=.343/> පඤ්චක්ඛන්ධෙ අනිරුද්ධෙ කිරියා පඤ්චක්ඛන්ධා උප්පජ්ජන්තීති? ආමන්තා। දසන්නං ඛන්ධානං සමොධානං හොති, දස ඛන්ධා සම්මුඛීභාවං ආගච්ඡන්තීති <pb T=.451/> <pb M=.309/>? න හෙවං වත්තබ්බෙ…පෙ॰… දසන්නං ඛන්ධානං සමොධානං හොති, දස ඛන්ධා සම්මුඛීභාවං ආගච්ඡන්තීති? ආමන්තා। ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? න හෙවං වත්තබ්බෙ…පෙ॰…।
bod:උපපත්තෙසියෙ පඤ්චක්ඛන්ධෙ අනිරුද්ධෙ කිරියා චත්තාරො ඛන්ධා උප්පජ්ජන්තීති? ආමන්තා। නවන්නං ඛන්ධානං සමොධානං හොති, නව ඛන්ධා සම්මුඛීභාවං ආගච්ඡන්තීති? න හෙවං වත්තබ්බෙ…පෙ॰… නවන්නං ඛන්ධානං සමොධානං හොති, නව ඛන්ධා සම්මුඛීභාවං ආගච්ඡන්තීති? ආමන්තා। ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? න හෙවං වත්තබ්බෙ…පෙ॰…।
bod:උපපත්තෙසියෙ පඤ්චක්ඛන්ධෙ අනිරුද්ධෙ කිරියාඤාණං උප්පජ්ජතීති? ආමන්තා। ඡන්නං ඛන්ධානං සමොධානං හොති, ඡ ඛන්ධා සම්මුඛීභාවං ආගච්ඡන්තීති? න හෙවං වත්තබ්බෙ…පෙ॰… ඡන්නං ඛන්ධානං සමොධානං හොති, ඡ ඛන්ධා සම්මුඛීභාවං ආගච්ඡන්තීති? ආමන්තා। ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? න හෙවං වත්තබ්බෙ…පෙ॰…।
bod:572:උපපත්තෙසියෙ <pb P=.422/> පඤ්චක්ඛන්ධෙ නිරුද්ධෙ මග්ගො උප්පජ්ජතීති? ආමන්තා। මතො මග්ගං භාවෙති, කාලඞ්කතො මග්ගං භාවෙතීති? න හෙවං වත්තබ්බෙ…පෙ॰…।
cen:නිරොධකථා නිට්ඨිතා।
tit:10:දසමවග්ගො
sub:(96) 2:රූපං මග්ගොතිකථා
bod:573:මග්ගසමඞ්ගිස්ස <pb T=.452/> <pb V=.344/> රූපං මග්ගොති? ආමන්තා। සාරම්මණං, අත්ථි තස්ස ආවට්ටනා ආභොගො සමන්නාහාරො මනසිකාරො චෙතනා පත්ථනා පණිධීති? න හෙවං වත්තබ්බෙ…පෙ॰… නනු අනාරම්මණං, නත්ථි තස්ස ආවට්ටනා…පෙ॰… පණිධීති? ආමන්තා। හඤ්චි අනාරම්මණං, නත්ථි තස්ස ආවට්ටනා…පෙ॰… පණිධි; නො ච වත රෙ වත්තබ්බෙ – “මග්ගසමඞ්ගිස්ස රූපං මග්ගො”ති।
bod:සම්මාවාචා මග්ගොති? ආමන්තා। සාරම්මණා, අත්ථි තාය ආවට්ටනා…පෙ॰… පණිධීති? න හෙවං වත්තබ්බෙ…පෙ॰… නනු අනාරම්මණා, නත්ථි තාය ආවට්ටනා…පෙ॰… පණිධීති? ආමන්තා। හඤ්චි අනාරම්මණා, නත්ථි තාය ආවට්ටනා…පෙ॰… පණිධි; නො ච වත රෙ වත්තබ්බෙ – “සම්මාවාචා මග්ගො”ති।
bod:සම්මාකම්මන්තො <pb M=.310/> …පෙ॰… සම්මාආජීවො මග්ගොති? ආමන්තා। සාරම්මණො, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰… නනු අනාරම්මණො, නත්ථි තස්ස ආවට්ටනා…පෙ॰… පණිධීති? ආමන්තා <pb P=.423/>। හඤ්චි අනාරම්මණො, නත්ථි තස්ස ආවට්ටනා…පෙ॰… පණිධි; නො ච වත රෙ වත්තබ්බෙ – “සම්මාආජීවො මග්ගො”ති।
bod:574:සම්මාදිට්ඨි මග්ගො, සා ච සාරම්මණා, අත්ථි තාය ආවට්ටනා…පෙ॰… පණිධීති? ආමන්තා। සම්මාවාචා මග්ගො, සා ච සාරම්මණා, අත්ථි තාය ආවට්ටනා…පෙ॰… පණිධීති? න <pb T=.453/> හෙවං වත්තබ්බෙ …පෙ॰… සම්මාදිට්ඨි මග්ගො, සා ච සාරම්මණා, අත්ථි තාය ආවට්ටනා…පෙ॰… පණිධීති? ආමන්තා। සම්මාකම්මන්තො…පෙ॰… සම්මාආජීවො මග්ගො, සො ච සාරම්මණො, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰… සම්මාසඞ්කප්පො…පෙ॰… සම්මාවායාමො…පෙ॰… සම්මාසති…පෙ॰…।
bod:සම්මාසමාධි මග්ගො, සො ච සාරම්මණො, අත්ථි තස්ස ආවට්ටනා…පෙ॰… පණිධීති? ආමන්තා। සම්මාවාචා මග්ගො, සා ච සාරම්මණා, අත්ථි තාය ආවට්ටනා…පෙ॰… පණිධීති? න <pb V=.345/> හෙවං වත්තබ්බෙ…පෙ॰… සම්මාසමාධි මග්ගො, සො ච සාරම්මණො, අත්ථි තස්ස ආවට්ටනා…පෙ॰… පණිධීති? ආමන්තා। සම්මාකම්මන්තො…පෙ॰… සම්මාආජීවො මග්ගො, සො ච සාරම්මණො, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:සම්මාවාචා මග්ගො, සා ච අනාරම්මණා, නත්ථි තාය ආවට්ටනා…පෙ॰… පණිධීති? ආමන්තා। සම්මාදිට්ඨි මග්ගො, සා ච අනාරම්මණා, නත්ථි තාය ආවට්ටනා…පෙ॰… පණිධීති? න හෙවං වත්තබ්බෙ…පෙ॰… සම්මාවාචා මග්ගො, සා ච අනාරම්මණා, නත්ථි තාය ආවට්ටනා…පෙ॰… පණිධීති? ආමන්තා। සම්මාසඞ්කප්පො…පෙ॰… සම්මාවායාමො… සම්මාසති <pb P=.424/> … සම්මාසමාධි මග්ගො, සො ච අනාරම්මණො, නත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:සම්මාකම්මන්තො <pb T=.454/> …පෙ॰… සම්මාආජීවො මග්ගො, සො ච අනාරම්මණො, නත්ථි තස්ස ආවට්ටනා…පෙ॰… පණිධීති? ආමන්තා। සම්මාදිට්ඨි… සම්මාසඞ්කප්පො… සම්මාවායාමො… සම්මාසති…පෙ॰… සම්මාසමාධි මග්ගො, සො ච අනාරම්මණො, නත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:575:න <pb M=.311/> වත්තබ්බං – “මග්ගසමඞ්ගිස්ස රූපං මග්ගො”ති? ආමන්තා। නනු සම්මාවාචා සම්මාකම්මන්තො සම්මාආජීවො මග්ගොති? ආමන්තා। හඤ්චි සම්මාවාචා සම්මාකම්මන්තො සම්මාආජීවො මග්ගො, තෙන වත රෙ වත්තබ්බෙ – “මග්ගසමඞ්ගිස්ස රූපං මග්ගො”ති।
cen:රූපං මග්ගොතිකථා නිට්ඨිතා।
tit:10:දසමවග්ගො
sub:(97) 3:පඤ්චවිඤ්ඤාණසමඞ්ගිස්ස මග්ගකථා
bod:576:පඤ්චවිඤ්ඤාණසමඞ්ගිස්ස <pb V=.346/> අත්ථි මග්ගභාවනාති? ආමන්තා। නනු පඤ්චවිඤ්ඤාණා උප්පන්නවත්ථුකා උප්පන්නාරම්මණාති? ආමන්තා। හඤ්චි පඤ්චවිඤ්ඤාණා උප්පන්නවත්ථුකා උප්පන්නාරම්මණා, නො ච වත රෙ වත්තබ්බෙ – “පඤ්චවිඤ්ඤාණසමඞ්ගිස්ස අත්ථි මග්ගභාවනා”ති।
bod:නනු පඤ්චවිඤ්ඤාණා පුරෙජාතවත්ථුකා පුරෙජාතාරම්මණා අජ්ඣත්තිකවත්ථුකා බාහිරාරම්මණා අසම්භින්නවත්ථුකා අසම්භින්නාරම්මණා නානාවත්ථුකා නානාරම්මණා <pb P=.425/> න අඤ්ඤමඤ්ඤස්ස ගොචරවිසයං <pb T=.455/> පච්චනුභොන්ති, න අසමන්නාහාරා උප්පජ්ජන්ති, න අමනසිකාරා උප්පජ්ජන්ති, න අබ්බොකිණ්ණා උප්පජ්ජන්ති, න අපුබ්බං අචරිමං උප්පජ්ජන්ති, න අඤ්ඤමඤ්ඤස්ස සමනන්තරා උප්පජ්ජන්ති, නනු පඤ්චවිඤ්ඤාණා අනාභොගාති? ආමන්තා। හඤ්චි පඤ්චවිඤ්ඤාණා අනාභොගා, නො ච වත රෙ වත්තබ්බෙ – “පඤ්චවිඤ්ඤාණසමඞ්ගිස්ස අත්ථි මග්ගභාවනා”ති।
bod:577:චක්ඛුවිඤ්ඤාණසමඞ්ගිස්ස අත්ථි මග්ගභාවනාති? ආමන්තා। චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න හෙවං වත්තබ්බෙ…පෙ॰… චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ…පෙ॰… චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි। “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති।
bod:578:චක්ඛුවිඤ්ඤාණසමඞ්ගිස්ස <pb M=.312/> අත්ථි මග්ගභාවනාති? ආමන්තා। චක්ඛුවිඤ්ඤාණං අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰… චක්ඛුවිඤ්ඤාණසමඞ්ගිස්ස අත්ථි මග්ගභාවනාති? ආමන්තා। චක්ඛුවිඤ්ඤාණං <pb P=.426/> <pb T=.456/> ඵස්සං ආරබ්භ…පෙ॰… වෙදනං ආරබ්භ… සඤ්ඤං ආරබ්භ <pb V=.347/> … චෙතනං ආරබ්භ… චිත්තං ආරබ්භ… චක්ඛුං ආරබ්භ… කායං ආරබ්භ…පෙ॰… සද්දං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰…।
bod:මනොවිඤ්ඤාණසමඞ්ගිස්ස අත්ථි මග්ගභාවනා, මනොවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුවිඤ්ඤාණසමඞ්ගිස්ස අත්ථි මග්ගභාවනා, චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණසමඞ්ගිස්ස අත්ථි මග්ගභාවනා, මනොවිඤ්ඤාණං අතීතානාගතං ආරබ්භ උප්පජ්ජතීති? ආමන්තා। චක්ඛුවිඤ්ඤාණසමඞ්ගිස්ස අත්ථි මග්ගභාවනා, චක්ඛුවිඤ්ඤාණං අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණසමඞ්ගිස්ස අත්ථි මග්ගභාවනා, මනොවිඤ්ඤාණං ඵස්සං ආරබ්භ… වෙදනං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? ආමන්තා। චක්ඛුවිඤ්ඤාණසමඞ්ගිස්ස අත්ථි මග්ගභාවනා, චක්ඛුවිඤ්ඤාණං ඵස්සං ආරබ්භ… වෙදනං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰…।
bod:579:න වත්තබ්බං – “පඤ්චවිඤ්ඤාණසමඞ්ගිස්ස අත්ථි මග්ගභාවනා”ති? ආමන්තා। නනු වුත්තං භගවතා – “ඉධ, භික්ඛවෙ, භික්ඛු චක්ඛුනා රූපං දිස්වා න නිමිත්තග්ගාහී හොති නානුබ්යඤ්ජනග්ගාහී…පෙ॰… සොතෙන සද්දං සුත්වා…පෙ॰… ඝානෙන ගන්ධං ඝායිත්වා…පෙ॰… ජිව්හාය රසං සායිත්වා…පෙ॰… කායෙන ඵොට්ඨබ්බං ඵුසිත්වා න නිමිත්තග්ගාහී හොති නානුබ්යඤ්ජනග්ගාහී”ති! <n>ම॰ නි॰ 1.349; අ॰ නි॰ 4.37</n> අත්ථෙව සුත්තන්තොති? ආමන්තා <pb T=.457/>। තෙන හි පඤ්චවිඤ්ඤාණසමඞ්ගිස්ස අත්ථි මග්ගභාවනාති।
cen:පඤ්චවිඤ්ඤාණසමඞ්ගිස්ස මග්ගකථා නිට්ඨිතා।
tit:10:දසමවග්ගො
sub:(98) 4:පඤ්චවිඤ්ඤාණා කුසලාපි අකුසලාපීතිකථා
bod:580:පඤ්චවිඤ්ඤාණා <pb P=.427/> කුසලාපි අකුසලාපීති? ආමන්තා। නනු පඤ්චවිඤ්ඤාණා උප්පන්නවත්ථුකා උප්පන්නාරම්මණාති? ආමන්තා। හඤ්චි පඤ්චවිඤ්ඤාණා උප්පන්නවත්ථුකා <pb M=.313/> උප්පන්නාරම්මණා, නො ච වත රෙ වත්තබ්බෙ – “පඤ්චවිඤ්ඤාණා කුසලාපි අකුසලාපී”ති। නනු පඤ්චවිඤ්ඤාණා <pb V=.348/> පුරෙජාතවත්ථුකා පුරෙජාතාරම්මණා අජ්ඣත්තිකවත්ථුකා බාහිරාරම්මණා අසම්භින්නවත්ථුකා අසම්භින්නාරම්මණා නානාවත්ථුකා නානාරම්මණා න අඤ්ඤමඤ්ඤස්ස ගොචරවිසයං පච්චනුභොන්ති, න අසමන්නාහාරා උප්පජ්ජන්ති, න අමනසිකාරා උප්පජ්ජන්ති, න අබ්බොකිණ්ණා උප්පජ්ජන්ති, න අපුබ්බං අචරිමං උප්පජ්ජන්ති, න අඤ්ඤමඤ්ඤස්ස සමනන්තරා උප්පජ්ජන්ති, නනු පඤ්චවිඤ්ඤාණා අනාභොගාති? ආමන්තා। හඤ්චි පඤ්චවිඤ්ඤාණා අනාභොගා, නො ච වත රෙ වත්තබ්බෙ – “පඤ්චවිඤ්ඤාණා කුසලාපි අකුසලාපී”ති।
bod:581:චක්ඛුවිඤ්ඤාණං කුසලන්ති? ආමන්තා। චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න හෙවං වත්තබ්බෙ…පෙ॰… චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ। චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? ආමන්තා। චක්ඛුඤ්ච පටිච්ච <pb T=.458/> සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි। “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා <pb P=.428/>। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති।
bod:582:චක්ඛුවිඤ්ඤාණං කුසලම්පි අකුසලම්පීති? ආමන්තා। චක්ඛුවිඤ්ඤාණං අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰…। චක්ඛුවිඤ්ඤාණං කුසලම්පි අකුසලම්පීති? ආමන්තා। චක්ඛුවිඤ්ඤාණං ඵස්සං ආරබ්භ…පෙ॰… චිත්තං ආරබ්භ… චක්ඛුං ආරබ්භ…පෙ॰… කායං ආරබ්භ… සද්දං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰…।
bod:මනොවිඤ්ඤාණං කුසලම්පි අකුසලම්පි, මනොවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුවිඤ්ඤාණං කුසලම්පි අකුසලම්පි, චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න <pb T=.459/> හෙවං වත්තබ්බෙ…පෙ॰… මනොවිඤ්ඤාණං කුසලම්පි අකුසලම්පි, මනොවිඤ්ඤාණං අතීතානාගතං ආරබ්භ උප්පජ්ජතීති? ආමන්තා। චක්ඛුවිඤ්ඤාණං කුසලම්පි අකුසලම්පි, චක්ඛුවිඤ්ඤාණං අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණං කුසලම්පි අකුසලම්පි, මනොවිඤ්ඤාණං ඵස්සං ආරබ්භ…පෙ॰… චිත්තං ආරබ්භ…පෙ॰… කායං ආරබ්භ <pb V=.349/>… සද්දං ආරබ්භ <pb M=.314/>…පෙ॰… ඵොට්ඨබ්බං ආරබ්භ උප්පජ්ජතීති? ආමන්තා। චක්ඛුවිඤ්ඤාණං කුසලම්පි අකුසලම්පි, චක්ඛුවිඤ්ඤාණං ඵස්සං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰…।
bod:583:න වත්තබ්බං – “පඤ්චවිඤ්ඤාණා කුසලාපි අකුසලාපී”ති? ආමන්තා। නනු වුත්තං භගවතා – “ඉධ, භික්ඛවෙ, භික්ඛු චක්ඛුනා <pb P=.429/> රූපං දිස්වා නිමිත්තග්ගාහී හොති…පෙ॰… න නිමිත්තග්ගාහී හොති…පෙ॰… සොතෙන සද්දං සුත්වා…පෙ॰… කායෙන ඵොට්ඨබ්බං ඵුසිත්වා නිමිත්තග්ගාහී හොති…පෙ॰… න නිමිත්තග්ගාහී හොතී”ති! අත්ථෙව සුත්තන්තොති? ආමන්තා। තෙන හි පඤ්චවිඤ්ඤාණා කුසලාපි අකුසලාපීති।
cen:පඤ්චවිඤ්ඤාණා කුසලාපි අකුසලාපීතිකථා නිට්ඨිතා।
tit:10:දසමවග්ගො
sub:(99) 5:සාභොගාතිකථා
bod:584:පඤ්චවිඤ්ඤාණා සාභොගාති? ආමන්තා। නනු පඤ්චවිඤ්ඤාණා උප්පන්නවත්ථුකා උප්පන්නාරම්මණාති? ආමන්තා। හඤ්චි පඤ්චවිඤ්ඤාණා උප්පන්නවත්ථුකා උප්පන්නාරම්මණා, නො ච වත රෙ වත්තබ්බෙ – “පඤ්චවිඤ්ඤාණා සාභොගා”ති। නනු පඤ්චවිඤ්ඤාණා <pb T=.460/> පුරෙජාතවත්ථුකා පුරෙජාතාරම්මණා අජ්ඣත්තිකවත්ථුකා බාහිරාරම්මණා අසම්භින්නවත්ථුකා අසම්භින්නාරම්මණා නානාවත්ථුකා නානාරම්මණා න අඤ්ඤමඤ්ඤස්ස ගොචරවිසයං පච්චනුභොන්ති, න අසමන්නාහාරා උප්පජ්ජන්ති, න අමනසිකාරා උප්පජ්ජන්ති, න අබ්බොකිණ්ණා උප්පජ්ජන්ති, න අපුබ්බං අචරිමං උප්පජ්ජන්ති, නනු පඤ්චවිඤ්ඤාණා න අඤ්ඤමඤ්ඤස්ස සමනන්තරා උප්පජ්ජන්තීති? ආමන්තා। හඤ්චි පඤ්චවිඤ්ඤාණා න අඤ්ඤමඤ්ඤස්ස සමනන්තරා උප්පජ්ජන්ති, නො ච වත රෙ වත්තබ්බෙ – “පඤ්චවිඤ්ඤාණා සාභොගා”ති।
bod:585:චක්ඛුවිඤ්ඤාණං <pb V=.350/> සාභොගන්ති? ආමන්තා। චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න හෙවං වත්තබ්බෙ…පෙ॰… චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුඤ්ච <pb P=.430/> පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? න හෙවං වත්තබ්බෙ…පෙ॰… චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණන්ති? ආමන්තා। “චක්ඛුඤ්ච <pb M=.315/> පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? නත්ථි…පෙ॰… “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තොති? ආමන්තා। හඤ්චි “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති – අත්ථෙව සුත්තන්තො, නො ච වත රෙ වත්තබ්බෙ – “චක්ඛුඤ්ච පටිච්ච සුඤ්ඤතඤ්ච උප්පජ්ජති චක්ඛුවිඤ්ඤාණ”න්ති।
bod:චක්ඛුවිඤ්ඤාණං සාභොගන්ති? ආමන්තා। චක්ඛුවිඤ්ඤාණං <pb T=.461/> අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰… චක්ඛුවිඤ්ඤාණං සාභොගන්ති? ආමන්තා। චක්ඛුවිඤ්ඤාණං ඵස්සං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණං සාභොගං, මනොවිඤ්ඤාණං සුඤ්ඤතං ආරබ්භ උප්පජ්ජතීති? ආමන්තා। චක්ඛුවිඤ්ඤාණං සාභොගං, චක්ඛුවිඤ්ඤාණං සුඤ්ඤතං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණං <pb P=.431/> සාභොගං, මනොවිඤ්ඤාණං අතීතානාගතං ආරබ්භ උප්පජ්ජතීති? ආමන්තා। චක්ඛුවිඤ්ඤාණං සාභොගං, චක්ඛුවිඤ්ඤාණං අතීතානාගතං ආරබ්භ උප්පජ්ජතීති? න හෙවං වත්තබ්බෙ…පෙ॰… මනොවිඤ්ඤාණං සාභොගං, මනොවිඤ්ඤාණං ඵස්සං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? ආමන්තා। චක්ඛුවිඤ්ඤාණං සාභොගං, චක්ඛුවිඤ්ඤාණං ඵස්සං ආරබ්භ…පෙ॰… ඵොට්ඨබ්බං ආරබ්භ උප්පජ්ජතීති? න හෙවං වත්තබ්බෙ…පෙ॰…।
bod:586:න වත්තබ්බං – “පඤ්චවිඤ්ඤාණා සාභොගා”ති? ආමන්තා। නනු වුත්තං භගවතා – “ඉධ, භික්ඛවෙ, භික්ඛු චක්ඛුනා රූපං දිස්වා නිමිත්තග්ගාහී හොති…පෙ॰… න නිමිත්තග්ගාහී හොති…පෙ॰… කායෙන ඵොට්ඨබ්බං ඵුසිත්වා නිමිත්තග්ගාහී හොති…පෙ॰… න නිමිත්තග්ගාහී හොතී”ති! අත්ථෙව සුත්තන්තොති? ආමන්තා। තෙන හි පඤ්චවිඤ්ඤාණා සාභොගාති…පෙ॰…।
cen:සාභොගාතිකථා නිට්ඨිතා।
tit:10:දසමවග්ගො
sub:(100) 6:ද්වීහිසීලෙහිකථා
bod:587:මග්ගසමඞ්ගී <pb T=.462/> <pb V=.351/> ද්වීහි සීලෙහි සමන්නාගතොති? ආමන්තා। මග්ගසමඞ්ගී ද්වීහි ඵස්සෙහි ද්වීහි වෙදනාහි ද්වීහි සඤ්ඤාහි ද්වීහි චෙතනාහි ද්වීහි චිත්තෙහි <pb M=.316/> ද්වීහි සද්ධාහි ද්වීහි වීරියෙහි ද්වීහි සතීහි ද්වීහි සමාධීහි ද්වීහි පඤ්ඤාහි සමන්නාගතොති? න හෙවං වත්තබ්බෙ…පෙ॰…।
bod:මග්ගසමඞ්ගී ලොකියෙන සීලෙන සමන්නාගතොති? ආමන්තා। මග්ගසමඞ්ගී ලොකියෙන ඵස්සෙන ලොකියාය වෙදනාය ලොකියාය පඤ්ඤාය ලොකියාය චෙතනාය ලොකියෙන චිත්තෙන ලොකියාය සද්ධාය ලොකියෙන වීරියෙන ලොකියාය සතියා ලොකියෙන සමාධිනා ලොකියාය පඤ්ඤාය සමන්නාගතොති? න හෙවං වත්තබ්බෙ…පෙ॰…।
bod:මග්ගසමඞ්ගී ලොකියෙන ච ලොකුත්තරෙන ච සීලෙන සමන්නාගතොති? ආමන්තා। මග්ගසමඞ්ගී <pb P=.432/> ලොකියෙන ච ලොකුත්තරෙන ච ඵස්සෙන සමන්නාගතො…පෙ॰… ලොකියාය ච ලොකුත්තරාය ච පඤ්ඤාය සමන්නාගතොති? න හෙවං වත්තබ්බෙ…පෙ॰… මග්ගසමඞ්ගී ලොකියෙන සීලෙන සමන්නාගතොති? ආමන්තා। මග්ගසමඞ්ගී පුථුජ්ජනොති? න හෙවං වත්තබ්බෙ…පෙ॰…।
bod:588:මග්ගසමඞ්ගී ලොකියාය සම්මාවාචාය සමන්නාගතොති? ආමන්තා। මග්ගසමඞ්ගී ලොකියාය සම්මාදිට්ඨියා සමන්නාගතොති? න හෙවං වත්තබ්බෙ…පෙ॰… මග්ගසමඞ්ගී ලොකියාය සම්මාවාචාය සමන්නාගතොති <pb T=.463/>? ආමන්තා। මග්ගසමඞ්ගී ලොකියෙන සම්මාසඞ්කප්පෙන…පෙ॰… ලොකියෙන සම්මාවායාමෙන…පෙ॰… ලොකියාය සම්මාසතියා…පෙ॰… ලොකියෙන සම්මාසමාධිනා සමන්නාගතොති? න හෙවං වත්තබ්බෙ…පෙ॰… මග්ගසමඞ්ගී ලොකියෙන සම්මාකම්මන්තෙන…පෙ॰… ලොකියෙන සම්මාආජීවෙන සමන්නාගතොති? ආමන්තා। මග්ගසමඞ්ගී ලොකියාය සම්මාදිට්ඨියා…පෙ॰… ලොකියෙන සම්මාසමාධිනා සමන්නාගතොති? න හෙවං වත්තබ්බෙ…පෙ॰…।
bod:මග්ගසමඞ්ගී ලොකියාය ච ලොකුත්තරාය ච සම්මාවාචාය සමන්නාගතොති? ආමන්තා। මග්ගසමඞ්ගී <pb V=.352/> ලොකියාය ච ලොකුත්තරාය ච සම්මාදිට්ඨියා සමන්නාගතොති? න හෙවං වත්තබ්බෙ…පෙ॰… මග්ගසමඞ්ගී ලොකියාය ච ලොකුත්තරාය ච සම්මාවාචාය සමන්නාගතොති? ආමන්තා। මග්ගසමඞ්ගී ලොකියෙන ච ලොකුත්තරෙන ච සම්මාසඞ්කප්පෙන…පෙ॰… ලොකියෙන ච ලොකුත්තරෙන ච සම්මාවායාමෙන <pb P=.433/>…පෙ॰… ලොකියාය ච ලොකුත්තරාය ච සම්මාසතියා…පෙ॰… ලොකියෙන ච ලොකුත්තරෙන ච සම්මාසමාධිනා සමන්නාගතොති? න හෙවං වත්තබ්බෙ…පෙ॰…।
bod:මග්ගසමඞ්ගී <pb M=.317/> ලොකියෙන ච ලොකුත්තරෙන ච සම්මාකම්මන්තෙන…පෙ॰… සම්මාආජීවෙන සමන්නාගතොති? ආමන්තා। මග්ගසමඞ්ගී ලොකියාය ච ලොකුත්තරාය ච සම්මාදිට්ඨියා සමන්නාගතොති? න හෙවං වත්තබ්බෙ…පෙ॰… මග්ගසමඞ්ගී ලොකියෙන ච ලොකුත්තරෙන ච සම්මාආජීවෙන සමන්නාගතොති? ආමන්තා <pb T=.464/>। මග්ගසමඞ්ගී ලොකියෙන ච ලොකුත්තරෙන ච සම්මාසඞ්කප්පෙන…පෙ॰… ලොකියෙන ච ලොකුත්තරෙන ච සම්මාසමාධිනා සමන්නාගතොති? න හෙවං වත්තබ්බෙ…පෙ॰…।
bod:589:න වත්තබ්බං – “මග්ගසමඞ්ගී ද්වීහි සීලෙහි සමන්නාගතො”ති? ආමන්තා। ලොකියෙ සීලෙ නිරුද්ධෙ මග්ගො උප්පජ්ජතීති? ආමන්තා। දුස්සීලො ඛණ්ඩසීලො ඡින්නසීලො මග්ගං භාවෙතීති? න හෙවං වත්තබ්බෙ …පෙ॰… තෙන හි මග්ගසමඞ්ගී ද්වීහි සීලෙහි සමන්නාගතොති।
cen:ද්වීහිසීලෙහිකථා නිට්ඨිතා।
tit:10:දසමවග්ගො
sub:(101) 7:සීලං අචෙතසිකන්තිකථා
bod:590:සීලං අචෙතසිකන්ති? ආමන්තා। රූපං…පෙ॰… නිබ්බානං…පෙ॰… චක්ඛායතනං <pb P=.434/>…පෙ॰… කායායතනං… රූපායතනං…පෙ॰… ඵොට්ඨබ්බායතනන්ති? න හෙවං වත්තබ්බෙ…පෙ॰… සීලං අචෙතසිකන්ති? ආමන්තා। ඵස්සො අචෙතසිකොති? න හෙවං වත්තබ්බෙ <pb V=.353/> …පෙ॰… සීලං අචෙතසිකන්ති? ආමන්තා। වෙදනා…පෙ॰… සඤ්ඤා…පෙ॰… චෙතනා…පෙ॰… සද්ධා…පෙ॰… වීරියං…පෙ॰… සති…පෙ॰… සමාධි…පෙ॰… පඤ්ඤා අචෙතසිකාති? න හෙවං වත්තබ්බෙ…පෙ॰…।
bod:ඵස්සො චෙතසිකොති? ආමන්තා। සීලං චෙතසිකන්ති? න හෙවං වත්තබ්බෙ…පෙ॰… වෙදනා…පෙ॰… සඤ්ඤා…පෙ॰… චෙතනා…පෙ॰… සද්ධා…පෙ॰… වීරියං…පෙ॰… සති…පෙ॰… සමාධි…පෙ॰… පඤ්ඤා චෙතසිකාති? ආමන්තා। සීලං චෙතසිකන්ති? න හෙවං වත්තබ්බෙ…පෙ॰…।
bod:591:සීලං අචෙතසිකන්ති? ආමන්තා। අනිට්ඨඵලන්ති? න හෙවං වත්තබ්බෙ…පෙ॰… නනු ඉට්ඨඵලන්ති? ආමන්තා। හඤ්චි ඉට්ඨඵලං, නො ච වත රෙ වත්තබ්බෙ – “සීලං අචෙතසික”න්ති।
bod:සද්ධා <pb M=.318/> ඉට්ඨඵලා, සද්ධා චෙතසිකාති? ආමන්තා। සීලං ඉට්ඨඵලං, සීලං චෙතසිකන්ති? න හෙවං වත්තබ්බෙ…පෙ॰… වීරියං…පෙ॰… සති…පෙ॰… සමාධි…පෙ॰… පඤ්ඤා ඉට්ඨඵලා, පඤ්ඤා චෙතසිකාති? ආමන්තා। සීලං ඉට්ඨඵලං, සීලං චෙතසිකන්ති? න හෙවං වත්තබ්බෙ…පෙ॰…।
bod:සීලං ඉට්ඨඵලං, සීලං අචෙතසිකන්ති? ආමන්තා <pb P=.435/>। සද්ධා ඉට්ඨඵලා, සද්ධා අචෙතසිකාති? න හෙවං වත්තබ්බෙ…පෙ॰… සීලං ඉට්ඨඵලං, සීලං අචෙතසිකන්ති? ආමන්තා। වීරියං…පෙ॰… සති…පෙ॰… සමාධි…පෙ॰… පඤ්ඤා ඉට්ඨඵලා, පඤ්ඤා අචෙතසිකාති? න හෙවං වත්තබ්බෙ…පෙ॰…।
bod:592:සීලං අචෙතසිකන්ති? ආමන්තා। අඵලං අවිපාකන්ති? න හෙවං වත්තබ්බෙ…පෙ॰… නනු සඵලං සවිපාකන්ති? ආමන්තා। හඤ්චි සඵලං සවිපාකං, නො ච වත රෙ වත්තබ්බෙ – “සීලං අචෙතසික”න්ති…පෙ॰…।
bod:චක්ඛායතනං අචෙතසිකං අවිපාකන්ති? ආමන්තා। සීලං අචෙතසිකං අවිපාකන්ති? න <pb V=.354/> හෙවං වත්තබ්බෙ…පෙ॰… සොතායතනං…පෙ॰… කායායතනං <pb T=.466/> …පෙ॰… රූපායතනං…පෙ॰… ඵොට්ඨබ්බායතනං අචෙතසිකං අවිපාකන්ති? ආමන්තා। සීලං අචෙතසිකං අවිපාකන්ති? න හෙවං වත්තබ්බෙ…පෙ॰…।
bod:සීලං අචෙතසිකං සවිපාකන්ති? ආමන්තා। චක්ඛායතනං අචෙතසිකං සවිපාකන්ති? න හෙවං වත්තබ්බෙ…පෙ॰… සීලං අචෙතසිකං සවිපාකන්ති? ආමන්තා। සොතායතනං…පෙ॰… කායායතනං… රූපායතනං…පෙ॰… ඵොට්ඨබ්බායතනං අචෙතසිකං සවිපාකන්ති? න හෙවං වත්තබ්බෙ…පෙ॰…।
bod:593:සම්මාවාචා අචෙතසිකාති? ආමන්තා। සම්මාදිට්ඨි අචෙතසිකාති? න හෙවං වත්තබ්බෙ…පෙ॰… සම්මාවාචා <pb P=.436/> අචෙතසිකාති? ආමන්තා। සම්මාසඞ්කප්පො…පෙ॰… සම්මාවායාමො…පෙ॰… සම්මාසති…පෙ॰… සම්මාසමාධි අචෙතසිකොති? න හෙවං වත්තබ්බෙ…පෙ॰… සම්මාකම්මන්තො…පෙ॰… සම්මාආජීවො අචෙතසිකොති? ආමන්තා। සම්මාදිට්ඨි අචෙතසිකාති? න හෙවං වත්තබ්බෙ…පෙ॰… සම්මාආජීවො අචෙතසිකොති? ආමන්තා। සම්මාසඞ්කප්පො… සම්මාවායාමො… සම්මාසති… සම්මාසමාධි අචෙතසිකොති? න හෙවං වත්තබ්බෙ…පෙ॰…।
bod:සම්මාදිට්ඨි චෙතසිකාති? ආමන්තා। සම්මාවාචා චෙතසිකාති? න හෙවං වත්තබ්බෙ…පෙ॰… සම්මාදිට්ඨි චෙතසිකාති? ආමන්තා। සම්මාකම්මන්තො…පෙ॰… සම්මාආජීවො <pb M=.319/> චෙතසිකොති? න <pb T=.467/> හෙවං වත්තබ්බෙ…පෙ॰… සම්මාසඞ්කප්පො…පෙ॰… සම්මාවායාමො…පෙ॰… සම්මාසති…පෙ॰… සම්මාසමාධි චෙතසිකොති? ආමන්තා। සම්මාවාචා චෙතසිකාති? න හෙවං වත්තබ්බෙ…පෙ॰… සම්මාසමාධි චෙතසිකොති? ආමන්තා। සම්මාකම්මන්තො…පෙ॰… සම්මාආජීවො චෙතසිකොති? න හෙවං වත්තබ්බෙ…පෙ॰…।
bod:594:න වත්තබ්බං – “සීලං අචෙතසික”න්ති? ආමන්තා। සීලෙ උප්පජ්ජිත්වා නිරුද්ධෙ දුස්සීලො හොතීති? න හෙවං වත්තබ්බෙ। තෙන හි සීලං අචෙතසිකන්ති।
cen:සීලං අචෙතසිකන්තිකථා නිට්ඨිතා।
tit:10:දසමවග්ගො
sub:(102) 8:සීලං න චිත්තානුපරිවත්තීතිකථා
bod:595:සීලං <pb P=.437/> <pb V=.355/> න චිත්තානුපරිවත්තීති? ආමන්තා। රූපං… නිබ්බානං… චක්ඛායතනං…පෙ॰… ඵොට්ඨබ්බායතනන්ති? න හෙවං වත්තබ්බෙ…පෙ॰… සීලං න චිත්තානුපරිවත්තීති? ආමන්තා। ඵස්සො න චිත්තානුපරිවත්තීති? න හෙවං වත්තබ්බෙ…පෙ॰… සීලං න චිත්තානුපරිවත්තීති? ආමන්තා। වෙදනා…පෙ॰… සඤ්ඤා… චෙතනා… සද්ධා… වීරියං… සති… සමාධි…පෙ॰… පඤ්ඤා න චිත්තානුපරිවත්තීති? න හෙවං වත්තබ්බෙ…පෙ॰…।
bod:ඵස්සො චිත්තානුපරිවත්තීති? ආමන්තා। සීලං චිත්තානුපරිවත්තීති? න හෙවං වත්තබ්බෙ…පෙ॰… වෙදනා…පෙ॰… සඤ්ඤා… චෙතනා <pb T=.468/>… සද්ධා… වීරියං… සති… සමාධි…පෙ॰… පඤ්ඤා චිත්තානුපරිවත්තීති? ආමන්තා। සීලං චිත්තානුපරිවත්තීති? න හෙවං වත්තබ්බෙ…පෙ॰…।
bod:596:සම්මාවාචා න චිත්තානුපරිවත්තීති? ආමන්තා। සම්මාදිට්ඨි න චිත්තානුපරිවත්තීති? න හෙවං වත්තබ්බෙ…පෙ॰… සම්මාවාචා න චිත්තානුපරිවත්තීති? ආමන්තා। සම්මාසඞ්කප්පො… සම්මාවායාමො… සම්මාසති…පෙ॰… සම්මාසමාධි න චිත්තානුපරිවත්තීති? න හෙවං වත්තබ්බෙ…පෙ॰…।
bod:සම්මාකම්මන්තො…පෙ॰… සම්මාආජීවො න චිත්තානුපරිවත්තීති? ආමන්තා <pb P=.438/>। සම්මාදිට්ඨි න චිත්තානුපරිවත්තීති? න හෙවං වත්තබ්බෙ…පෙ॰… සම්මාආජීවො න චිත්තානුපරිවත්තීති <pb M=.320/>? ආමන්තා। සම්මාසඞ්කප්පො… සම්මාවායාමො… සම්මාසති…පෙ॰… සම්මාසමාධි න චිත්තානුපරිවත්තීති? න හෙවං වත්තබ්බෙ…පෙ॰…।
bod:සම්මාදිට්ඨි චිත්තානුපරිවත්තීති? ආමන්තා। සම්මාවාචා චිත්තානුපරිවත්තීති? න හෙවං වත්තබ්බෙ…පෙ॰… සම්මාදිට්ඨි චිත්තානුපරිවත්තීති? ආමන්තා। සම්මාකම්මන්තො…පෙ॰… සම්මාආජීවො චිත්තානුපරිවත්තීති? න හෙවං වත්තබ්බෙ…පෙ॰…।
bod:සම්මාසඞ්කප්පො <pb V=.356/> … සම්මාවායාමො… සම්මාසති…පෙ॰… සම්මාසමාධි චිත්තානුපරිවත්තීති? ආමන්තා। සම්මාවාචා චිත්තානුපරිවත්තීති? න හෙවං වත්තබ්බෙ…පෙ॰… සම්මාසමාධි චිත්තානුපරිවත්තීති? ආමන්තා। සම්මාකම්මන්තො…පෙ॰… සම්මාආජීවො චිත්තානුපරිවත්තීති <pb T=.469/>? න හෙවං වත්තබ්බෙ…පෙ॰…।
bod:597:න වත්තබ්බං – “සීලං න චිත්තානුපරිවත්තී”ති? ආමන්තා। සීලෙ උප්පජ්ජිත්වා නිරුද්ධෙ දුස්සීලො හොතීති? න හෙවං වත්තබ්බෙ। තෙන හි සීලං න චිත්තානුපරිවත්තීති।
cen:සීලං න චිත්තානුපරිවත්තීතිකථා නිට්ඨිතා।
tit:10:දසමවග්ගො
sub:(103) 9:සමාදානහෙතුකථා
bod:598:සමාදානහෙතුකං <pb P=.439/> සීලං වඩ්ඪතීති? ආමන්තා। සමාදානහෙතුකො ඵස්සො වඩ්ඪති, වෙදනා වඩ්ඪති, සඤ්ඤා වඩ්ඪති, චෙතනා වඩ්ඪති, චිත්තං වඩ්ඪති, සද්ධා වඩ්ඪති, වීරියං වඩ්ඪති, සති වඩ්ඪති, සමාධි වඩ්ඪති, පඤ්ඤා වඩ්ඪතීති? න හෙවං වත්තබ්බෙ…පෙ॰…।
bod:සමාදානහෙතුකං සීලං වඩ්ඪතීති? ආමන්තා। ලතා විය වඩ්ඪති, මාලුවා විය වඩ්ඪති, රුක්ඛො විය වඩ්ඪති, තිණං විය වඩ්ඪති, මුඤ්ජපුඤ්ජො විය වඩ්ඪතීති? න හෙවං වත්තබ්බෙ…පෙ॰…।
bod:599:සමාදානහෙතුකං සීලං වඩ්ඪතීති? ආමන්තා। සීලං සමාදියිත්වා කාමවිතක්කං විතක්කෙන්තස්ස බ්යාපාදවිතක්කං විතක්කෙන්තස්ස විහිංසාවිතක්කං විතක්කෙන්තස්ස සීලං වඩ්ඪතීති? ආමන්තා। ද්වින්නං ඵස්සානං…පෙ॰… ද්වින්නං චිත්තානං සමොධානං <pb M=.321/> හොතීති? න හෙවං වත්තබ්බෙ…පෙ॰… ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති <pb T=.470/>? ආමන්තා। කුසලාකුසලා <pb V=.357/> සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තීති? න හෙවං වත්තබ්බෙ…පෙ॰…।
bod:කුසලාකුසලා සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තීති? ආමන්තා। නනු වුත්තං භගවතා – “චත්තාරිමානි, භික්ඛවෙ, සුවිදූරවිදූරානි! කතමානි චත්තාරි? නභඤ්ච, භික්ඛවෙ, පථවී ච – ඉදං පඨමං සුවිදූරවිදූරං…පෙ॰… තස්මා සතං ධම්මො අසබ්භි ආරකා”ති। අත්ථෙව සුත්තන්තොති? ආමන්තා <pb P=.440/>। තෙන හි න වත්තබ්බං – “කුසලාකුසලා සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තී”ති।
bod:600:න වත්තබ්බං – “සමාදානහෙතුකං සීලං වඩ්ඪතී”ති? ආමන්තා। නනු වුත්තං භගවතා – “ආරාමරොපා වනරොපා…පෙ॰… ධම්මට්ඨා සීලසම්පන්නා තෙ ජනා සග්ගගාමිනො”ති। අත්ථෙව සුත්තන්තොති? ආමන්තා। තෙන හි සමාදානහෙතුකං සීලං වඩ්ඪතීති।
cen:සමාදානහෙතුකථා නිට්ඨිතා।
tit:10:දසමවග්ගො
sub:(104) 10:විඤ්ඤත්ති සීලන්තිකථා
bod:601:විඤ්ඤත්ති සීලන්ති? ආමන්තා। පාණාතිපාතා වෙරමණීති? න හෙවං වත්තබ්බෙ…පෙ॰… අදින්නාදානා වෙරමණීති? න හෙවං වත්තබ්බෙ…පෙ॰… කාමෙසුමිච්ඡාචාරා වෙරමණීති? න හෙවං වත්තබ්බෙ <pb T=.471/> …පෙ॰… මුසාවාදා වෙරමණීති? න හෙවං වත්තබ්බෙ…පෙ॰… සුරාමෙරයමජ්ජපමාදට්ඨානා වෙරමණීති? න හෙවං වත්තබ්බෙ…පෙ॰…।
bod:අභිවාදනං සීලං, පච්චුට්ඨානං සීලං, අඤ්ජලිකම්මං සීලං, සාමීචිකම්මං සීලං, ආසනාභිහාරො <pb V=.358/> සීලං, සෙය්යාභිහාරො සීලං, පාදොදකාභිහාරො සීලං, පාදකථලිකාභිහාරො සීලං, න්හානෙ පිට්ඨිපරිකම්මං සීලන්ති? ආමන්තා <pb P=.441/>। පාණාතිපාතා වෙරමණීති? න හෙවං වත්තබ්බෙ…පෙ॰… සුරාමෙරයමජ්ජපමාදට්ඨානා වෙරමණීති? න හෙවං වත්තබ්බෙ…පෙ॰…।
bod:602:න <pb M=.322/> වත්තබ්බං – “විඤ්ඤත්ති සීල”න්ති? ආමන්තා। දුස්සිල්යන්ති? න හෙවං වත්තබ්බෙ…පෙ॰… තෙන හි විඤ්ඤත්ති සීලන්ති।
cen:විඤ්ඤත්ති සීලන්තිකථා නිට්ඨිතා।
tit:10:දසමවග්ගො
sub:(105) 11:අවිඤ්ඤත්ති දුස්සිල්යන්තිකථා
bod:603:අවිඤ්ඤත්ති දුස්සිල්යන්ති? ආමන්තා। පාණාතිපාතොති? න හෙවං වත්තබ්බෙ…පෙ॰… අදින්නාදානන්ති? න හෙවං වත්තබ්බෙ…පෙ॰… කාමෙසුමිච්ඡාචාරොති? න හෙවං වත්තබ්බෙ…පෙ॰… මුසාවාදොති? න හෙවං වත්තබ්බෙ…පෙ॰… සුරාමෙරයමජ්ජපමාදට්ඨානන්ති? න හෙවං වත්තබ්බෙ…පෙ॰…।
bod:පාපකම්මං සමාදියිත්වා දානං දදන්තස්ස පුඤ්ඤඤ්ච අපුඤ්ඤඤ්ච උභො වඩ්ඪන්තීති? න හෙවං වත්තබ්බෙ…පෙ॰… පුඤ්ඤඤ්ච අපුඤ්ඤඤ්ච උභො වඩ්ඪන්තීති? ආමන්තා <pb T=.472/>। ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? න හෙවං වත්තබ්බෙ…පෙ॰… ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? ආමන්තා। කුසලාකුසලා <pb P=.442/> සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තීති? න හෙවං වත්තබ්බෙ…පෙ॰…।
bod:කුසලාකුසලා සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තීති? ආමන්තා। නනු <pb P=.443/> වුත්තං භගවතා – “චත්තාරිමානි, භික්ඛවෙ, සුවිදූරවිදූරානි <pb V=.359/>! කතමානි චත්තාරි? නභඤ්ච, භික්ඛවෙ, පථවී ච – ඉදං පඨමං සුවිදූරවිදූරං…පෙ॰… තස්මා සතං ධම්මො අසබ්භි ආරකා”ති। අත්ථෙව සුත්තන්තොති? ආමන්තා। තෙන හි න වත්තබ්බං – “කුසලාකුසලා සාවජ්ජානවජ්ජා හීනපණීතා කණ්හසුක්කසප්පටිභාගා ධම්මා සම්මුඛීභාවං ආගච්ඡන්තී”ති।
bod:604:න වත්තබ්බං – “අවිඤ්ඤත්ති දුස්සිල්ය”න්ති? ආමන්තා। නනු පාපකම්මං සමාදින්නො ආසීති? ආමන්තා। හඤ්චි පාපකම්මං සමාදින්නො ආසි, තෙන වත රෙ වත්තබ්බෙ – “අවිඤ්ඤත්ති දුස්සිල්ය”න්ති।
cen:අවිඤ්ඤත්ති දුස්සිල්යන්තිකථා නිට්ඨිතා।
cen:දසමවග්ගො।
bod:තස්සුද්දානං –
bod:උපපත්තෙසියෙ <pb M=.323/> පඤ්චක්ඛන්ධෙ අනිරුද්ධෙ කිරියා පඤ්චක්ඛන්ධා උප්පජ්ජන්ති, මග්ගසමඞ්ගිස්ස රූපං මග්ගො, පඤ්චවිඤ්ඤාණසමඞ්ගිස්ස අත්ථි මග්ගභාවනා, පඤ්චවිඤ්ඤාණා කුසලාපි අකුසලාපි, පඤ්චවිඤ්ඤාණා සාභොගා, මග්ගසමඞ්ගී ද්වීහි සීලෙහි සමන්නාගතො, සීලං අචෙතසිකං, සීලං න චිත්තානුපරිවත්ති, සමාදානහෙතුකං සීලං <pb T=.474/> වඩ්ඪතීති, විඤ්ඤත්තිසීලං අවිඤ්ඤත්ති දුස්සිල්යන්ති।
cen:දුතියො පණ්ණාසකො।
bod:තස්සුද්දානං –
bod:නියාමසඞ්ගහගතානිසංසතා ච නිරොධොති <n>නියාම සඞ්ගහගතානිසංසතා අත්ථි පඤ්චවොකාරභවො නිරොධො මග්ගසමඞ්ගිස්ස පඤ්චවොකාරභවොති (සී॰ ස්යා॰ ක॰), නියාම සඞ්ගහ ගතානිසංසතා අත්ථි පඤ්චවොකාරභවො මග්ගසමඞ්ගිස්ස නො පඤ්චවොකාරභවො (පී॰)</n>।
