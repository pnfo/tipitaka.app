cha:එකාදසම පරිච්ඡෙද
sub:දෙවානංපියතිස්සාභිසෙකො
gax:1:තස්සච්චයෙ <pb M=.65/> තස්ස සුතො, මුටසිවො’ති විස්සුතො।
gae:සුවණ්ණපාලියා පුත්තො, පත්තො රජ්ජමනාකුලං॥
gax:2:මහාමෙඝවනුය්යානං, නාමනුගගුණොදිතං।
gae:ඵලපුප්ඵතරුපෙතං, සො රාජා කාරයි සුභං॥
gax:3:උය්යානඨානග්ගහණෙ, මහාමෙඝො අකාලජො।
gae:පාවස්සිතෙන උය්යානං, මහාමෙඝවනං අහු॥
gax:4:සට්ඨිවස්සානි මුටසිවො, රාජා රාජ්ජමකාරයි।
gae:අනුරාධෙ පුරවරෙ, ලංකා භුවදනෙ සුභෙ॥
gax:5:තස්ස පුත්තා දසා’හෙසුං, අඤ්ඤමඤ්ඤහිතෙසිනො।
gae:දුවෙ ධීතා චා’නුකුලා, කුලානුච්ඡවිකා අහූ॥
gax:6:දෙවානං පියතිස්සොති, විස්සුතො දුතියො සුතො।
gae:තෙසු භාතූසු සබ්බෙසු, පුඤ්ඤාපඤ්ඤාධිකො අහු॥
gax:7:දෙවානං පියතිස්සො සො, රාජා’සි පිතුඅච්චයෙ।
gae:තස්සා’භිසෙකෙන සමං, බහූන’ච්ඡරියාන’හුං॥
gax:8:ලංකාදීපම්හි සකලෙ, නිධයො රතනානි ච।
gae:අන්තොඨිතානි උග්ගන්ත්වා, පථවීතලමාරුහුං॥
gax:9:ලංකාදීපසමීපම්හි, භින්නනාවාගතානි ච।
gae:තත්රජාතානි ච ථලං, රතනානි සමාරුහුං॥
gax:10:ඡාතපබ්බතපාදම්හි, තිස්සො ච වෙළුයට්ඨියො।
gae:ජාතාරථපතොදෙන, සමානා පරිමාණතො॥
gax:11:තාසු එකාලතායට්ඨි, රජතා’භා තහිං ලතා।
gae:සුවණ්ණාවණ්ණාරුචිරා, දිස්සන්තෙතා මනොරමා॥
gax:12:එකා කුසුමා යට්ඨීතු, කුසුමානි තහිං පන।
gae:නානානි නානාවණ්ණානි, දිස්සන්තෙ’ති ඵුටානි ච॥
gax:13:එකාසකුණයට්ඨිතු <pb M=.66/>, තහිං පක්ඛිමිගා බහූ।
gae:නානා ච නානාවණ්ණා ච, සජීවා විය දිස්සරෙ॥
gax:14:භයගජරථාමලකා, වලයඞ්ගුලිවෙඨකා।
gae:කකුධඵලාපාකතිකා, ඉච්චෙතා අට්ඨජාතියො॥
gax:15:මුත්තාසමුදා උග්ගන්ත්වා, තීරෙ වට්ටි විය ඨිතා।
gae:දෙවානං පියතිස්සස්ස, සබ්බං පුඤ්ඤවිජම්භිතං॥
gax:16:ඉන්දනීලං වෙළුරියං, ලොහිතඞ්කමණිධි’මෙ।
gae:රජතානි පනෙ’තානි, මුත්තා තා තාවයට්ඨියො॥
gax:17:සත්තහබ්භන්තරෙයෙව, රඤ්ඤො සන්තිකමාහරුං।
gae:තානි දිස්වා පතීතො සො, රාජා ඉති විචින්තයි॥
gax:18:රතනානි අනග්ඝානි, ධම්මාසොකො ඉමානිමෙ।
gae:සහායො’රහතෙනා’ඤ්ඤො, තස්ස දස්සං ඉමාන’තො॥
gax:19:දෙවානං පියතිස්සො ච, ධම්මාසොකො ච තෙ ඉමෙ।
gae:ද්වෙ අදිට්ඨසහායාහි, චිරප්පභුති භූපති॥
gax:20:භාගිනෙය්යං මහාරිට්ඨං, අමච්චං පමුඛං තතො।
gae:දිජං අමච්චං ගණතං, රාජා තෙ චතුරො ජනෙ॥
gax:21:දූතො කත්වාන පාහෙසි, බලොඝපරිවාරිතෙ।
gae:ගාහා පෙත්වා අනග්ඝානි, රතනානි ඉමානි සො॥
gax:22:මණිජාතී ච තිස්සො තා, තිස්සො ච රථයට්ඨියො।
gae:සඞ්ඛඤ්ච දක්ඛිණාවත්තං, මුත්තා ජාතී ච අට්ඨ තා॥
gax:23:ආරුය්හ ජම්බුකොලම්හි, නාවං සත්තදිනෙන තෙ।
gae:සුඛෙන තිත්ථං ලද්ධාන, සත්තාහෙන තතො පුන॥
gax:24:පාටලිපුත්තං ගන්ත්වාන, ධම්මාසොකස්ස රාජිනො।
gae:අදංසු පණ්ණාකාරෙතෙ, දිස්වා තානි පසීදි සො॥
gax:25:රතනානි’දිසානෙත්ථ, නත්ථි මෙ ඉති චින්තිය।
gae:අදා සෙනාපතිට්ඨානං, තුට්ඨො’රිට්ඨස්ස භූපති॥
gax:26:පොරොහිච්චබ්රාහ්මණස්ස, දණ්ඩනායතං පන।
gae:අදාසි තස්සා’මච්චස්ස, සෙට්ඨිත්තං ගණකස්ස තු॥
gax:27:තෙසං අනප්පකෙ භොගෙ, දත්වා වාසඝරානි ච।
gae:මහාමච්චෙහි මන්තෙන්තො, පස්සිත්වා පටිපාභතං॥
gax:28:වාලබීජනී <pb M=.67/> මුණ්හිසං, ඛග්ගං ඡත්තඤ්ච පාදුකං।
gae:මොළිං වතං සපාමඞ්ගං, භිඞ්කාරං හරිචන්දනං॥
gax:29:අධොවිමං වත්ථකොටිං, මහග්ඝං හත්ථපුඤ්ඡනිං।
gae:නාගා’හටං අඤ්ජනඤ්ච, අරුණාභඤ්ච මත්තිකං॥
gax:30:අනොතත්තොදකඤ්චෙව, ගඞ්ගාසලිලමෙව ච।
gae:සඞ්ඛඤ්ච නන්දියාවට්ටං, වඩ්ඪමානං කුමාරිකං॥
gax:31:හෙමභොජනකණ්ඩඤ්ච, සිවිකඤ්ච මහාරහං।
gae:හරීටකං ආමලකං, මහග්ඝං අමතොසධං॥
gax:32:සුකාහටානං සාලීනං, සට්ඨිවාහසතානි ච।
gae:අභිසෙකො පකරණං, පරිවාරවිසෙසිතං॥
gax:33:දත්වා කාලෙ භහායස්ස, පණ්ණාකාරෙ නරිස්සරො।
gae:දූතෙ පාහෙසිසද්ධම්ම-පණ්ණාකාරමිමම්පිච॥
gax:34:අහං බුද්ධඤ්ච ධම්මඤ්ච, සඞ්ඝඤ්ච සරණං ගතො।
gae:උපාසකත්තං දෙසෙසිං, සක්යපුත්තස්ස සාසනෙ॥
gax:35:ත්වම්පිමානි රතනානි, උත්තමානි නරුත්තම।
gae:චිත්තං පසාදයිත්වාන, සද්ධාය සරණං වජ॥
gax:36:“කරොථ මෙ සහායස්ස, අභිසෙකං පුනො” ඉති।
gae:වත්වා සහයා’මච්චෙතෙ, සක්කරිත්වා ච පෙසයි॥
gax:37:පඤ්චමාසෙ වසිත්වාන, තෙ මච්චා’තිවසක්කතා।
gae:වෙසාඛසුක්ඛපක්ඛාදි-දිනෙ දූතා විනිග්ගතා॥
gax:38:තාමලිත්තියමාරුය්හ, නාවං තෙජම්බුකොලකෙ।
gae:ඔරුය්හ කූපං පස්සිංසු, පත්වා ද්වාදසියං ඉධ॥
gax:39:අදංසු පණ්ණාකාරෙ තෙ, දූතා ලංකාදීපස්සතෙ।
gae:තෙසං මහන්තං සක්කාරං, ලංකාපති අකාරයි॥
gax:40:තෙ මග්ගසිරමාසස්ස, ආදිචන්දොදයෙජිනෙ।
gae:අභිසිත්තඤ්ච ලංකින්දං, අමච්චා සාමිභත්තිනො॥
gax:41:ධම්මාසොකස්ස වචනං, වත්වා සාමි හිතෙරතා।
gae:පුනොපි අභිසිඤ්චිංසු, ලංකාහිතසුඛෙරතං॥
gax:42:වෙසාඛෙ <pb M=.68/> නරපති පුණ්ණමායමෙවං।
gax:දෙවානං පියවචනො පගූළනාමො।
gax:ලංකායං පවීතතපීති උස්සවායං।
gae:අත්තානං ජනසුඛදො’භිසෙචයී සොති॥
cen:සුජනප්පසාදසංවෙගත්ථාය කතෙ මහාවංසෙ
cen:දෙවානංපියතිස්සාභිසෙකොනාම
cen:එකාදසමො පරිච්ඡෙදො।
