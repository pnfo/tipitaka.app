cha:18:කුමුදවග්ගො
sub:1:කුමුදමාලියත්ථෙරඅපදානං
gax:1:“පබ්බතෙ <pb T=1.274/> <pb M=1.207/> <pb V=1.191/> හිමවන්තම්හි, මහාජාතස්සරො අහු।
gae:තත්ථජො රක්ඛසො ආසිං, ඝොරරූපො මහබ්බලො॥
gax:2:“කුමුදං පුප්ඵතෙ තත්ථ, චක්කමත්තානි ජායරෙ।
gae:ඔචිනාමි ච තං පුප්ඵං, බලිනො සමිතිං තදා॥
gax:3:“අත්ථදස්සී <pb P=1.187/> තු භගවා, ද්විපදින්දො නරාසභො।
gae:පුප්ඵසඞ්කොචිතං <n>පුප්ඵං සඞ්කොචිතං (සී॰ ස්යා॰), පුප්ඵං සමොචිතං (?)</n> දිස්වා, ආගච්ඡි මම සන්තිකං॥
gax:4:“උපාගතඤ්ච සම්බුද්ධං, දෙවදෙවං නරාසභං।
gae:සබ්බඤ්ච පුප්ඵං පග්ගය්හ, බුද්ධස්ස අභිරොපයිං॥
gax:5:“යාවතා හිමවන්තන්තා, පරිසා සා <n>හිමවන්තස්මිං, යාව මාලා (ස්යා॰)</n> තදා අහු।
gae:තාවච්ඡදනසම්පන්නො, අගමාසි තථාගතො॥
gax:6:“අට්ඨාරසෙ කප්පසතෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:7:“ඉතො පන්නරසෙ කප්පෙ, සත්තාහෙසුං ජනාධිපා।
gae:සහස්සරථනාමා තෙ, චක්කවත්තී මහබ්බලා॥
gax:8:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb T=1.275/> සුදං ආයස්මා කුමුදමාලියො ථෙරො ඉමා ගාථායො අභාසිත්ථාති।
cen:කුමුදමාලියත්ථෙරස්සාපදානං පඨමං।
sub:2:නිස්සෙණිදායකත්ථෙරඅපදානං
gax:9:“කොණ්ඩඤ්ඤස්ස <pb V=1.192/> භගවතො, ලොකජෙට්ඨස්ස තාදිනො।
gae:ආරොහත්ථාය පාසාදං, නිස්සෙණී කාරිතා මයා॥
gax:10:“තෙන <pb M=1.208/> චිත්තප්පසාදෙන, අනුභොත්වාන සම්පදා।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:11:“එකත්තිංසම්හි කප්පානං, සහස්සම්හි තයො අහුං <n>මහා (සී॰ ස්යා॰)</n>।
gae:සම්බහුලා නාම රාජානො, චක්කවත්තී මහබ්බලා॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නිස්සෙණිදායකො ථෙරො ඉමා ගාථායො අභාසිත්ථාති।
cen:නිස්සෙණිදායකත්ථෙරස්සාපදානං දුතියං।
sub:3:රත්තිපුප්ඵියත්ථෙරඅපදානං
gax:13:“මිගලුද්දො <pb P=1.188/> පුරෙ ආසිං, අරඤ්ඤෙ කානනෙ අහං।
gae:විපස්සිං අද්දසං බුද්ධං, දෙවදෙවං නරාසභං॥
gax:14:“රත්තිකං <pb T=1.276/> පුප්ඵිතං දිස්වා, කුටජං ධරණීරුහං।
gae:සමූලං පග්ගහෙත්වාන, උපනෙසිං මහෙසිනො॥
gax:15:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵදානස්සිදං ඵලං॥
gax:16:“ඉතො ච අට්ඨමෙ කප්පෙ, සුප්පසන්නසනාමකො।
gae:සත්තරතනසම්පන්නො, රාජාහොසිං මහබ්බලො॥
gax:17:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා රත්තිපුප්ඵියො ථෙරො ඉමා ගාථායො අභාසිත්ථාති।
cen:රත්තිපුප්ඵියත්ථෙරස්සාපදානං තතියං।
sub:4:උදපානදායකත්ථෙරඅපදානං
gax:18:“විපස්සිනො <pb V=1.193/> භගවතො, උදපානො කතො මයා।
gae:පිණ්ඩපාතඤ්ච දත්වාන <n>ගහෙත්වාන (ස්යා॰)</n>, නිය්යාදෙසිමහං තදා॥
gax:19:“එකනවුතිතො <pb M=1.209/> කප්පෙ, යං කම්මමකරිං තදා।
gae:දුග්ගතිං නාභිජානාමි, උදපානස්සිදං ඵලං॥
gax:20:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.277/> සුදං ආයස්මා උදපානදායකො ථෙරො ඉමා ගාථායො අභාසිත්ථාති।
cen:උදපානදායකත්ථෙරස්සාපදානං චතුත්ථං।
sub:5:සීහාසනදායකත්ථෙරඅපදානං
gax:21:“නිබ්බුතෙ ලොකනාථම්හි, පදුමුත්තරනායකෙ।
gae:පසන්නචිත්තො සුමනො, සීහාසනමදාසහං॥
gax:22:“බහූහි ගන්ධමාලෙහි, දිට්ඨධම්මසුඛාවහෙ।
gae:තත්ථ පූජඤ්ච කත්වාන, නිබ්බායති බහුජ්ජනො॥
gax:23:“පසන්නචිත්තො <pb P=1.189/> සුමනො, වන්දිත්වා බොධිමුත්තමං।
gae:කප්පානං සතසහස්සං, දුග්ගතිං නුපපජ්ජහං॥
gax:24:“පන්නරසසහස්සම්හි, කප්පානං අට්ඨ ආසු තෙ <n>අට්ඨ ආසයුං (ක॰)</n>।
gae:සිලුච්චයසනාමා ච, රාජානො චක්කවත්තිනො॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා සීහාසනදායකො ථෙරො ඉමා ගාථායො අභාසිත්ථාති।
cen:සීහාසනදායකත්ථෙරස්සාපදානං පඤ්චමං।
sub:6:මග්ගදත්තිකත්ථෙරඅපදානං
gax:26:“අනොමදස්සී <pb T=1.278/> භගවා, ද්විපදින්දො නරාසභො।
gae:දිට්ඨධම්මසුඛත්ථාය, අබ්භොකාසම්හි චඞ්කමි॥
gax:27:“උද්ධතෙ <pb M=1.210/> <pb V=1.194/> පාදෙ පුප්ඵානි, සොභං මුද්ධනි තිට්ඨරෙ।
gae:පසන්නචිත්තො සුමනො, වන්දිත්වා පුප්ඵමොකිරිං॥
gax:28:“වීසකප්පසහස්සම්හි, ඉතො පඤ්ච ජනා අහුං।
gae:පුප්ඵච්ඡදනියා නාම, චක්කවත්තී මහබ්බලා॥
gax:29:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මග්ගදත්තිකො ථෙරො ඉමා ගාථායො අභාසිත්ථාති।
cen:මග්ගදත්තිකත්ථෙරස්සාපදානං ඡට්ඨං।
sub:7:එකදීපියත්ථෙරඅපදානං
gax:30:“පදුමුත්තරස්ස මුනිනො, සළලෙ බොධිමුත්තමෙ।
gae:පසන්නචිත්තො සුමනො, එකදීපං අදාසහං॥
gax:31:“භවෙ නිබ්බත්තමානම්හි, නිබ්බත්තෙ පුඤ්ඤසඤ්චයෙ।
gae:දුග්ගතිං නාභිජානාමි, දීපදානස්සිදං ඵලං॥
gax:32:“සොළසෙ <pb T=1.279/> කප්පසහස්සෙ, ඉතො තෙ චතුරො ජනා।
gae:චන්දාභා නාම නාමෙන, චක්කවත්තී මහබ්බලා॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකදීපියො ථෙරො ඉමා ගාථායො අභාසිත්ථාති।
cen:එකදීපියත්ථෙරස්සාපදානං සත්තමං।
cen:නවමං භාණවාරං।
sub:8:මණිපූජකත්ථෙරඅපදානං
gax:34:“ඔරෙන <pb P=1.190/> හිමවන්තස්ස, නදිකා සම්පවත්තථ।
gae:තස්සා චානුපඛෙත්තම්හි, සයම්භූ වසතෙ තදා॥
gax:35:“මණිං <pb M=1.211/> පග්ගය්හ පල්ලඞ්කං, සාධුචිත්තං මනොරමං।
gae:පසන්නචිත්තො සුමනො, බුද්ධස්ස අභිරොපයිං॥
gax:36:“චතුන්නවුතිතො <pb V=1.195/> කප්පෙ, යං මණිං අභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:37:“ඉතො ච ද්වාදසෙ කප්පෙ, සතරංසීසනාමකා।
gae:අට්ඨ තෙ ආසුං රාජානො, චක්කවත්තී මහබ්බලා॥
gax:38:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.280/> සුදං ආයස්මා මණිපූජකො ථෙරො ඉමා ගාථායො අභාසිත්ථාති।
cen:මණිපූජකත්ථෙරස්සාපදානං අට්ඨමං।
sub:9:තිකිච්ඡකත්ථෙරඅපදානං
gax:39:“නගරෙ බන්ධුමතියා, වෙජ්ජො ආසිං සුසික්ඛිතො।
gae:ආතුරානං සදුක්ඛානං, මහාජනසුඛාවහො॥
gax:40:“බ්යාධිතං සමණං දිස්වා, සීලවන්තං මහාජුතිං।
gae:පසන්නචිත්තො සුමනො, භෙසජ්ජමදදිං තදා॥
gax:41:“අරොගො ආසි තෙනෙව, සමණො සංවුතින්ද්රියො।
gae:අසොකො නාම නාමෙන, උපට්ඨාකො විපස්සිනො॥
gax:42:“එකනවුතිතො කප්පෙ, යං ඔසධමදාසහං।
gae:දුග්ගතිං නාභිජානාමි, භෙසජ්ජස්ස ඉදං ඵලං॥
gax:43:“ඉතො ච අට්ඨමෙ කප්පෙ, සබ්බොසධසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:44:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිකිච්ඡකො ථෙරො ඉමා ගාථායො අභාසිත්ථාති।
cen:තිකිච්ඡකත්ථෙරස්සාපදානං නවමං।
sub:10:සඞ්ඝුපට්ඨාකත්ථෙරඅපදානං
gax:45:“වෙස්සභුම්හි <pb T=1.281/> <pb M=1.212/> <pb P=1.191/> භගවති, අහොසාරාමිකො අහං।
gae:පසන්නචිත්තො සුමනො, උපට්ඨිං සඞ්ඝමුත්තමං॥
gax:46:“එකත්තිංසෙ <pb V=1.196/> ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, උපට්ඨානස්සිදං ඵලං॥
gax:47:“ඉතො තෙ සත්තමෙ කප්පෙ, සත්තෙවාසුං සමොදකා।
gae:සත්තරතනසම්පන්නා, චක්කවත්තී මහබ්බලා॥
gax:48:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සඞ්ඝුපට්ඨාකො ථෙරො ඉමා ගාථායො අභාසිත්ථාති।
cen:සඞ්ඝුපට්ඨාකත්ථෙරස්සාපදානං දසමං।
cen:කුමුදවග්ගො අට්ඨාරසමො।
bod:තස්සුද්දානං –
gax:කුමුදො අථ නිස්සෙණී, රත්තිකො උදපානදො।
gax:සීහාසනී මග්ගදදො, එකදීපී මණිප්පදො।
gae:තිකිච්ඡකො උපට්ඨාකො, එකපඤ්ඤාස ගාථකාති॥
