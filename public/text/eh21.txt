cha:21:මහානිපාතො
sub:1:වඞ්ගීසත්ථෙරගාථා
gax:1218:“නික්ඛන්තං <pb M=.368/> <pb V=.296/> <pb P=.109/> වත මං සන්තං, අගාරස්මානගාරියං।
gae:විතක්කා උපධාවන්ති, පගබ්භා කණ්හතො ඉමෙ॥
gax:1219:“උග්ගපුත්තා මහිස්සාසා, සික්ඛිතා දළ්හධම්මිනො <n>දළ්හධන්විනො (සී॰ අට්ඨ॰)</n>।
gae:සමන්තා පරිකිරෙය්යුං, සහස්සං අපලායිනං॥
gax:1220:“සචෙපි එත්තකා <n>එතතො (සං॰ නි॰ 1.209)</n> භිය්යො, ආගමිස්සන්ති ඉත්ථියො।
gae:නෙව මං බ්යාධයිස්සන්ති <n>බ්යාථයිස්සන්ති (?)</n>, ධම්මෙ සම්හි <n>ධම්මෙස්වම්හි (ස්යා॰ ක॰)</n> පතිට්ඨිතො॥
gax:1221:“සක්ඛී <pb T=.433/> හි මෙ සුතං එතං, බුද්ධස්සාදිච්චබන්ධුනො।
gae:නිබ්බානගමනං මග්ගං, තත්ථ මෙ නිරතො මනො॥
gax:1222:“එවං චෙ මං විහරන්තං, පාපිම උපගච්ඡසි।
gae:තථා මච්චු කරිස්සාමි, න මෙ මග්ගම්පි දක්ඛසි॥
gax:1223:“අරතිඤ්ච <n>අරතිං (බහූසු)</n> රතිඤ්ච පහාය, සබ්බසො ගෙහසිතඤ්ච විතක්කං।
gae:වනථං න කරෙය්ය කුහිඤ්චි, නිබ්බනථො අවනථො ස <n>නිබ්බනථො අරතො ස හි (සං॰ නි॰ 1.210)</n> භික්ඛු॥
gax:1224:“යමිධ පථවිඤ්ච වෙහාසං, රූපගතං ජගතොගධං කිඤ්චි।
gae:පරිජීයති සබ්බමනිච්චං, එවං සමෙච්ච චරන්ති මුතත්තා॥
gax:1225:“උපධීසු ජනා ගධිතාසෙ, දිට්ඨසුතෙ <n>දිට්ඨෙ සුතෙ (සී॰)</n> පටිඝෙ ච මුතෙ ච।
gae:එත්ථ විනොදය ඡන්දමනෙජො, යො හෙත්ථ න ලිම්පති මුනි තමාහු <n>තං මුනිමාහු (සං॰ නි॰ 1.210)</n>॥
gax:1226:“අථ <pb M=.369/> සට්ඨිසිතා සවිතක්කා, පුථුජ්ජනතාය <n>පුථූ ජනතාය (සං॰ නි॰ 1.210)</n> අධම්මා නිවිට්ඨා।
gae:න ච වග්ගගතස්ස කුහිඤ්චි, නො පන දුට්ඨුල්ලගාහී <n>දුට්ඨුල්ලභාණී (සං॰ නි॰ 1.210)</n> ස භික්ඛු॥
gax:1227:“දබ්බො <pb P=.110/> චිරරත්තසමාහිතො, අකුහකො නිපකො අපිහාලු।
gae:සන්තං පදං අජ්ඣගමා මුනි, පටිච්ච පරිනිබ්බුතො කඞ්ඛති කාලං॥
gax:1228:“මානං පජහස්සු ගොතම, මානපථඤ්ච ජහස්සු අසෙසං।
gae:මානපථම්හි ස මුච්ඡිතො, විප්පටිසාරීහුවා චිරරත්තං॥
gax:1229:“මක්ඛෙන මක්ඛිතා පජා, මානහතා නිරයං පපතන්ති।
gae:සොචන්ති ජනා චිරරත්තං, මානහතා නිරයං උපපන්නා॥
gax:1230:“න <pb V=.297/> හි සොචති භික්ඛු කදාචි, මග්ගජිනො සම්මා පටිපන්නො।
gae:කිත්තිඤ්ච <pb T=.434/> සුඛඤ්චානුභොති, ධම්මදසොති තමාහු තථත්තං॥
gax:1231:“තස්මා අඛිලො ඉධ <n>අඛිලො (සී॰), අඛිලොධ (සං॰ නි॰ 1.211)</n> පධානවා, නීවරණානි පහාය විසුද්ධො।
gae:මානඤ්ච පහාය අසෙසං, විජ්ජායන්තකරො සමිතාවී॥
gax:1232:“කාමරාගෙන ඩය්හාමි, චිත්තං මෙ පරිඩය්හති।
gae:සාධු නිබ්බාපනං බ්රූහි, අනුකම්පාය ගොතම॥
gax:1233:“සඤ්ඤාය <pb M=.370/> විපරියෙසා, චිත්තං තෙ පරිඩය්හති।
gae:නිමිත්තං පරිවජ්ජෙහි, සුභං රාගූපසංහිතං ( ) <n>(සඞ්ඛාරෙ පරතො පස්ස, දුක්ඛතො මා ච අත්තතො। නිබ්බාපෙහි මහාරාගං, මා දය්හිත්ථො පුනප්පුනං।) (සී॰ සං॰ නි॰ 1.212) උද්දානගාථායං එකසත්තතීතිසඞ්ඛ්යා ච, ථෙරගාථාට්ඨකථා ච පස්සිතබ්බා</n>॥
gax:1234:“අසුභාය චිත්තං භාවෙහි, එකග්ගං සුසමාහිතං।
gae:සති කායගතා ත්යත්ථු, නිබ්බිදාබහුලො භව॥
gax:1235:“අනිමිත්තඤ්ච භාවෙහි, මානානුසයමුජ්ජහ।
gae:තතො මානාභිසමයා, උපසන්තො චරිස්සසි॥
gax:1236:“තමෙව වාචං භාසෙය්ය, යායත්තානං න තාපයෙ।
gae:පරෙ ච න විහිංසෙය්ය, සා වෙ වාචා සුභාසිතා॥
gax:1237:“පියවාචමෙව භාසෙය්ය, යා වාචා පටිනන්දිතා।
gae:යං අනාදාය පාපානි, පරෙසං භාසතෙ පියං॥
gax:1238:“සච්චං වෙ අමතා වාචා, එස ධම්මො සනන්තනො।
gae:සච්චෙ අත්ථෙ ච ධම්මෙ ච, ආහු සන්තො පතිට්ඨිතා॥
gax:1239:“යං බුද්ධො භාසති වාචං, ඛෙමං නිබ්බානපත්තියා।
gae:දුක්ඛස්සන්තකිරියාය, සා වෙ වාචානමුත්තමා॥
gax:1240:“ගම්භීරපඤ්ඤො මෙධාවී, මග්ගාමග්ගස්ස කොවිදො।
gae:සාරිපුත්තො <pb T=.435/> මහාපඤ්ඤො, ධම්මං දෙසෙති භික්ඛුනං॥
gax:1241:“සඞ්ඛිත්තෙනපි දෙසෙති, විත්ථාරෙනපි භාසති।
gae:සාලිකායිව නිග්ඝොසො, පටිභානං උදිය්යති <n>උදීරයි (සී॰), උදීය්යති (ස්යා॰), උදය්යති (?) උට්ඨහතීති තංසංවණ්ණනා</n>॥
gax:1242:“තස්ස <pb P=.111/> තං දෙසයන්තස්ස, සුණන්ති මධුරං ගිරං।
gax:සරෙන රජනීයෙන, සවනීයෙන වග්ගුනා।
gae:උදග්ගචිත්තා මුදිතා, සොතං ඔධෙන්ති භික්ඛවො॥
gax:1243:“අජ්ජ පන්නරසෙ විසුද්ධියා, භික්ඛූ පඤ්චසතා සමාගතා।
gae:සංයොජනබන්ධනච්ඡිදා, අනීඝා ඛීණපුනබ්භවා ඉසී॥
gax:1244:“චක්කවත්තී <pb V=.298/> යථා රාජා, අමච්චපරිවාරිතො।
gae:සමන්තා අනුපරියෙති, සාගරන්තං මහිං ඉමං॥
gax:1245:“එවං <pb M=.371/> විජිතසඞ්ගාමං, සත්ථවාහං අනුත්තරං।
gae:සාවකා පයිරුපාසන්ති, තෙවිජ්ජා මච්චුහායිනො॥
gax:1246:“සබ්බෙ භගවතො පුත්තා, පලාපෙත්ථ න විජ්ජති।
gae:තණ්හාසල්ලස්ස හන්තාරං, වන්දෙ ආදිච්චබන්ධුනං॥
gax:1247:“පරොසහස්සං භික්ඛූනං, සුගතං පයිරුපාසති।
gae:දෙසෙන්තං විරජං ධම්මං, නිබ්බානං අකුතොභයං॥
gax:1248:“සුණන්ති ධම්මං විමලං, සම්මාසම්බුද්ධදෙසිතං।
gae:සොභති වත සම්බුද්ධො, භික්ඛුසඞ්ඝපුරක්ඛතො॥
gax:1249:“‘නාගනාමො’සි භගවා, ඉසීනං ඉසිසත්තමො।
gae:මහාමෙඝොව හුත්වාන, සාවකෙ අභිවස්සසි॥
gax:1250:“දිවා <pb T=.436/> විහාරා නික්ඛම්ම, සත්ථුදස්සනකම්යතා।
gae:සාවකො තෙ මහාවීර, පාදෙ වන්දති වඞ්ගිසො॥
gax:1251:“උම්මග්ගපථං මාරස්ස, අභිභුය්ය චරති පභිජ්ජ ඛීලානි।
gae:තං පස්සථ බන්ධපමුඤ්චකරං, අසිතංව භාගසො පවිභජ්ජ॥
gax:1252:“ඔඝස්ස හි නිතරණත්ථං, අනෙකවිහිතං මග්ගං අක්ඛාසි।
gae:තස්මිඤ්ච අමතෙ අක්ඛාතෙ, ධම්මදසා ඨිතා අසංහීරා॥
gax:1253:“පජ්ජොතකරො අතිවිජ්ඣ <n>අතිවිජ්ඣ ධම්මං (සී॰)</n>, සබ්බඨිතීනං අතික්කමමද්දස <n>අතික්කමමද්ද (සී॰ ක॰)</n>।
gae:ඤත්වා ච සච්ඡිකත්වා ච, අග්ගං සො දෙසයි දසද්ධානං॥
gax:1254:“එවං සුදෙසිතෙ ධම්මෙ, කො පමාදො විජානතං ධම්මං।
gae:තස්මා හි තස්ස භගවතො සාසනෙ, අප්පමත්තො සදා නමස්සමනුසික්ඛෙ॥
gax:1255:“බුද්ධානුබුද්ධො යො ථෙරො, කොණ්ඩඤ්ඤො තිබ්බනික්කමො।
gae:ලාභී සුඛවිහාරානං, විවෙකානං අභිණ්හසො॥
gax:1256:“යං <pb M=.372/> <pb P=.112/> සාවකෙන පත්තබ්බං, සත්ථු සාසනකාරිනා।
gae:සබ්බස්ස තං අනුප්පත්තං, අප්පමත්තස්ස සික්ඛතො॥
gax:1257:“මහානුභාවො තෙවිජ්ජො, චෙතොපරියකොවිදො।
gae:කොණ්ඩඤ්ඤො බුද්ධදායාදො, පාදෙ වන්දති සත්ථුනො॥
gax:1258:“නගස්ස <pb V=.299/> පස්සෙ ආසීනං, මුනිං දුක්ඛස්ස පාරගුං।
gae:සාවකා පයිරුපාසන්ති, තෙවිජ්ජා මච්චුහායිනො॥
gax:1259:“චෙතසා <n>තෙ චෙතසා (සං॰ නි॰ 1.218)</n> අනුපරියෙති, මොග්ගල්ලානො මහිද්ධිකො।
gae:චිත්තං <pb T=.437/> නෙසං සමන්වෙසං <n>සමන්නෙසං (සං॰ නි॰ 1.218)</n>, විප්පමුත්තං නිරූපධිං॥
gax:1260:“එවං සබ්බඞ්ගසම්පන්නං, මුනිං දුක්ඛස්ස පාරගුං।
gae:අනෙකාකාරසම්පන්නං, පයිරුපාසන්ති ගොතමං॥
gax:1261:“චන්දො යථා විගතවලාහකෙ නභෙ, විරොචති වීතමලොව භාණුමා।
gae:එවම්පි අඞ්ගීරස ත්වං මහාමුනි, අතිරොචසි යසසා සබ්බලොකං॥
gax:1262:“කාවෙය්යමත්තා විචරිම්හ පුබ්බෙ, ගාමා ගාමං පුරා පුරං।
gae:අථද්දසාම සම්බුද්ධං, සබ්බධම්මාන පාරගුං॥
gax:1263:“සො මෙ ධම්මමදෙසෙසි, මුනි දුක්ඛස්ස පාරගූ।
gae:ධම්මං සුත්වා පසීදිම්හ, සද්ධා <n>අද්ධා (සී॰ අට්ඨ॰)</n> නො උදපජ්ජථ॥
gax:1264:“තස්සාහං වචනං සුත්වා, ඛන්ධෙ ආයතනානි ච।
gae:ධාතුයො ච විදිත්වාන, පබ්බජිං අනගාරියං॥
gax:1265:“බහූනං වත අත්ථාය, උප්පජ්ජන්ති තථාගතා।
gae:ඉත්ථීනං පුරිසානඤ්ච, යෙ තෙ සාසනකාරකා॥
gax:1266:“තෙසං ඛො වත අත්ථාය, බොධිමජ්ඣගමා මුනි।
gae:භික්ඛූනං භික්ඛුනීනඤ්ච, යෙ නිරාමගතද්දසා॥
gax:1267:“සුදෙසිතා චක්ඛුමතා, බුද්ධෙනාදිච්චබන්ධුනා।
gae:චත්තාරි අරියසච්චානි, අනුකම්පාය පාණිනං॥
gax:1268:“දුක්ඛං <pb M=.373/> දුක්ඛසමුප්පාදං, දුක්ඛස්ස ච අතික්කමං।
gae:අරියං <pb T=.438/> චට්ඨඞ්ගිකං මග්ගං, දුක්ඛූපසමගාමිනං॥
gax:1269:“එවමෙතෙ තථා වුත්තා, දිට්ඨා මෙ තෙ යථා තථා।
gae:සදත්ථො මෙ අනුප්පත්තො, කතං බුද්ධස්ස සාසනං॥
gax:1270:“ස්වාගතං වත මෙ ආසි, මම බුද්ධස්ස සන්තිකෙ।
gae:සුවිභත්තෙසු <n>සවිභත්තෙසු (සී॰ ක॰)</n> ධම්මෙසු, යං සෙට්ඨං තදුපාගමිං॥
gax:1271:“අභිඤ්ඤාපාරමිප්පත්තො, සොතධාතු විසොධිතා।
gae:තෙවිජ්ජො ඉද්ධිපත්තොම්හි, චෙතොපරියකොවිදො॥
gax:1272:“පුච්ඡාමි <pb P=.113/> සත්ථාරමනොමපඤ්ඤං, දිට්ඨෙව ධම්මෙ යො විචිකිච්ඡානං ඡෙත්තා।
gae:අග්ගාළවෙ කාලමකාසි භික්ඛු, ඤාතො යසස්සී අභිනිබ්බුතත්තො॥
gax:1273:“නිග්රොධකප්පො <pb V=.300/> ඉති තස්ස නාමං, තයා කතං භගවා බ්රාහ්මණස්ස।
gae:සො තං නමස්සං අචරි මුත්යපෙඛො, ආරද්ධවීරියො දළ්හධම්මදස්සී॥
gax:1274:“තං සාවකං සක්ක මයම්පි සබ්බෙ, අඤ්ඤාතුමිච්ඡාම සමන්තචක්ඛු।
gae:සමවට්ඨිතා නො සවනාය සොතා <n>හෙතුං (සී॰ ස්යා॰) සුත්තනිපාතට්ඨකථා පස්සිතබ්බා</n>, තුවං නො සත්ථා ත්වමනුත්තරොසි”॥
gax:1275:ඡින්ද <pb T=.439/> නො විචිකිච්ඡං බ්රූහි මෙතං, පරිනිබ්බුතං වෙදය භූරිපඤ්ඤ।
gae:මජ්ඣෙව නො භාස සමන්තචක්ඛු, සක්කොව දෙවාන සහස්සනෙත්තො॥
gax:1276:“යෙ කෙචි ගන්ථා ඉධ මොහමග්ගා, අඤ්ඤාණපක්ඛා විචිකිච්ඡඨානා।
gae:තථාගතං පත්වා න තෙ භවන්ති, චක්ඛුඤ්හි එතං පරමං නරානං॥
gax:1277:“නො <pb M=.374/> චෙ හි ජාතු පුරිසො කිලෙසෙ, වාතො යථා අබ්භඝනං විහානෙ।
gae:තමොවස්ස නිවුතො සබ්බලොකො, ජොතිමන්තොපි න පභාසෙය්යුං <n>න ජොතිමන්තොපි නරා තපෙය්යුං (සු॰ නි॰ 350)</n>॥
gax:1278:“ධීරා ච පජ්ජොතකරා භවන්ති, තං තං අහං වීර තථෙව මඤ්ඤෙ।
gae:විපස්සිනං ජානමුපාගමිම්හ, පරිසාසු නො ආවිකරොහි කප්පං॥
gax:1279:“ඛිප්පං ගිරං එරය වග්ගු වග්ගුං, හංසොව පග්ගය්හ සණිකං නිකූජ।
gae:බින්දුස්සරෙන <pb P=.114/> සුවිකප්පිතෙන, සබ්බෙව තෙ උජ්ජුගතා සුණොම॥
gax:1280:“පහීනජාතිමරණං <pb T=.440/> අසෙසං, නිග්ගය්හ ධොනං වදෙස්සාමි <n>පටිවෙදියාමි (සී॰ ක॰)</n> ධම්මං।
gae:න කාමකාරො හි <n>හොති (සී॰ ක॰)</n> පුථුජ්ජනානං, සඞ්ඛෙය්යකාරො ච <n>ව (බහූසු)</n> තථාගතානං॥
gax:1281:“සම්පන්නවෙය්යාකරණං තවෙදං, සමුජ්ජුපඤ්ඤස්ස සමුග්ගහීතං।
gae:අයමඤ්ජලි පච්ඡිමො සුප්පණාමිතො, මා මොහයී ජානමනොමපඤ්ඤ॥
gax:1282:“පරොපරං අරියධම්මං විදිත්වා, මා මොහයී ජානමනොමවීරිය।
gae:වාරිං යථා ඝම්මනි ඝම්මතත්තො, වාචාභිකඞ්ඛාමි සුතං පවස්ස॥
gax:1283:“යදත්ථිකං බ්රහ්මචරියං අචරී, කප්පායනො කච්චිස්සතං අමොඝං।
gae:නිබ්බායි සො ආදු සඋපාදිසෙසො <n>අනුපාදිසෙසා (සී॰), අනුපාදිසෙසො (ක॰)</n>, යථා විමුත්තො අහු තං සුණොම॥
gax:1284:“‘අච්ඡෙච්ඡි <pb M=.375/> තණ්හං ඉධ නාමරූපෙ,
gax:(ඉති භගවා) කණ්හස්ස සොතං දීඝරත්තානුසයිතං।
gae:අතාරි ජාතිං මරණං අසෙසං’, ඉච්චබ්රවි <pb T=.441/> භගවා පඤ්චසෙට්ඨො॥
gax:1285:“එස සුත්වා පසීදාමි, වචො තෙ ඉසිසත්තම।
gae:අමොඝං කිර මෙ පුට්ඨං, න මං වඤ්චෙසි බ්රාහ්මණො॥
gax:1286:“යථා වාදී තථා කාරී, අහු බුද්ධස්ස සාවකො।
gae:අච්ඡෙච්ඡි මච්චුනො ජාලං, තතං මායාවිනො දළ්හං॥
gax:1287:“අද්දස <pb V=.301/> භගවා ආදිං, උපාදානස්ස කප්පියො।
gae:අච්චගා <pb P=.115/> වත කප්පානො, මච්චුධෙය්යං සුදුත්තරං॥
gax:1288:“තං දෙවදෙවං වන්දාමි, පුත්තං තෙ ද්විපදුත්තම।
gae:අනුජාතං මහාවීරං, නාගං නාගස්ස ඔරස”න්ති॥
cen:ඉත්ථං සුදං ආයස්මා වඞ්ගීසො ථෙරො ගාථායො
bod:අභාසිත්ථාති।
cen:මහානිපාතො නිට්ඨිතො।
bod:තත්රුද්දානං –
gax:සත්තතිම්හි නිපාතම්හි, වඞ්ගීසො පටිභාණවා।
gae:එකොව ථෙරො නත්ථඤ්ඤො, ගාථායො එකසත්තතීති॥
cen:නිට්ඨිතා ථෙරගාථායො।
bod:තත්රුද්දානං –
gax:සහස්සං හොන්ති තා ගාථා, තීණි සට්ඨිසතානි ච।
gae:ථෙරා ච ද්වෙ සතා සට්ඨි, චත්තාරො ච පකාසිතා॥
gax:සීහනාදං නදිත්වාන, බුද්ධපුත්තා අනාසවා।
gae:ඛෙමන්තං පාපුණිත්වාන, අග්ගිඛන්ධාව නිබ්බුතාති॥
cen:ථෙරගාථාපාළි නිට්ඨිතා।
