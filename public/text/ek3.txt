cha:3:දීපඞ්කරබුද්ධවංසො
gax:1:තදා <pb P=.17/> තෙ භොජයිත්වාන, සසඞ්ඝං ලොකනායකං।
gae:උපගච්ඡුං සරණං තස්ස, දීපඞ්කරස්ස සත්ථුනො॥
gax:2:සරණාගමනෙ කඤ්චි, නිවෙසෙසි තථාගතො।
gae:කඤ්චි පඤ්චසු සීලෙසු, සීලෙ දසවිධෙ පරං॥
gax:3:කස්සචි දෙති සාමඤ්ඤං, චතුරො ඵලමුත්තමෙ।
gae:කස්සචි අසමෙ ධම්මෙ, දෙති සො පටිසම්භිදා॥
gax:4:කස්සචි වරසමාපත්තියො, අට්ඨ දෙති නරාසභො।
gae:තිස්සො කස්සචි විජ්ජායො, ඡළභිඤ්ඤා පවෙච්ඡති॥
gax:5:තෙන යොගෙන ජනකායං, ඔවදති මහාමුනි।
gae:තෙන විත්ථාරිකං ආසි, ලොකනාථස්ස සාසනං॥
gax:6:මහාහනුසභක්ඛන්ධො <pb T=2.436/>, දීපඞ්කරස්ස නාමකො।
gae:බහූ ජනෙ තාරයති, පරිමොචෙති දුග්ගතිං॥
gax:7:බොධනෙය්යං ජනං දිස්වා, සතසහස්සෙපි යොජනෙ।
gae:ඛණෙන උපගන්ත්වාන, බොධෙති තං මහාමුනි॥
gax:8:පඨමාභිසමයෙ <pb V=2.308/> බුද්ධො, කොටිසතමබොධයි।
gae:දුතියාභිසමයෙ නාථො, නවුතිකොටිමබොධයි॥
gax:9:යදා ච දෙවභවනම්හි, බුද්ධො ධම්මමදෙසයි।
gae:නවුතිකොටිසහස්සානං, තතියාභිසමයො අහු॥
gax:10:සන්නිපාතා තයො ආසුං, දීපඞ්කරස්ස සත්ථුනො।
gae:කොටිසතසහස්සානං, පඨමො ආසි සමාගමො॥
gax:11:පුන <pb M=2.322/> නාරදකූටම්හි, පවිවෙකගතෙ ජිනෙ।
gae:ඛීණාසවා වීතමලා, සමිංසු සතකොටියො॥
gax:12:යම්හි කාලෙ මහාවීරො, සුදස්සනසිලුච්චයෙ।
gae:නවකොටිසහස්සෙහි, පවාරෙසි මහාමුනි॥
gax:13:දසවීසසහස්සානං, ධම්මාභිසමයො අහු।
gae:එකද්වින්නං අභිසමයා, ගණනාතො අසඞ්ඛියා॥
gax:14:විත්ථාරිකං බාහුජඤ්ඤං, ඉද්ධං ඵීතං අහූ තදා।
gae:දීපඞ්කරස්ස භගවතො, සාසනං සුවිසොධිතං॥
gax:15:චත්තාරි <pb T=2.437/> සතසහස්සානි, ඡළභිඤ්ඤා මහිද්ධිකා।
gae:දීපඞ්කරං ලොකවිදුං, පරිවාරෙන්ති සබ්බදා॥
gax:16:යෙ කෙචි තෙන සමයෙන, ජහන්ති මානුසං භවං।
gae:අපත්තමානසා සෙඛා, ගරහිතා භවන්ති තෙ॥
gax:17:සුපුප්ඵිතං පාවචනං, අරහන්තෙහි තාදිහි।
gae:ඛීණාසවෙහි විමලෙහි, උපසොභති සබ්බදා॥
gax:18:නගරං රම්මවතී නාම, සුදෙවො නාම ඛත්තියො।
gae:සුමෙධා නාම ජනිකා, දීපඞ්කරස්ස සත්ථුනො॥
gax:19:දසවස්සසහස්සානි <pb P=.18/>, අගාරං අජ්ඣ සො වසි <n>අජ්ඣාවසී ජිනො (ස්යා॰ ක॰)</n>।
gae:හංසා කොඤ්චා මයූරා ච, තයො පාසාදමුත්තමා॥
gax:20:තීණිසතසහස්සානි, නාරියො සමලඞ්කතා।
gae:පදුමා නාම සා නාරී, උසභක්ඛන්ධො අත්රජො॥
gax:21:නිමිත්තෙ චතුරො දිස්වා, හත්ථියානෙන නික්ඛමි।
gae:අනූනදසමාසානි, පධානෙ පදහී ජිනො॥
gax:22:පධානචාරං <pb V=2.309/> චරිත්වාන, අබුජ්ඣි මානසං මුනි।
gae:බ්රහ්මුනා යාචිතො සන්තො, දීපඞ්කරො මහාමුනි॥
gax:23:වත්ති චක්කං මහාවීරො, නන්දාරාමෙ සිරීඝරෙ <n>සිරීධරෙ (සී॰)</n>।
gae:නිසින්නො සිරීසමූලම්හි, අකා තිත්ථියමද්දනං॥
gax:24:සුමඞ්ගලො <pb M=2.323/> ච තිස්සො ච, අහෙසුං අග්ගසාවකා।
gae:සාගතො <n>සොභිතො (ක॰)</n> නාමුපට්ඨාකො, දීපඞ්කරස්ස සත්ථුනො॥
gax:25:නන්දා <pb T=2.438/> චෙව සුනන්දා ච, අහෙසුං අග්ගසාවිකා।
gae:බොධි තස්ස භගවතො, පිප්ඵලීති පවුච්චති॥
gax:26:තපුස්සභල්ලිකා <n>තපස්සුභල්ලිකා (සී॰)</n> නාම, අහෙසුං අග්ගුපට්ඨකා।
gae:සිරිමා කොණා උපට්ඨිකා, දීපඞ්කරස්ස සත්ථුනො॥
gax:27:අසීතිහත්ථමුබ්බෙධො, දීපඞ්කරො මහාමුනි।
gae:සොභති දීපරුක්ඛොව, සාලරාජාව ඵුල්ලිතො॥
gax:28:සතසහස්සවස්සානි, ආයු තස්ස මහෙසිනො।
gae:තාවතා තිට්ඨමානො සො, තාරෙසි ජනතං බහුං॥
gax:29:ජොතයිත්වාන සද්ධම්මං, සන්තාරෙත්වා මහාජනං।
gae:ජලිත්වා අග්ගික්ඛන්ධොව, නිබ්බුතො සො සසාවකො॥
gax:30:සා ච ඉද්ධි සො ච යසො, තානි ච පාදෙසු චක්කරතනානි।
gae:සබ්බං තමන්තරහිතං <n>සමන්තරහිතං (සී॰ ස්යා॰ ක॰)</n>, නනු රිත්තා සබ්බසඞ්ඛාරා <n>සබ්බසඞ්ඛාරාති (සබ්බත්ථ)</n>॥
gax:31:දීපඞ්කරො ජිනො සත්ථා, නන්දාරාමම්හි නිබ්බුතො।
gae:තත්ථෙවස්ස ජිනථූපො, ඡත්තිංසුබ්බෙධයොජනොති॥
cen:දීපඞ්කරස්ස භගවතො වංසො පඨමො।
