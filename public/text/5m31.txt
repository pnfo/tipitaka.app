cha:භික්ඛුනික්ඛන්ධකකථාවණ්ණනා
bod:2952:<b>විවරිත්වාන</b> චීවරං අපනෙත්වා।
bod:2953:<b>යං කිඤ්චි සම්පයොජෙන්තියා</b>ති යං කිඤ්චි අනාචාරං කරොන්තියා। <b>තතො</b>ති තෙන අනාචාරසඞ්ඛාතෙන අසද්ධම්මෙන। <b>භාසන්තියා</b>ති වාචාය භාසන්තියා।
bod:2954-6:<b>දීඝ</b>න්ති එකපරික්ඛෙපතො දීඝං। <b>විලීවෙන ච පට්ටෙනා</b>ති සණ්හෙහිපි විලීවෙහි කතපට්ටෙන। <b>චම්මපට්ටෙනා</b>ති චම්මමයපට්ටෙන। <b>දුස්සපට්ටෙනා</b>ති සෙතවත්ථෙන। <b>දුස්සවෙණියා</b>ති දුස්සෙන ගණ්ඨිතවෙණියා। <b>දුස්සවට්ටියා</b>ති දුස්සෙන කතවට්ටියා <pb M=2.330/>। <b>න ඵාසුකා නමෙතබ්බා</b>ති මජ්ඣිමස්ස තනුභාවත්ථාය ගාමදාරිකා විය ඵාසුලිකා න නාමෙතබ්බා। <b>ජඝන</b>න්ති මුත්තකරණප්පදෙසං। <b>අට්ඨිකාදිනා</b>ති ගොජාණුට්ඨිකාදිනා। <b>න ඝංසාපෙය්යා</b>ති න ඝට්ටාපෙය්ය। “අට්ඨිකාදිනා”ති ඉදං “න ඝංසාපෙය්යා”ති ඉමිනා ච “කොට්ටාපෙතී”ති ඉමිනා කිරියාපදෙන ච සම්බන්ධිතබ්බං।
bod:2957:<b>“කොට්ටාපෙතී”</b>ති ඉදං “හත්ථං වා”තිආදීහි උපයොගන්තපදෙහි පච්චෙකං යොජෙතබ්බං। <b>හත්ථ</b>න්ති අග්ගබාහං। <b>හත්ථකොච්ඡ</b>න්ති පිට්ඨිහත්ථං। <b>පාද</b>න්ති ජඞ්ඝං।
bod:2958:<b>න මුඛං ලිම්පිතබ්බ</b>න්ති ඡවිපසාදකරෙන තිලසාසපකක්කාදිනා අනෙකවිධෙන ලිම්පනෙන <pb V=2.259/> න ලිම්පිතබ්බං। <b>න චුණ්ණෙතබ්බ</b>න්ති මුඛචුණ්ණලෙපනං න කාතබ්බං। මනොසිලාය මුඛං ලඤ්ජන්තියා ආපත්ති සියාති යොජනා।
bod:2959:<b>අඞ්ගරාගො න කාතබ්බො</b>ති හලිද්දිකුඞ්කුමාදීහි සරීරච්ඡවිරාගො න කාතබ්බො। <b>අවඞ්ගං න ච කාතබ්බ</b>න්ති අඤ්ජනං බහි අක්ඛිකොටියා ලෙඛං ඨපෙත්වා න අඤ්ජිතබ්බං। <b>න කාතබ්බං විසෙසක</b>න්ති ගණ්ඩපදෙසෙ විචිත්රසණ්ඨානං විසෙසකං වත්තභඞ්ගං න කාතබ්බං।
bod:2960:<b>ඔලොකනකතො</b>ති වාතපානතො। <b>රාගා</b>ති කාමරාගෙන। <b>ඔලොකෙතු</b>න්ති අන්තරවීථිං විලොකෙතුං, සාලොකෙ න ච ඨාතබ්බන්ති යොජනා। සාලොකෙ ද්වාරං විවරිත්වා උපඩ්ඪකායං දස්සෙන්තීහි න ඨාතබ්බං। <b>සනච්ච</b>න්ති නටසමජ්ජං।
bod:2961:<b>ගණිකං වුට්ඨාපෙන්තියා</b> වෙසිං වුට්ඨාපෙන්තියා। <b>“වික්කිණන්තියා”</b>ති ඉදං “සුර”න්තිආදීහි උපයොගන්තපදෙහි පච්චෙකං යොජෙතබ්බං।
bod:2963:<b>න</b> <pb M=2.331/> <b>චෙවුපට්ඨාපෙතබ්බො</b>ති අත්තනො වෙය්යාවච්චං නෙව කාරාපෙතබ්බො। තිරච්ඡානගතොපි දාසො වා දාසී වා තිරච්ඡානගතොපි කම්මකරො වා <b>න චෙව උපට්ඨාපෙතබ්බො</b> නෙව අත්තනො වෙය්යාවච්චං කාරාපෙතබ්බො। <b>අපි</b>-සද්දෙන පගෙව මනුස්සභූතොති දීපෙති।
bod:2964:<b>“සබ්බනීලාදි”</b>න්ති ඉමිනා –
gax:“සබ්බනීලකමඤ්ජෙට්ඨ-කණ්හලොහිතපීතකෙ।
gae:මහානාමමහාරඞ්ග-රත්තෙසූ”ති॥ (වි॰ වි॰ 598) –
uni:වුත්තානි අකප්පියචීවරානි සඞ්ගහිතානි। “නමතකං නාම එළකලොමෙහි කතං අවායිමං චම්මඛණ්ඩපරිභොගෙන පරිභුඤ්ජිතබ්බ”න්ති (චූළව॰ අට්ඨ॰ 264) <b>අට්ඨකථාය</b> වුත්තත්තා, <b>ගණ්ඨිපදෙ</b> ච “සන්ථරණසදිසො පිලොතිකාහි කතො පරික්ඛාරවිසෙසො”ති වුත්තත්තා ච නිපජ්ජාය පරිභුඤ්ජිතබ්බො පරික්ඛාරවිසෙසො <b>නමතකං</b> නාම।
bod:2965:ඡන්නම්පි <pb V=2.260/> පුරිසබ්යඤ්ජනං “එත්ථා”ති චින්තෙත්වා රාගචිත්තෙන ඔලොකෙන්තියා දුක්කටං හොති। <b>සබ්බ</b>න්ති වුත්තප්පකාරං සබ්බං।
bod:2966:භික්ඛුං දූරතොව පස්සිත්වා <b>තස්ස</b> භික්ඛුනො දූරතො ඔක්කමිත්වාන මග්ගො දාතබ්බොති යොජනා।
bod:2967:භික්ඛං <b>චරන්තියා</b> භික්ඛුනියා භික්ඛුං පස්සිත්වා පන යෙන භික්ඛාය චරති, <b>තං</b> පත්තං <b>නීහරිත්වා</b> උපරි ඡාදෙත්වා ඨිතං සඞ්ඝාටිචීවරං අපනෙත්වා <b>උක්කුජ්ජං</b> උද්ධංමුඛං කත්වා භික්ඛුනො දස්සෙතබ්බන්ති යොජනා।
bod:2968:<b>උතුනීනං</b> <pb M=2.332/> භික්ඛුනීනං <b>උතුකාලෙ</b> සඤ්ජාතපුප්ඵෙ කාලෙ <b>සංවෙල්ලිකං කාතුං</b> කච්ඡං බන්ධිතුං මහෙසිනා කටිසුත්තකං අනුඤ්ඤාතන්ති යොජනා, ඉමිනා අඤ්ඤස්මිං කාලෙ කටිසුත්තකං බන්ධිතුං න වට්ටතීති දීපෙති। යථාහ – “න, භික්ඛවෙ, භික්ඛුනියා සබ්බකාලං කටිසුත්තකං ධාරෙතබ්බං, යා ධාරෙය්ය, ආපත්ති දුක්කටස්ස। අනුජානාමි, භික්ඛවෙ, උතුනියා කටිසුත්තක”න්ති (චූළව॰ 422)।
bod:2969:<b>ඉත්ථිපොසයුත</b>න්ති ඉත්ථීහි වා පුරිසෙහි වා ඉත්ථිපුරිසෙහි වා යුත්තං। ඉත්ථිපොසයුත්තං හත්ථවට්ටකමෙව වා। <b>පාටඞ්කී</b>ති පටපොට්ටලිකං।
bod:2970:<b>ගරුධම්මෙ</b>ති සඞ්ඝාදිසෙසෙ। <b>මානත්ත</b>න්ති පක්ඛමානත්තං। <b>සම්මන්නිත්වා</b>ති ඤත්තිදුතියාය කම්මවාචාය සම්මන්නිත්වා।
bod:2971:යස්සා ඉත්ථියා පබ්බජිතකාලෙ ගබ්භො <b>වුට්ඨාති</b> විජායති යදි, පුත්තො චෙ, <b>තස්සාපි</b> දාරකමාතු යාව සො දාරකො විඤ්ඤුතං පාපුණාති, යාව ඛාදිතුං, භුඤ්ජිතුං, නහායිතුඤ්ච අත්තනො ධම්මතාය සක්කොති, තාව දුතියා භික්ඛුනී තථා සම්මන්නිත්වා දාතබ්බාති යොජනා।
bod:2972:<b>සා</b> <pb V=2.261/> <b>පන මාතා</b> භික්ඛුනී අත්තනො පුත්තං පායෙතුං, භොජෙතුං, මණ්ඩෙතුං, උරෙ කත්වා සයිතුඤ්ච ලභතීති යොජනා।
bod:2973:<b>දුතියිකාය</b> භික්ඛුනියා දාරකෙන <b>සහසෙය්යං</b> ඨපෙත්වා යථා අඤ්ඤෙසු පුරිසෙසු <b>වත්තිතබ්බං</b> පටිපජ්ජිතබ්බං, තථා එව <b>තස්මිං</b> දාරකෙ වත්තිතබ්බන්ති යොජනා।
bod:2974:<b>විබ්භමෙනෙවා</b>ති අත්තනො රුචියා සෙතවත්ථානං ගහණෙනෙව। යථාහ – “යස්මා සා විබ්භන්තා අත්තනො රුචියා <pb M=2.333/> ඛන්තියා ඔදාතානි වත්ථානි නිවත්ථා, තස්මායෙව සා අභික්ඛුනී, න සික්ඛාපච්චක්ඛානෙනා”ති (චූළව॰ අට්ඨ॰ 434)। <b>ඉධා</b>ති ඉමස්මිං සාසනෙ।
bod:2975:<b>ගතායා</b>ති එත්ථ “සකාවාසා”ති සෙසො। යථාහ – “යා සා, භික්ඛවෙ, භික්ඛුනී සකාවාසා තිත්ථායතනං සඞ්කන්තා, සා ආගතා න උපසම්පාදෙතබ්බා”ති। න කෙවලං න උපසම්පාදෙතබ්බා, පබ්බජ්ජම්පි න ලභති। ඔදාතානි ගහෙත්වා විබ්භන්තා පන පබ්බජ්ජාමත්තං ලභති।
bod:2976:<b>වන්දන</b>න්ති පාදෙ සම්බාහෙත්වා වන්දනං। <b>සාදිතුං වට්ටතී</b>ති “අනුජානාමි, භික්ඛවෙ, සාදිතු”න්ති (චූළව॰ 434) අනුඤ්ඤාතත්තා වට්ටති। තත්රෙකෙ ආචරියා “සචෙ එකතො වා උභතො වා අවස්සුතා හොන්ති සාරත්තා, යථාවත්ථුකමෙවා”ති වදන්ති। එකෙ ආචරියා “නත්ථි එත්ථ ආපත්තී”ති වදන්තීති එවං ආචරියවාදං දස්සෙත්වා “ඉදං ඔදිස්ස අනුඤ්ඤාතං වට්ටතී”ති <b>අට්ඨකථාසු</b> වුත්තං, තං පමාණං। “අනුජානාමි, භික්ඛවෙ, සාදිතු”න්ති (චූළව॰ 434) හි වචනෙනෙව කප්පියං।
bod:2977:යාය කායචි වච්චකුටියා වච්චො න කාතබ්බො, හෙට්ඨා විවටෙ උද්ධං පටිච්ඡන්නෙ පන වච්චං කාතුං වට්ටති। <b>හෙට්ඨා විවටෙ උපරි පටිච්ඡන්නෙ</b>ති <b>අට්ඨකථායං</b> “සචෙ කූපො ඛතො හොති, උපරි පන පදරමත්තමෙව සබ්බදිසාසු පඤ්ඤායති, එවරූපෙපි වට්ටතී”ති (චූළව॰ අට්ඨ॰ 435) වුත්තං।
bod:2978:<b>සබ්බත්ථා</b>ති <pb V=2.262/> භික්ඛුනිඋපස්සයඅන්තරඝරාදිසබ්බට්ඨානෙසු। <b>ගිලානායා</b>ති යස්සා විනා පල්ලඞ්කං න ඵාසු හොති। <b>අඩ්ඪපල්ලඞ්ක</b>න්ති එකපාදං ආභුජිත්වා කතපල්ලඞ්කං। සො <pb M=2.334/> එකං පණ්හිං ඌරුමූලාසන්නං කත්වා ඉතරං දූරෙ කත්වා ආභුජිතපල්ලඞ්කො නාම।
bod:2979:<b>නරතිත්ථෙ</b>ති පුරිසානං නහානතිත්ථෙ। යථාහ – “න, භික්ඛවෙ, භික්ඛුනියා පුරිසතිත්ථෙ නහායිතබ්බං, යා නහායෙය්ය, ආපත්ති දුක්කටස්ස। අනුජානාමි, භික්ඛවෙ, මහිලාතිත්ථෙ නහායිතු”න්ති (චූළව॰ 436)।
bod:2980:යා සමණී ගන්ධචුණ්ණෙන වා <b>වාසිතමත්තියා</b> වාසිතකාය මත්තිකාය වා පටිසොතෙ වා න්හායෙය්ය, තස්සා ආපත්ති දුක්කටන්ති යොජනා। <b>වාසිත</b>විසෙසනෙන අවාසිතා වට්ටතීති දීපෙති। යථාහ – “අනුජානාමි, භික්ඛවෙ, පකතිමත්තික”න්ති (චූළව॰ 436)।
bod:2981:<b>අභුත්වා</b>ති එත්ථ ආමිසඅග්ගං ගහණමත්තම්පි අකත්වා, පත්තචීවරං කතිපයදිවසානිපි අපරිභුඤ්ජිත්වාති අත්ථො। සචෙ අසප්පායං, සබ්බම්පි අපනෙතුං වට්ටති।
bod:2982:අනුපසම්පන්නෙ අසන්තෙ <b>සබ්බං</b> භික්ඛූහි පටිග්ගහිතං වා අප්පටිග්ගහිතං වා සන්නිධිකතං වා සබ්බං අජ්ඣොහරණීයං භික්ඛූහි පටිග්ගහාපෙත්වා පරිභුඤ්ජිතුං භික්ඛුනීනං වට්ටතීති යොජනා। <b>“භික්ඛුනීනං වට්ටතී”</b>ති ඉදං පකරණවසෙන වුත්තං। භික්ඛුනීහිපි පටිග්ගහාපෙත්වා භික්ඛූනම්පි තථාවිධං පරිභුඤ්ජිතුං වට්ටති। යථාහ – “අනුජානාමි, භික්ඛවෙ, භික්ඛූනං සන්නිධිං භික්ඛුනීහි පටිග්ගාහාපෙත්වා පරිභුඤ්ජිතු”න්ති (චූළව॰ 421)।
cen:භික්ඛුනික්ඛන්ධකකථාවණ්ණනා।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:ඛන්ධකකථාවණ්ණනා නිට්ඨිතා।
