cha:පොරාණවචනදස්සනං
bod:න කෙවලං ආචරියො අට්ඨකථායොයෙව නිස්සයභාවෙන දස්සෙසි, අථ ඛො “පොරාණා පනාහූ”තිආදිනා පොරාණානං වචනම්පි දස්සෙසියෙව। තදෙත්ථ ද්වාවීසතියා ඨානෙසු දිට්ඨං <n>විසුද්ධි॰ 1.15, 137, 142, 217, 252, 303; 2.581, 675-676, 689, 706, 736, 745, 746, 749,755, 778, 839</n>। කෙ පනෙතෙ පොරාණා නාම? යාව චතුත්ථසඞ්ගීතිකාලා සඞ්ගීතිකාරෙසු පරියාපන්නා වා <pb M=.46/> තාදිසා වා මහාථෙරාති වෙදිතබ්බා। තථා හි පටිසම්භිදාමග්ගෙ (292-3-පිට්ඨෙසු)।
gax:“ඔභාසෙ චෙව ඤාණෙ ච, පීතියා ච විකම්පති…පෙ॰…
gae:ධම්මුද්ධච්චකුසලො හොති, න ච වික්ඛෙපං ගච්ඡතී”ති –
bod:එවමාගතා ගාථායො ඉධ (273-4-පිට්ඨෙසු) පොරාණානං වචනභාවෙන දස්සිතා। යදි චිමා ගාථායො සඞ්ගීතිකාරෙහි පක්ඛිත්තා භවෙය්යුං යථා පරිවාරපාළියං (3-පිට්ඨෙ) ආගතා ආචරියපරම්පරාදීපිකා ගාථායො, තා හි සමන්තපාසාදිකායං (1, 46-පිට්ඨෙ) පොරාණවචනභාවෙන දස්සිතා, එවං සති තෙයෙව සඞ්ගීතිකාරා පොරාණාති වෙදිතබ්බා। අථ පටිසම්භිදාමග්ගදෙසකෙනෙව භාසිතා භවෙය්යුං, තෙ විය ගරුකරණීයා පච්චයිකා සද්ධායිතබ්බකා මහාථෙරා පොරාණාති වෙදිතබ්බා। සමන්තපාසාදිකාසුමඞ්ගලවිලාසිනීආදීසු “පොරාණා පන එවං වණ්ණයන්තී”තිආදිනා වුත්තට්ඨානෙසුපි තාදිසාව ආචරියා පොරාණාති වුත්තා।
