cha:3:තිකනිපාතො
sub:1:අඞ්ගණිකභාරද්වාජත්ථෙරගාථා
gax:219:“අයොනි <pb T=.304/> <pb M=.263/> <pb V=.203/> <pb P=.29/> සුද්ධිමන්වෙසං, අග්ගිං පරිචරිං වනෙ।
gae:සුද්ධිමග්ගං අජානන්තො, අකාසිං අමරං තපං <n>අකාසිං අපරං තපං (ස්යා॰), අකාසිං අමතං තපං (ක॰)</n>॥
gax:220:“තං සුඛෙන සුඛං ලද්ධං, පස්ස ධම්මසුධම්මතං।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:221:“බ්රහ්මබන්ධු පුරෙ ආසිං, ඉදානි ඛොම්හි බ්රාහ්මණො।
gae:තෙවිජ්ජො න්හාතකො <n>නහාතකො (සී॰ අට්ඨ॰)</n> චම්හි, සොත්තියො චම්හි වෙදගූ”ති॥
cen:… අඞ්ගණිකභාරද්වාජො ථෙරො…।
sub:2:පච්චයත්ථෙරගාථා
gax:222:“පඤ්චාහාහං පබ්බජිතො, සෙඛො අප්පත්තමානසො,
gae:විහාරං මෙ පවිට්ඨස්ස, චෙතසො පණිධී අහු॥
gax:223:“නාසිස්සං න පිවිස්සාමි, විහාරතො න නික්ඛමෙ।
gae:නපි පස්සං නිපාතෙස්සං, තණ්හාසල්ලෙ අනූහතෙ॥
gax:224:“තස්ස මෙවං විහරතො, පස්ස වීරියපරක්කමං।
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… පච්චයො ථෙරො…।
sub:3:බාකුලත්ථෙරගාථා
gax:225:“යො පුබ්බෙ කරණීයානි, පච්ඡා සො කාතුමිච්ඡති।
gae:සුඛා සො ධංසතෙ ඨානා, පච්ඡා ච මනුතප්පති॥
gax:226:“යඤ්හි කයිරා තඤ්හි වදෙ, යං න කයිරා න තං වදෙ।
gae:අකරොන්තං <pb T=.305/> භාසමානං, පරිජානන්ති පණ්ඩිතා॥
gax:227:“සුසුඛං <pb M=.264/> <pb V=.204/> වත නිබ්බානං, සම්මාසම්බුද්ධදෙසිතං।
gae:අසොකං විරජං ඛෙමං, යත්ථ දුක්ඛං නිරුජ්ඣතී”ති॥
cen:… බාකුලො <n>බාක්කුලො (සී॰)</n> ථෙරො…।
sub:4:ධනියත්ථෙරගාථා
gax:228:“සුඛං චෙ ජීවිතුං ඉච්ඡෙ, සාමඤ්ඤස්මිං අපෙක්ඛවා।
gae:සඞ්ඝිකං නාතිමඤ්ඤෙය්ය, චීවරං පානභොජනං॥
gax:229:“සුඛං චෙ ජීවිතුං ඉච්ඡෙ, සාමඤ්ඤස්මිං අපෙක්ඛවා।
gae:අහි මූසිකසොබ්භංව, සෙවෙථ සයනාසනං॥
gax:230:“සුඛං චෙ <pb P=.30/> ජීවිතුං ඉච්ඡෙ, සාමඤ්ඤස්මිං අපෙක්ඛවා।
gae:ඉතරීතරෙන තුස්සෙය්ය, එකධම්මඤ්ච භාවයෙ”ති॥
cen:… ධනියො ථෙරො…।
sub:5:මාතඞ්ගපුත්තත්ථෙරගාථා
gax:231:“අතිසීතං අතිඋණ්හං, අතිසායමිදං අහු।
gae:ඉති විස්සට්ඨකම්මන්තෙ, ඛණා අච්චෙන්ති මාණවෙ॥
gax:232:“යො ච සීතඤ්ච උණ්හඤ්ච, තිණා භිය්යො න මඤ්ඤති।
gae:කරං පුරිසකිච්චානි, සො සුඛා න විහායති॥
gax:233:“දබ්බං කුසං පොටකිලං, උසීරං මුඤ්ජපබ්බජං।
gae:උරසා පනුදිස්සාමි, විවෙකමනුබ්රූහය”න්ති॥
cen:… මාතඞ්ගපුත්තො ථෙරො…।
sub:6:ඛුජ්ජසොභිතත්ථෙරගාථා
gax:234:“යෙ චිත්තකථී බහුස්සුතා, සමණා පාටලිපුත්තවාසිනො।
gae:තෙසඤ්ඤතරොයමායුවා, ද්වාරෙ තිට්ඨති ඛුජ්ජසොභිතො॥
gax:235:“යෙ <pb T=.306/> <pb M=.265/> චිත්තකථී බහුස්සුතා, සමණා පාටලිපුත්තවාසිනො।
gae:තෙසඤ්ඤතරොයමායුවා, ද්වාරෙ තිට්ඨති මාලුතෙරිතො॥
gax:236:“සුයුද්ධෙන සුයිට්ඨෙන, සඞ්ගාමවිජයෙන ච।
gae:බ්රහ්මචරියානුචිණ්ණෙන, එවායං සුඛමෙධතී”ති॥
cen:… ඛුජ්ජසොභිතො ථෙරො…।
sub:7:වාරණත්ථෙරගාථා
gax:237:“යොධ <pb V=.205/> කොචි මනුස්සෙසු, පරපාණානි හිංසති।
gae:අස්මා ලොකා පරම්හා ච, උභයා ධංසතෙ නරො॥
gax:238:“යො ච මෙත්තෙන චිත්තෙන, සබ්බපාණානුකම්පති।
gae:බහුඤ්හි සො පසවති, පුඤ්ඤං තාදිසකො නරො॥
gax:239:“සුභාසිතස්ස සික්ඛෙථ, සමණූපාසනස්ස ච।
gae:එකාසනස්ස ච රහො, චිත්තවූපසමස්ස චා”ති॥
cen:… වාරණො ථෙරො…।
sub:8:වස්සිකත්ථෙරගාථා
gax:240:“එකොපි සද්ධො මෙධාවී, අස්සද්ධානීධ ඤාතිනං।
gae:ධම්මට්ඨො සීලසම්පන්නො, හොති අත්ථාය බන්ධුනං॥
gax:241:“නිග්ගය්හ අනුකම්පාය, චොදිතා ඤාතයො මයා।
gae:ඤාතිබන්ධවපෙමෙන, කාරං කත්වාන භික්ඛුසු॥
gax:242:“තෙ අබ්භතීතා කාලඞ්කතා, පත්තා තෙ තිදිවං සුඛං।
gae:භාතරො මය්හං මාතා ච, මොදන්ති කාමකාමිනො”ති॥
cen:… වස්සිකො <n>පස්සිකො (සී॰ ස්යා॰ පී॰)</n> ථෙරො…।
sub:9:යසොජත්ථෙරගාථා
gax:243:“කාලපබ්බඞ්ගසඞ්කාසො, කිසො ධමනිසන්ථතො।
gae:මත්තඤ්ඤූ <pb T=.307/> අන්නපානම්හි, අදීනමනසො නරො”॥
gax:244:“ඵුට්ඨො <pb M=.266/> <pb P=.31/> ඩංසෙහි මකසෙහි, අරඤ්ඤස්මිං බ්රහාවනෙ।
gae:නාගො සඞ්ගාමසීසෙව, සතො තත්රාධිවාසයෙ॥
gax:245:“යථා බ්රහ්මා තථා එකො, යථා දෙවො තථා දුවෙ।
gae:යථා ගාමො තථා තයො, කොලාහලං තතුත්තරි”න්ති॥
cen:… යසොජො ථෙරො…।
sub:10:සාටිමත්තියත්ථෙරගාථා
gax:246:“අහු <pb V=.206/> තුය්හං පුරෙ සද්ධා, සා තෙ අජ්ජ න විජ්ජති।
gae:යං තුය්හං තුය්හමෙවෙතං, නත්ථි දුච්චරිතං මම॥
gax:247:“අනිච්චා හි චලා සද්දා, එවං දිට්ඨා හි සා මයා।
gae:රජ්ජන්තිපි විරජ්ජන්ති, තත්ථ කිං ජිය්යතෙ මුනි॥
gax:248:“පච්චති මුනිනො භත්තං, ථොකං ථොකං කුලෙ කුලෙ।
gae:පිණ්ඩිකාය චරිස්සාමි, අත්ථි ජඞ්ඝබලං <n>ජඞ්ඝාබලං (සී॰)</n> මමා”ති॥
cen:… සාටිමත්තියො ථෙරො…।
sub:11:උපාලිත්ථෙරගාථා
gax:249:“සද්ධාය අභිනික්ඛම්ම, නවපබ්බජිතො නවො।
gae:මිත්තෙ භජෙය්ය කල්යාණෙ, සුද්ධාජීවෙ අතන්දිතෙ॥
gax:250:“සද්ධාය අභිනික්ඛම්ම, නවපබ්බජිතො නවො।
gae:සඞ්ඝස්මිං විහරං භික්ඛු, සික්ඛෙථ විනයං බුධො॥
gax:251:“සද්ධාය අභිනික්ඛම්ම, නවපබ්බජිතො නවො।
gae:කප්පාකප්පෙසු කුසලො, චරෙය්ය අපුරක්ඛතො”ති॥
cen:… උපාලිත්ථෙරො…।
sub:12:උත්තරපාලත්ථෙරගාථා
gax:252:“පණ්ඩිතං <pb T=.308/> වත මං සන්තං, අලමත්ථවිචින්තකං।
gae:පඤ්ච කාමගුණා ලොකෙ, සම්මොහා පාතයිංසු මං॥
gax:253:“පක්ඛන්දො මාරවිසයෙ, දළ්හසල්ලසමප්පිතො।
gae:අසක්ඛිං මච්චුරාජස්ස, අහං පාසා පමුච්චිතුං॥
gax:254:“සබ්බෙ <pb M=.267/> කාමා පහීනා මෙ, භවා සබ්බෙ පදාලිතා <n>විදාලිතා (සී॰ පී॰ අට්ඨ॰)</n>।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… උත්තරපාලො ථෙරො…।
sub:13:අභිභූතත්ථෙරගාථා
gax:255:“සුණාථ ඤාතයො සබ්බෙ, යාවන්තෙත්ථ සමාගතා।
gae:ධම්මං වො දෙසයිස්සාමි, දුක්ඛා ජාති පුනප්පුනං॥
gax:256:<n>සං॰ නි॰ 1.185</n> “ආරම්භථ <n>ආරභථ (සී॰ ස්යා॰), ආරබ්භථ (ක॰)</n> නික්කමථ, යුඤ්ජථ බුද්ධසාසනෙ।
gae:ධුනාථ මච්චුනො සෙනං, නළාගාරංව කුඤ්ජරො॥
gax:257:“යො <pb V=.207/> ඉමස්මිං ධම්මවිනයෙ, <b>අප්පමත්තො</b> විහස්සති <n>විහෙස්සති (ස්යා॰ පී॰)</n>।
gae:පහාය ජාතිසංසාරං, දුක්ඛස්සන්තං කරිස්සතී”ති॥
cen:… අභිභූතො ථෙරො…।
sub:14:ගොතමත්ථෙරගාථා
gax:258:“සංසරං <pb P=.32/> හි නිරයං අගච්ඡිස්සං, පෙතලොකමගමං පුනප්පුනං।
gae:දුක්ඛමම්හිපි තිරච්ඡානයොනියං, නෙකධා හි වුසිතං චිරං මයා॥
gax:259:“මානුසොපි ච භවොභිරාධිතො, සග්ගකායමගමං සකිං සකිං।
gae:රූපධාතුසු <pb T=.309/> අරූපධාතුසු, නෙවසඤ්ඤිසු අසඤ්ඤිසුට්ඨිතං॥
gax:260:“සම්භවා සුවිදිතා අසාරකා, සඞ්ඛතා පචලිතා සදෙරිතා।
gae:තං විදිත්වා මහමත්තසම්භවං, සන්තිමෙව සතිමා සමජ්ඣග”න්ති॥
cen:… ගොතමො ථෙරො…।
sub:15:හාරිතත්ථෙරගාථා
gax:261:“යො පුබ්බෙ කරණීයානි, පච්ඡා සො කාතුමිච්ඡති।
gae:සුඛා සො ධංසතෙ ඨානා, පච්ඡා ච මනුතප්පති॥
gax:262:“යඤ්හි <pb M=.268/> කයිරා තඤ්හි වදෙ, යං න කයිරා න තං වදෙ।
gae:අකරොන්තං භාසමානං, පරිජානන්ති පණ්ඩිතා॥
gax:263:“සුසුඛං වත නිබ්බානං, සම්මාසම්බුද්ධදෙසිතං।
gae:අසොකං විරජං ඛෙමං, යත්ථ දුක්ඛං නිරුජ්ඣතී”ති॥
cen:… හාරිතො ථෙරො…।
sub:16:විමලත්ථෙරගාථා
gax:264:“පාපමිත්තෙ විවජ්ජෙත්වා, භජෙය්යුත්තමපුග්ගලං।
gae:ඔවාදෙ චස්ස තිට්ඨෙය්ය, පත්ථෙන්තො අචලං සුඛං॥
gax:265:“පරිත්තං දාරුමාරුය්හ, යථා සීදෙ මහණ්ණවෙ।
gax:එවං කුසීතමාගම්ම, සාධුජීවීපි සීදති।
gae:තස්මා තං පරිවජ්ජෙය්ය, කුසීතං හීනවීරියං॥
gax:266:“පවිවිත්තෙහි <pb V=.208/> අරියෙහි, පහිතත්තෙහි ඣායිභි।
gae:නිච්චං <pb T=.310/> ආරද්ධවීරියෙහි, පණ්ඩිතෙහි සහාවසෙ”ති॥
cen:… විමලො ථෙරො…।
cen:තිකනිපාතො නිට්ඨිතො।
bod:තත්රුද්දානං –
gax:අඞ්ගණිකො භාරද්වාජො, පච්චයො බාකුලො ඉසි।
gae:ධනියො මාතඞ්ගපුත්තො, සොභිතො වාරණො ඉසි॥
gax:වස්සිකො ච යසොජො ච, සාටිමත්තියුපාලි ච।
gae:උත්තරපාලො අභිභූතො, ගොතමො හාරිතොපි ච॥
gax:ථෙරො තිකනිපාතම්හි, නිබ්බානෙ විමලො කතො।
gae:අට්ඨතාලීස ගාථායො, ථෙරා සොළස කිත්තිතාති॥
