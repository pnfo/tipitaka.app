cha:9:නවමො පරිච්ඡෙදො
sub:දසානුස්සතිවිභාගො
gax:1100:සද්ධාපබ්බජිතො <pb M=.94/> යොගී, භාවෙන්තොනුස්සතිං පන।
gae:දසානුස්සතිභෙදෙසු, භාවෙය්යඤ්ඤතරං කථං॥
gax:1101:අරහං සුගතො ලොකෙ, භගවා ලොකපාරගූ।
gae:විජ්ජාචරණසම්පන්නො, විමුත්තිපරිනායකො॥
gax:1102:ජෙට්ඨො සම්මාභිසම්බුද්ධො, සෙට්ඨො පුරිසසාරථී।
gae:සත්ථා දෙවමනුස්සානං, බුද්ධො අප්පටිපුග්ගලො॥
gax:1103:සබ්බලොකහිතො බන්ධු, සමත්තරතනාලයො।
gae:සත්තානමනුකම්පාය, ජාතො නාථො සිවංකරො॥
gax:1104:චක්ඛුමා තිත්ථකුසලො, ධම්මස්සාමී තථාගතො।
gae:මච්චුධෙය්යවිමොක්ඛාය, පටිපාදයි පාණිනො॥
gax:1105:සත්ථවාහො මහායොග්ගො, මග්ගාමග්ගයුධන්ධරො।
gae:සිරිසත්ථමධිග්ගය්හ, විචරිත්ථ මහාපථං,
gax:1106:අනොමො අසමො ධීරො,
gax:ලොකහීතපරක්කමො।
gax:සබ්බාකාරවරොපෙතො <pb V=.101/>,
gae:අච්ඡෙරබ්භුතපුග්ගලො॥
gax:1107:අත්ථභූතො ධම්මභූතො,
gax:බ්රහ්මභූතො මහායසො।
gax:ඤාණාලොකපරිච්ඡින්න-
gae:ඤෙය්යාසෙසපරිග්ගහො॥
gax:1108:ආනුභාවවසිප්පත්තො, ආසභණ්ඩානනිච්චලො।
gae:මහන්තමරියාදොයමනන්තගතිගොචරො॥
gax:1109:සබ්බා භිඤ්ඤාබලප්පත්තො, වෙසාරජ්ජවිසාරදො।
gae:සබ්බසම්පත්තිනිට්ඨානො, ගුණපාරමිපූරකො॥
gax:1110:අප්පමෙය්යො <pb M=.95/> මහානාගො, මහාවීරො මහාමුනි।
gae:මහෙසී මහිතාචාරො, මහාමහො මහිද්ධිකො॥
gax:1111:සබ්බත්ථසිද්ධිසඤ්චාරො, මහෙසීගණපූජිතො।
gae:රාජාධිරාජමහිතො, දෙවබ්රහ්මාභිවන්දිතො॥
gax:1112:අභිභූය තයො ලොකෙ, ආදිච්චොව නභන්තරෙ।
gae:විරොචති මහාතෙජො, අන්ධකාරෙ පභඞ්කරො॥
gax:1113:බ්යාමප්පභාපරික්ඛිත්තො, කෙතුමාලාහලඞ්කතො।
gae:ද්වත්තිංසලක්ඛණාසීතිඅනුබ්යඤ්ජනසොභිතො॥
gax:1114:ඡබ්බණ්ණරංසිලලිතො, රතනග්ඝියසන්නිභො।
gae:සමිද්ධිරූපසොභග්ගො, දස්සනෙය්යංව පිණ්ඩිතං॥
gax:1115:ඵුල්ලං පදුමසණ්ඩංව, කප්පරුක්ඛොවලඞ්කතො।
gae:නභංව තාරකාකිණ්ණං, උත්තමො පටිදිස්සති॥
gax:1116:සත්ථුකප්පමහාවීරපුත්තෙහි පරිවාරිතො।
gae:සබ්බලොකමහිද්ධාය, ධම්මරාජා සයංවසී॥
gax:1117:නිද්ධොතමලචන්දොව <pb V=.102/>, නක්ඛත්තපරිවාරිතො।
gae:ඛත්තසඞ්ඝපරිබ්යුළ්හො, චක්කවත්තීව සොභති॥
gax:1118:ඉච්චානන්තගුණාකිණ්ණමසෙසමලනිස්සටං।
gae:සබ්බසම්පත්තිදාතාරං, විපත්තිවිනිබන්ධකං॥
gax:1119:දයාපරමහොරත්තං, භගවන්තමනුස්සරං।
gae:භාවෙති පඤ්ඤවා යොගී, <b>බුද්ධානුස්සතිභාවනං</b>॥
gax:1120:ස්වාඛාතො තෙන සද්ධම්මො, සම්බුද්ධෙන සතීමතා।
gae:පච්චත්තපටිවෙධෙන, පස්සිතබ්බො යථාරහං॥
gax:1121:තණ්හාදලිද්දනාසාය, මනොරථසමිද්ධියා।
gae:කාලන්තරමනාගම්ම, පච්චක්ඛඵලදායකො॥
gax:1122:උපනිස්සයවන්තානං, “එහි පස්සා”ති දස්සියො।
gae:පච්චත්තමෙව විඤ්ඤූහි, වෙදිතබ්බො සභාවතො॥
gax:1123:සබ්බාසවසමුග්ඝාතී <pb M=.96/>, සුද්ධො සොවත්ථිකො සිවො।
gae:පිහිතාපායකුම්මග්ගො, මග්ගො නිබ්බානපත්තියා॥
gax:1124:ක්ලෙසසංකටදුග්ගම්හා, දුක්ඛක්ඛන්ධමහබ්භයා।
gae:ඛෙමන්තභූමිං නිය්යාති, අච්චන්තමනුපද්දවං॥
gax:1125:පුඤ්ඤතිත්ථමිදං නාම, මඞ්ගලඤ්ච සිවඞ්කරං।
gae:හිතොදයසුඛාධාන-මමතාහාරමුත්තමං॥
gax:1126:අවිජ්ජාපටලුද්ධාරවිජ්ජානෙත්තොසධං වරං।
gae:පඤ්ඤාධාරමිදං සත්ථං, ක්ලෙසගණ්ඩප්පභෙදකං॥
gax:1127:චතුරොඝනිමුග්ගානං, සෙතුබන්ධො සමුග්ගතො।
gae:භවචාරකරුද්ධානං, මහාද්වාරො අපාරුතො॥
gax:1128:සොකොපායාසවිද්ධානං, පරිදෙවසමඞ්ගිනං।
gae:සල්ලනීහරණොපායො, අච්චන්තසුඛමීරිතො॥
gax:1129:බ්යසනොපද්දවාපෙතො <pb V=.103/>, සංක්ලෙසමලනිස්සටො।
gae:උජුසම්මත්තනියතො, පටිපත්තිවිසුද්ධියා॥
gax:1130:සුද්ධසීලපරික්ඛාරො, සමාධිමයපඤ්ජරො।
gae:සම්මාසඞ්කප්පචක්කඞ්ගො, සම්මාවායාමවාහනො॥
gax:1131:සතිසාරථිසංයුත්තො, සම්මාදිට්ඨිපුරෙජවො।
gae:එස ධම්මරථො යාති, යොගක්ඛෙමස්ස පත්තියා॥
gax:1132:විපත්තිපටිබාහාය, සබ්බසම්පත්තිසිද්ධියා।
gae:සබ්බඛන්ධවිමොක්ඛාය, ධම්මං දෙසෙසි චක්ඛුමා॥
gax:1133:හිතෙසී සබ්බපාණීනං, දයාපන්නො මහාමුනි।
gae:ධම්මාලොකං පකාසෙසි, චක්ඛුමන්තානමුත්තමො॥
gax:1134:යං ධම්මං සම්මදඤ්ඤාය, ඛෙමමග්ගප්පතිට්ඨිතා।
gae:පාපකාපගතා ධීරා, පස්සද්ධිදරථාසයා॥
gax:1135:භවයොගා විනිමුත්තා, පහීනභයභෙරවා।
gae:අච්චන්තසුඛමෙධෙන්ති, සොත්ථිපත්තා මහෙසයො॥
gax:1136:තමෙවමුත්තමං <pb M=.97/> ධම්මං, චින්තෙන්තො පන පණ්ඩිතො।
gae:භාවෙතීති පකාසෙන්ති, <b>ධම්මානුස්සතිභාවනං</b>॥
gax:1137:චත්තාරො ච පටිපන්නා, චත්තාරො ච ඵලෙ ඨිතා।
gae:එස සඞ්ඝො උජුභූතො, පඤ්ඤාසීලසමාහිතො॥
gax:1138:පලාපාපගතො සුද්ධො, පටිපත්තිපතිට්ඨිතො।
gae:පරිග්ගහිතසද්ධම්මො, සමිද්ධිගුණසොභිතො॥
gax:1139:පහීනාපායගමනො, පාපක්ලෙසවිනිස්සටො।
gae:පරිපන්ථසමුච්ඡෙදී, භවචාරකභෙදකො॥
gax:1140:උත්තමදමථප්පත්තො, සුවිනීතො මහෙසිනා।
gae:විජ්ජාවිමුත්තිවොදාතො, ආජානීයපථෙ ඨිතො॥
gax:1141:සුගතොරසි <pb V=.104/> සම්භූතො, සුචිධම්මසිරින්ධරො।
gae:පටිපාදිතසම්පත්තො, ධම්මසාසනසෙවිතො॥
gax:1142:භයභෙරවනිස්සඞ්ගො, ජිනතෙජානුපාලිතො।
gae:මොනෙය්යපථසඤ්චාරො, සුගතොවාදභාජනො॥
gax:1143:අප්පමාදපරිත්තාණො, සීලාලඞ්කාරභූසිතො।
gae:චෙතොසමාධිසන්නද්ධො, පඤ්ඤායුධසමුජ්ජලො॥
gax:1144:උජුමග්ගමධිට්ඨාය, මාරකායප්පදාලනො।
gae:අපරාජිතසඞ්ගාමො, ලලිතොදාතවික්කමො॥
gax:1145:මච්චුධෙය්යමතික්කන්තො, බොධිධම්මප්පතිට්ඨිතො।
gae:ඡළාභිඤ්ඤාබලප්පත්තො, සමාරාධිතසාසනො॥
gax:1146:අනුබොධිමනුප්පත්තො, පභින්නපටිසම්භිදො।
gae:සාමඤ්ඤපාරමිප්පත්තො, තොසෙති ජිනමානසං॥
gax:1147:නෙකාකාරවරූපෙතො, නානාසම්පත්තිඵුල්ලිතො।
gae:විපත්තිපථනිත්තිණ්ණො, අභිබුද්ධිපරායණො॥
gax:1148:ආහුනෙය්යො <pb M=.98/> පාහුනෙය්යො,
gax:දක්ඛිණෙය්යො සුදුල්ලභො।
gax:සදෙවකස්ස ලොකස්ස,
gae:පුඤ්ඤක්ඛෙත්තමනුත්තරං॥
gax:1149:යත්ථ සුද්ධිම්හි නිද්දොසෙ, සද්ධාබීජං පතිට්ඨිතං।
gae:අච්චන්තං පරිපාචෙති, සම්පත්තිඵලමුත්තමං॥
gax:1150:යං ඵලං පරිභුඤ්ජන්තා, විමුත්තිරසසෙවනං।
gae:අච්චන්තසුඛිතා ධීරා, භවන්ති අජරාමරා॥
gax:1151:තං ඵලං පත්ථයන්තෙන, <b>සඞ්ඝානුස්සතිභාවනා</b>।
gae:භාවෙතබ්බා පනිච්චෙවමිති භාසන්ති පණ්ඩිතා॥
gax:1152:පඤ්චසීලං <pb V=.105/> දසසීලං, පාතිමොක්ඛමුපොසථං।
gae:චාතුපාරිසුද්ධිසීලං, ධුතඞ්ගපරිවාරිතං॥
gax:1153:එවමෙතෙසු යං කිඤ්චි, සමාදාය රහොගතො।
gae:තමානිසංසං ගුණතො, ඵලතො ච විචින්තයෙ॥
gax:1154:ආදි චෙතං පතිට්ඨා ච, මුඛං පමුඛමුත්තමං।
gae:මූලං කුසලධම්මානං, පභවං පටිපත්තියා॥
gax:1155:සාසනොතරණද්වාරං, තිත්ථං සද්ධම්මවාපියා।
gae:පාරිසුද්ධිපදට්ඨානං, මග්ගො ඛෙමන්තපාපකො॥
gax:1156:සාධු සික්ඛාසමාදානං, බාහුසච්චවිභූසනං।
gae:අරියාචාරචාරිත්ත-මවණ්ණමලවජ්ජනං॥
gax:1157:කුලපුත්තඅලඞ්කාරො, පාපජල්ලපවාහනං।
gae:අනපායි සුගන්ධඤ්ච, මහාපුරිසසෙවිතං॥
gax:1158:පච්ඡානුතාපහරණං, පීතිපාමොජ්ජවඩ්ඪනං।
gae:නෙක්ඛම්මභාවනොපෙතං, පබ්බජ්ජාවෙසසොභනං॥
gax:1159:සොපානං සග්ගලොකස්ස, දළ්හාපායවිධානකං।
gae:අනුපද්දවසම්පත්ති, සමත්ථගුණසූදනී॥
gax:1160:ක්ලෙසපඤ්ජරවිච්ඡෙදි <pb M=.99/>, විපත්තිපථවාරණං।
gae:සොත්ථිකම්මසමුට්ඨානං, අසාධාරණමඞ්ගලං॥
gax:1161:“සුලද්ධා වත මෙ ලද්ධා, සද්ධා සුගතසාසනෙ।
gae:සීලං මෙ යස්ස කල්යාණං, පරිසුද්ධමඛණ්ඩිතං॥
gax:1162:“දුල්ලභො වත මෙ ලද්ධො,
gax:මහාලාභො අනප්පකො।
gax:යොහමක්ඛලිතාචාරො,
gae:උපඝාතවිවජ්ජිතො॥
gax:1163:“ධම්මඞ්කුරිතසන්තානො <pb V=.106/>, මූලජාතොස්මි සාසනෙ।
gae:උජුමග්ගං සමාරුළ්හො, පිහිතා සභයා දිසා॥
gax:1164:“අවඤ්චා වත මෙ ජාති, ආරද්ධා ඛණසම්පදා।
gae:පතිට්ඨිතොම්හි සද්ධම්මෙ, සඵලං මම ජීවිතං”॥
gax:1165:ඉත්ථං නානප්පකාරෙන, චින්තෙන්තො ගුණමත්තනො।
gae:සීලක්ඛන්ධස්ස භාවෙති, <b>සීලානුස්සතිභාවනං</b>॥
gax:1166:සද්ධාය සීලවන්තෙසු, දත්වා දානං යථාරහං।
gae:නිද්ධොතමලමච්ඡෙරො, විවිත්තො තමනුස්සරෙ॥
gax:1167:දානං නිධානමනුගං, අසාධාරණමුත්තමං।
gae:අවිනාසසුඛාධානං, අච්චන්තං සබ්බකාමදං॥
gax:1168:කොපදාහොපසමනං, මච්ඡෙරමලසොධනං।
gae:පමාදනිද්දාවුට්ඨානං, ලොභපාසවිමොචනං॥
gax:1169:චෙතොවිකාරදමනං, මිච්ඡාමග්ගනිවාරණං।
gae:විත්තිලාභසුඛස්සාදො, විභවොදයමඞ්ගලං॥
gax:1170:සද්ධාදිගුණවොදානං, අජ්ඣාසයවිකාසනං।
gae:සතාචාරපරික්ඛාරො, තනුචෙතොවිභූසනං॥
gax:1171:අප්පමඤ්ඤාපදට්ඨානං, අප්පමෙය්යෙන වණ්ණිතං।
gae:මහාපුරිසචාරිත්තං, සපදානං මහෙසිනා॥
gax:1172:ධම්මාධිගතභොගානං <pb M=.100/>, සාරාදානමනුත්තරං।
gae:මහත්තාධිගමූපායං, ලොකසන්තතිකාරණං॥
gax:1173:අත්ථකාරී ච සම්මාහං, පරිච්චාගසමායුතො।
gae:අත්තනො ච පරෙසඤ්ච, හිතාය පටිපන්නකා॥
gax:1174:උජුමද්දවචිත්තොස්මි, කාලුස්සියවිනිස්සටො।
gae:පාපසංක්ලෙසවිමුඛො, පාණභූතානුකම්පකො॥
gax:1175:සීලවන්තපතිට්ඨොස්මි <pb V=.107/>, කපණානං පරායණො।
gae:බුද්ධසාසනුපට්ඨාකො, ඤාතිමිත්තොපජීවිකො॥
gax:1176:දානවොස්සග්ගසම්මුඛො,
gax:සංවිභාගරතො සුඛී।
gax:කප්පරුක්ඛොව ඵලිතො,
gae:ජාතො ලොකාභිවඩ්ඪියා॥
gax:1177:පිහිතාපායමග්ගොස්මි, මග්ගද්වාරමපාරුතං।
gae:සම්පත්තා සබ්බසම්පත්ති, දලිද්දස්ස මනාපිකං॥
gax:1178:“සංසාරද්ධානපාථෙය්යං, සබ්බදුක්ඛවිනොදනං।
gae:සුබන්ධං මම සබ්බත්ථ, ගහිතො ච කටග්ගහො”॥
gax:1179:එවං දානගුණං නානප්පකාරෙන විචින්තයං।
gae:භාවෙති දායකොයොගී, <b>චාගානුස්සතිභාවනං</b>॥
gax:1180:සද්ධං සීලං සුතං චාගං, පඤ්ඤං පණ්ඩිතජාතිකො।
gae:සම්පාදයිත්වා සද්ධම්මෙ, දෙවතායො අනුස්සරෙ॥
gax:1181:චාතුමහාරාජිකා ච, තාවතිංසා ච යාමකා।
gae:තුසිතා චෙව නිම්මානරතිනො වසවත්තිනො॥
gax:1182:තදුත්තරිඤ්ච යෙ දෙවා, දිබ්බකායමධිට්ඨිතා।
gae:තෙපි සද්ධාදිධම්මෙසු, චිරකාලං පතිට්ඨිතා॥
gax:1183:සුසමාහිතසඞ්කප්පා, දානසීලධුරන්ධරා।
gae:ධම්මමග්ගමධිට්ඨාය, හිරොත්තප්පපුරක්ඛතා॥
gax:1184:තං <pb M=.101/> ලොකමුපපන්නාසෙ, සස්සිරීකං පරායණං।
gae:ඉද්ධිමන්තො ජුතිමන්තො, වණ්ණවන්තො යසස්සිනො॥
gax:1185:දිබ්බසම්පත්තිසම්පත්තා, නානාභොගසමප්පිතා।
gae:පාලෙන්තො දීඝමද්ධානං, අනුභොන්ති මහාසුඛං॥
gax:1186:තෙ <pb V=.108/> සබ්බෙපි ච මය්හම්පි, විජ්ජන්ති අනුපායිනො।
gae:සද්ධාදිකුසලා ධම්මා, දෙවධම්මාති විස්සුතා॥
gax:1187:සද්ධම්මගුණසම්පත්ති-දාතා මඞ්ගලනායිකා।
gae:දුල්ලභාපි ච මෙ ලද්ධා, සද්ධා සුගතසාසනෙ॥
gax:1188:වජ්ජොපවාදරහිතො, පාපකම්මපරම්මුඛො।
gae:පරිසුද්ධසමාචාරො, පසන්නාමලචෙතනො॥
gax:1189:නිච්චමොහිතසොතොස්මි,
gax:තථාගතසුභාසිතෙ।
gax:සුතභාජනභූතො ච,
gae:සතිමා සුසමාහිතො॥
gax:1190:මච්ඡෙරමලනිත්තිණ්ණො, ලොභක්ඛන්ධවිමුච්චිතො।
gae:ඔපානභූතො ලොකස්මිං, විස්සට්ඨසුඛයාචනො॥
gax:1191:වත්ථුත්තයමහත්තෙ ච, හිතාහිතවිනිච්ඡයෙ।
gae:පඤ්ඤා වත්ථුසභාවෙ ච, තිඛිණා මම වත්තති॥
gax:1192:සමාරාධිතසද්ධම්මො, කතපුඤ්ඤමහුස්සවො।
gae:දෙවධම්මසමිද්ධොස්මි, කල්යාණචරිතාකරො॥
gax:1193:දෙවතාහි සමානොහං, ගුණාලඞ්කාරභූසිතො।
gae:හත්ථපත්තා ච දෙවිද්ධි, නිප්ඵන්නා දිබ්බසම්පදා॥
gax:1194:දෙවසාමඤ්ඤමිච්චෙවං, චින්තෙන්තො ගුණමත්තනො।
gae:භාවෙති ගුණසම්පන්නො, <b>දෙවතානුස්සතිං</b> පරං॥
gax:1195:ජාතිධම්මා ජරාබ්යාධිසොකොපායාසභඤ්ජිතෙ।
gae:අනිච්චෙ දුක්ඛෙනත්තෙ ච, නිබ්බින්නොපධිසම්භවෙ॥
gax:1196:විරාගො <pb M=.102/> ච නිරොධො ච, චාගො මුත්ති අනාලයො।
gae:යොයමාදානනිස්සග්ගො, නිබ්බානමිති වුච්චති॥
gax:1197:උපසන්තමිදං <pb V=.109/> ඨානමිති චින්තෙති පණ්ඩිතො।
gae:අනුපාදානසංක්ලිට්ඨමසඞ්ඛාරමනාසවං॥
gax:1198:අප්පමාණං පණීතඤ්ච, සිවං පරමමච්චුතං।
gae:අනන්තගුණමච්චන්ත-මවිකාරමනාමයං॥
gax:1199:ඛෙමං තං පාරිමතීර-මහායනකරං පරං।
gae:තාණං ලෙණඤ්ච දීපඤ්ච, පතිට්ඨානං පරායණං॥
gax:1200:වට්ටානුබන්ධවිච්ඡෙදො, භවතණ්හාවිසොසනං।
gae:සබ්බූපධිසමුග්ඝාතො, දුක්ඛනිබ්බාපනං සුඛං॥
gax:1201:සබ්බපාපවිනාසොයං, සබ්බක්ලෙසවිසොධනං।
gae:සොකොපායාසසන්තාපභයභෙරවමොචනං॥
gax:1202:පලිබොධසමුච්ඡෙදො, පපඤ්චවිනිවෙඨනං।
gae:සබ්බසඞ්ඛාරසමථො, සබ්බලොකවිනිස්සටො॥
gax:1203:පාරිසුද්ධිකරා ධාතු, භවනිස්සරණං පදං।
gae:උත්තමාරියසම්පත්ති, අනොමමමතං පදං॥
gax:1204:සබ්බථා භද්දමතුලං, නිබ්බානමිති පස්සතො।
gae:<b>උපසමානුස්සතී</b>ති, භාවනායං පවුච්චති॥
gax:1205:සත්තානුස්සතිමිච්චෙවං, භාවෙන්තො පන පණ්ඩිතො।
gae:පාමොජ්ජබහුලො හොති, පසන්නො බුද්ධසාසනෙ॥
gax:1206:පටිපස්සද්ධදරථ-මුපචාරසමාධිනා।
gae:සමාධියති චිත්තඤ්ච, පරිසුද්ධමනාමයං॥
gax:1207:භාවනාමයමෙතඤ්ච, කත්වා පුඤ්ඤමනප්පකං।
gae:වාසනාගතිසම්පත්ති-භොගභාගීති වුච්චති॥
gax:1208:උපනිස්සයසම්පන්නො, පත්වා නිබ්බෙධමුත්තමං।
gae:දිට්ඨෙව ධම්මෙ දුක්ඛග්ගිං, නිබ්බාපෙති අනාසවො॥
gax:1209:ලොකප්පවත්ති <pb M=.103/> <pb V=.110/> චින්තෙත්වා, මරණානුස්සතිං පන।
gae:භාවෙය්ය සකමච්චන්තං, චින්තෙන්තො මරණං කථං॥
gax:1210:අනිමිත්තමනඤ්ඤාතං, මච්චානමිධ ජීවිතං।
gae:කසිරඤ්ච පරිත්තඤ්ච, තඤ්ච දුක්ඛෙන සංයුතං॥
gax:1211:අප්පොදකම්හි මච්ඡෙව, බන්ධමානෙ රුදම්මුඛෙ।
gae:මච්චු ගච්ඡති ආදාය, පෙක්ඛමානෙ මහාජනෙ॥
gax:1212:පුරක්ඛත්වාව මරණං, ජායන්ති පටිසන්ධියං।
gae:ජාතා පුන මරිස්සන්ති, එවංධම්මා හි පාණිනො॥
gax:1213:යමෙකරත්තිං පඨමං, ගබ්භෙ වසති මානවො।
gae:අබ්භුට්ඨිතොව සො යාති, ස ගච්ඡං න නිවත්තති॥
gax:1214:සත්තා මරන්ති ගබ්භෙපි, ජායමානා ච දාරකා।
gae:කුමාරා යොබ්බනප්පත්තා, බලප්පත්තා මහත්තරා॥
gax:1215:අථාවස්සං මරන්තෙව, ජිණ්ණා දණ්ඩපරායණා।
gae:සූරා පුඤ්ඤබලත්ථාමා, නානාබ්යාධිනිපීළිතා॥
gax:1216:අජ්ජ සුවෙති මරණං, පරියෙසති පාණිනො।
gae:සෙනා යුද්ධපයාතාව, සබ්බෙ මච්චුභයාකුලා॥
gax:1217:සත්තාරතනලඞ්කාරා, චතුරිද්ධිසමුග්ගතා।
gae:චක්කවත්තී මහාතෙජා, රාජමණ්ඩලසොභිනො॥
gax:1218:කප්පුට්ඨානමහාවාතා, පාතිතාව මහාසිලා।
gae:පතන්ති මච්චුවික්ඛිත්තා, පරො චෙතාන මානවා॥
gax:1219:යෙපි දීඝායුකා දෙවා, වණ්ණවන්තා මහිද්ධිකා।
gae:ආනුභාවබලප්පත්තා, මහාභොගසුඛෙධිනො॥
gax:1220:තෙපි මච්චුසමුද්ධත්තා, භවන්ති භයසංකුලා।
gae:වෙරම්භක්ඛිත්තපක්ඛීව, මාදිසෙසු කථාව කා॥
gax:1221:අච්චන්තරායබහුලො <pb V=.111/>, මරණාහිතසම්භවො।
gae:නිච්චං චක්කසමාරුළ්හො, ලොකොයං පරිවත්තති॥
gax:1222:එත්ථන්තරෙ <pb M=.104/> මරණස්ස, වෙමජ්ඣෙ මම වත්තතො।
gae:අස්සාසෙපි අවිස්සට්ඨෙ, ජීවිකා චෙ කථාව කා॥
gax:1223:අච්ඡෙරං වත ලොකස්මිං, ඛණමත්තම්පි ජීවිතං।
gae:නිස්සිතොපද්දවට්ඨානෙ, මහාබ්යසනපීළිතෙ॥
gax:1224:අද්ධුවං ජීවිතං නිච්ච-මච්චන්තං මරණං මම।
gae:සභාවො මරණන්තෙව, විසෙසො පන ජීවිතං॥
gax:1225:අත්ථමාරබ්භ ගච්ඡන්තො, ආදිච්චොව නභන්තරෙ।
gae:මරණායාභිධාවන්තො, විහායාමි සුවෙ සුවෙ॥
gax:1226:වජ්ඣප්පත්තො මහාචොරො,
gax:නිය්යාතාඝාතනං යථා।
gax:මරණාය පයාතොහං,
gae:තථෙවමනිවත්තියො॥
gax:1227:අම්බුජොව වඞ්කඝස්තො, තාණලෙණවිවජ්ජිතො।
gae:නිච්චං මච්චුවසං යන්තො, විස්සට්ඨො කිමහං චරෙ॥
gax:1228:කො මෙ හාසො කිමානන්දො,
gax:කිමහං මොහපාරුතො।
gax:මදප්පමාදවික්ඛිත්තො,
gae:විචරාමි නිරඞ්කුසො?
gax:1229:හන්දාහමාරභිස්සාමි, සම්මාසම්බුද්ධසාසනෙ।
gae:ආතාපී පහිතත්තො ච, හිරොත්තප්පසමාහිතො॥
gax:1230:පටිපත්තිපරො හුත්වා, පාපධම්මනිරඞ්කතො।
gae:නිබ්බාපයාමි අච්චන්තං, සබ්බදුක්ඛහුතාවහං॥
gax:1231:ඉත්ථං <pb V=.112/> පනත්තනො යොගී, මරණං පටිචින්තයං।
gae:<b>මරණානුස්සතිං</b> නාම, භාවෙතීති පවුච්චති॥
gax:1232:තදෙතං <pb M=.105/> පන භාවෙත්වා, උපචාරසමාහිතො।
gae:නිබ්බෙදබහුලො හොති, අප්පමාදධුරන්ධරො॥
gax:1233:මිච්ඡාධම්මං විරාජෙත්වා, නන්දිරාගනිරාලයො।
gae:සබ්බාසවපරික්ඛීණො, පප්පොති අමතං පදං॥
gax:1234:ගහෙත්වා පන මෙධාවී, ද්වත්තිංසාකාරභාවනං।
gae:කරෙය්ය තාව පච්ඡා වෙ, අනුපුබ්බමභිණ්හසො॥
gax:1235:කෙසා ලොමා නඛා දන්තා, තචො මංසං නහාරු ච।
gae:අට්ඨි ච මිඤ්ජ වක්කං ච, හදයං යකනං තථා॥
gax:1236:කිලොමං පිහක පප්ඵාසං, අන්තං ගුණමුදරියං।
gae:මත්ථලුඞ්ගං කරීසඤ්ච, පිත්තං සෙම්හමථාපරං॥
gax:1237:පුබ්බො ච ලොහිතං සෙදො,
gax:මෙදො අස්සු වසාථ වා।
gax:ඛෙළො සිඞ්ඝාණිකා චෙව,
gae:ලසිකා මුත්තමිච්චපි॥
gax:1238:ඝනබන්ධසුභාකාර-විපල්ලාසානුසාරිනං।
gae:යථාභූතාවබොධාය, විභත්තාව මහෙසිනා॥
gax:1239:කායෙ බාත්තිංස කොට්ඨාසා,
gax:කුණපාව සමුස්සිතා।
gax:සාරගය්හූපගාපෙතා,
gae:ධික්කතා ධීරහීළිතා॥
gax:1240:අසුභාව පටික්කූලා, ජෙගුච්ඡා සුචිවජ්ජිතා।
gae:නින්දිතා චක්ඛුමන්තෙහි, අන්ධබාලොපලාළිතා॥
gax:1241:විචිත්තඡවිසඤ්ඡන්නා <pb V=.113/>, තචභත්තසමොහිතා।
gae:පරිස්සවපරික්ලිට්ඨා, කුථිතා පූතිගන්ධිතා॥
gax:1242:ධොවියන්තාපි <pb M=.106/> සතතං, අජහන්තා මලස්සවං।
gae:සුගන්ධානුවිලිත්තාපි, දුග්ගන්ධපරිණාමිනො॥
gax:1243:අහංකාරමමත්තෙන, විස්සට්ඨසුඛසඞ්ගහා।
gae:සඞ්ඝාටඝනසම්බද්ධා, සම්මොහෙන්ති මහාජනං॥
gax:1244:ඡන්දරාගසමූපෙතා, යත්ථ මුළ්හා පුථුජ්ජනා।
gae:සෙවන්ති විසමං ඝොරං, චතුරාපායභාගිනො॥
gax:1245:තත්ථ චිත්තං විරාජෙතුං, පටිපන්නො යථාක්කමං।
gae:චෙතොවිභාවනත්ථාය, කොට්ඨාසෙසු විචක්ඛණො॥
gax:1246:වචසා මනසා චෙව, යථාවුත්තානුසාරතො।
gae:අනුලොමපටිලොමං, සජ්ඣායිත්වා තතො පරං॥
gax:1247:වණ්ණසණ්ඨානදිසතො, වවත්ථපෙය්ය පණ්ඩිතො।
gae:තතොකාසපරිච්ඡෙදා, පච්චෙකං තු යථාක්කමං॥
gax:1248:වණ්ණසණ්ඨානගන්ධා ච,
gax:ආසයොකාසතො තතො।
gax:විභාවෙය්යාසුභාකාර-
gae:මෙකෙකස්මිං තු පඤ්චධා॥
gax:1249:දසධාභොගමිච්චෙවං, කත්වා භාවයතො පන।
gae:සන්තිභූතා පකාසෙන්ති, රථචක්කාරසාදිසා॥
gax:1250:හිත්වා අප්පගුණෙ තත්ථ, ගණ්හං සුප්පගුණං බුධො।
gae:අප්පනං පටිභාගඤ්ච, පප්පොතෙකෙකවත්ථුසු॥
gax:1251:අසුභාකාරමාරබ්භ, භාවනා චෙ පවත්තති।
gae:කම්මට්ඨානං පටික්කූලං, පඨමජ්ඣානිකං සියා॥
gax:1252:නීලාදිවණ්ණමාරබ්භ, පටිභාගො යදා තදා।
gae:නීලාදිකසිණං හුත්වා, පඤ්චකජ්ඣානිකං භවෙ॥
gax:1253:ලක්ඛණාකාරමාරබ්භ <pb V=.114/>, චින්තනා චෙ පවත්තති।
gae:විපස්සනාකම්මට්ඨාන-මිති භාසන්ති පණ්ඩිතා॥
gax:1254:තිධා <pb M=.107/> පභෙදමිච්චෙවං, භාවෙන්තො පුන බුද්ධිමා।
gae:<b>කායගතාසතිං</b> නාම, භාවෙතීති පවුච්චති॥
gax:1255:සොයමජ්ඣත්තං නිබ්බින්නො, බහිද්ධා ච නිරාලයො।
gae:උබ්බෙගබහුලො යොගී, පමාදමතිවත්තති॥
gax:1256:කාමබන්ධවිනිමුත්තො, පාපා මෙධාවි නිස්සටො।
gae:සච්ඡිකත්වාන සාමඤ්ඤං, අමතං පරිභුඤ්ජති॥
gax:1257:<b>ආනාපානස්සතිං</b> නාම, සම්මාසම්බුද්ධවණ්ණිතං।
gae:කම්මට්ඨානාධිරාජානං, භාවෙන්තො පන පණ්ඩිතො॥
gax:1258:අප්පනඤ්චොපචාරඤ්ච, සමථඤ්ච විපස්සනං।
gae:ලොකුත්තරං ලොකියඤ්ච, සුඛෙනෙවාධිගච්ඡති॥
gax:1259:සුඛුමා නිපුණා තික්ඛා, පරිපක්කා බලෙ ඨිතා।
gae:බොධිපක්ඛියධම්මා ච, වොදායන්ති විසෙසතො॥
gax:1260:කම්මට්ඨානෙ තථා හෙත්ථ, ගණනා අනුබන්ධනා।
gae:ඵුසනා ඨපනා චෙව, සල්ලක්ඛණවිවට්ටනා॥
gax:1261:පාරිසුද්ධි තතො පච්ඡා, තෙසඤ්ච පටිපස්සනා।
gae:ඉච්චෙවමට්ඨධා භෙදා, මාතිකායං පකාසිතා॥
gax:1262:විභත්තා සතිපට්ඨාන-වසා සොළසධා තතො।
gae:ආනාපානප්පභෙදෙන, භින්නා ද්වත්තිංසධා පුන॥
gax:1263:තමෙව පරියාදාය, සමථඤ්ච විපස්සනං।
gae:මහත්තවෙපුල්ලගතං, භාවෙය්ය සතිමා කථං॥
gax:1264:ආනාපානං පරිග්ගය්හ, පවිවිත්තො රහොගතො।
gae:ගණෙය්ය පඨමං තාව, නිසින්නො සුඛමාසනෙ॥
gax:1265:පඤ්චන්නං <pb V=.115/> න ඨපෙතබ්බං, හෙට්ඨා න දසතොපරි।
gae:නෙතබ්බමනුපුබ්බෙන, ගණෙතබ්බමඛණ්ඩිතං॥
gax:1266:අන්තො <pb M=.108/> බහි ච වික්ඛෙප-මකත්වාන පුනප්පුනං।
gae:ඵුට්ඨට්ඨානම්හි සතිමා, අනුබන්ධෙය්ය මානසං॥
gax:1267:නාසිකග්ගොත්තරොට්ඨෙ ච, කත්වාභොගං තතොපරං।
gae:සතතස්සාසසම්ඵස්සං, ආවජ්ජන්තස්ස යොගිනො॥
gax:1268:පුථුලං වාථ දීඝං වා, මණ්ඩලං වාථ විත්ථතං।
gae:තාරකාදිසමාකාරං, නිමිත්තං තත්ථ ජායති॥
gax:1269:චිත්තං සමාහිතං හොති, උපචාරසමාධිනා।
gae:උපක්ලෙසා පහිය්යන්ති, පටිභාගෙ සමුට්ඨිතෙ॥
gax:1270:නිමිත්තෙ ඨපයං චිත්තං, තතො පාපෙති අප්පනං।
gae:පඤ්චජ්ඣානවසෙනායං, සමථෙ භාවනානයො॥
gax:1271:ආරභිත්වාභිනිවෙස-මානාපානෙ පුනාපරො।
gae:අජ්ඣත්තඤ්ච බහිද්ධා ච, තතො තදනුසාරතො॥
gax:1272:භූමිධම්මෙ යථාභූතං, විපස්සිත්වා විසාරදො।
gae:අප්පෙතානුත්තරජ්ඣාන-මයං සුද්ධිවිපස්සනා॥
gax:1273:ආනාපානසමාපත්තිං, කත්වා පාදකමුත්තරං।
gae:භාවෙන්තස්ස වසෙනාහු, නයං සොළසධා කථං॥
gax:1274:දීඝමස්සාසපස්සාසා, රස්සං වාථ තථා ද්වයං।
gae:සතිමා මතිසම්පන්නො, පඨමං පරිගණ්හති॥
gax:1275:ආදිමජ්ඣාවසානං තු, කරොන්තො විදිතං තථා।
gae:සමාහිතො සබ්බකාය-පටිසංවෙදි සික්ඛති॥
gax:1276:තතො තෙ එව සඞ්ඛාරෙ, පස්සම්භෙන්තොපරූපරි।
gae:වුත්තො පස්සම්භයං කායසඞ්ඛාරං සික්ඛතීති ච॥
gax:1277:ආනාපානසතිච්චෙවං <pb V=.116/>, කායසඞ්ඛාරනිස්සිතා।
gae:කායානුපස්සනා නාම, චතුධාපි ච භාසිතා॥
gax:1278:සම්පයුත්තෙන <pb M=.109/> ඤාණෙන, පීතිමාලම්බණෙන ච।
gae:විපස්සනාය සමථෙ, කුබ්බන්තො පාකටං සුඛං॥
gax:1279:වෙදනාසඤ්ඤාසඞ්ඛාතෙ, චිත්තසඞ්ඛාරකෙ තථා।
gae:පීතාදිපටිසංවෙදී, සික්ඛතීති පවුච්චති॥
gax:1280:ථූලෙ තෙ එව සඞ්ඛාරෙ, සමෙතුං පරිභාවයං।
gae:වුත්තො “පස්සම්භයං චිත්තං, සඞ්ඛාරං සික්ඛතී”ති ච॥
gax:1281:තස්සා තංතංමුඛෙනෙත්ථ, සම්පජ්ජනවිසෙසතො।
gae:වෙදනානුපස්සනාය, චතුධා සමුදීරිතා॥
gax:1282:අප්පෙන්තො පච්චවෙක්ඛන්තො, බුජ්ඣන්තො ච පකාසිතං।
gae:කරොන්තො මානසං චිත්ත-පටිසංවෙදි සික්ඛති॥
gax:1283:තමෙවාභිප්පමොදෙන්තො, සප්පීතිකසමාධිනා।
gae:“අභිප්පමොදයං චිත්තං, සික්ඛතී”ති පවුච්චති॥
gax:1284:අප්පනායොපචාරෙන, තමෙවාථ සමාදහං।
gae:යොගී “සමාදහං චිත්තං, සික්ඛතී”ති පකාසිතො॥
gax:1285:පච්චනීකෙහි වික්ඛම්භ-සමුච්ඡෙදෙහි මොචයං।
gae:තථා “විමොචයං චිත්තං, සික්ඛතී”තිපි භාසිතො॥
gax:1286:ආනාපානං පභෙදාය, කම්මට්ඨානං යථාරහං।
gae:චිත්තානුපස්සනා නාම, පවත්තායං චතුබ්බිධා॥
gax:1287:විපස්සනායනිච්චානු-ගතත්තා හි විසෙසතො।
gae:විපස්සන්තො අනිච්චානු-පස්සී සික්ඛති පණ්ඩිතො॥
gax:1288:තතො විරාගානුපස්සී, නිබ්බින්දිත්වා විරාජයං।
gae:තථා නිරොධානුපස්සී, භූමිධම්මෙ නිරොධයං॥
gax:1289:පක්ඛන්දනපරිච්චාගපටිනිස්සග්ගතො <pb V=.117/> පන।
gae:පටිනිස්සග්ගානුපස්සී, සික්ඛතීති පවුච්චති॥
gax:1290:ආනාපානමුඛෙනෙව <pb M=.110/>, භූමිධම්මවිපස්සනා।
gae:ධම්මානුපස්සනා නාම, භාසිතෙවං චතුබ්බිධා॥
gax:1291:ඉති සොළසධාකාරං, සික්ඛත්තයපතිට්ඨිතං।
gae:චතුබ්බිධම්පි පූරෙති, සතිපට්ඨානභාවනං॥
gax:1292:පරිග්ගය්හ සතිඤ්චෙව-මුස්සාහන්තො විපස්සනං।
gae:ද්වත්තිංසාකාරභෙදෙහි, සතොකාරීති වුච්චති॥
gax:1293:ඉත්ථඤ්ච ගණනාදීහි, භාවෙත්වා සමථං තතො।
gae:විපස්සනාධිවචනං, කත්වා සල්ලක්ඛණං පුන॥
gax:1294:පත්වා විවට්ටනාමග්ගං, පාරිසුද්ධිඵලෙ ඨිතො।
gae:පච්චවෙක්ඛණසඞ්ඛාතං, පප්පොති සතිපස්සනං॥
gax:1295:ආනාපානසතිච්චෙවමසෙසං පරිපූරිතා।
gae:සාකාරං සප්පභෙදඤ්ච, භාවිතාති පවුච්චති॥
gax:1296:ආනාපානසමාධිමෙතමතුලං බුද්ධාපදානුත්තමං,
gax:පාපක්ලෙසරජොහරං සුඛමුඛං දුක්ඛග්ගිනිබ්බාපනං।
gax:භාවෙත්වා සතිසම්පජඤ්ඤවිපුලා වික්ඛෙපවිද්ධංසකා,
gae:පප්පොන්තුත්තරමුත්තමාමතපදං බොධිත්තයබ්යාපකං॥
gax:1297:බුද්ධං ධම්මඤ්ච සඞ්ඝං පුථුනනමහිතං සුද්ධසීලං සුදානං,
gax:ධම්මට්ඨා දෙවතායොපසමථ මරණං කායමානඤ්චපානං।
gax:පඤ්ඤත්තාරබ්භයායං සතිසමවහිතා බොධිමග්ගොදයාය,
gae:සායං සද්ධම්මනෙත්තී සහිතසිවගුණා සෙවිතබ්බාදරෙන॥
cen:ඉති නාමරූපපරිච්ඡෙදෙ දසානුස්සතිවිභාගො නාම
cen:නවමො පරිච්ඡෙදො।
