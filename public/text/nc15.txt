cha:(16) 6:අචෙලකවග්ගවණ්ණනා
bod:157-163:ඉතො පරෙසු පන සුත්තපදෙසු <b>“ගාළ්හා”</b>ති වුත්තමත්ථං විවරන්තො <b>“කක්ඛළා”</b>ති ආහ। කක්ඛළචාරො චස්සා න ලූඛසභාවො। අථ ඛො තණ්හාවසෙන ථිරග්ගහණන්ති ආහ <b>“ලොභවසෙන ථිරග්ගහණා”</b>ති। <b>අගාළ්හා පටිපදා</b>ති වා කාමානං ඔගාහනං පටිපත්ති, කාමසුඛානුයොගොති අත්ථො। <b>නිජ්ඣාමා පටිපදා</b>ති කායස්ස නිජ්ඣාපනවසෙන ඛෙපනවසෙන පවත්තා පටිපත්ති, අත්තකිලමථානුයොගොති අත්ථො। <b>නිච්චෙලො</b>ති නිස්සට්ඨචෙලො සබ්බෙන සබ්බං පටික්ඛිත්තචෙලො। නග්ගියවතසමාදානෙන <b>නග්ගො। ඨිතකොව උච්චාරං කරොතී</b>තිආදි නිදස්සනමත්තං වමිත්වා මුඛවික්ඛාලනාදිආචාරස්සපි තෙන විස්සට්ඨත්තා। <b>ජිව්හාය හත්ථං අපලෙඛති</b> අවලෙඛති උදකෙන අධොවනතො। දුතියවිකප්පෙපි එසෙව නයො। “එහි, භදන්තෙ”ති වුත්තෙ උපගමනසඞ්ඛාතො විධි එහිභදන්තො, තං චරතීති එහිභදන්තිකො, තප්පටික්ඛෙපෙන <b>න එහිභදන්තිකො। න කරොති</b> “සමණෙන නාම පරස්ස වචනකරෙන න භවිතබ්බ”න්ති අධිප්පායෙන।
bod:<b>පුරෙතර</b>න්ති තං ඨානං අත්තනො උපගමනතො පුරෙතරං। තං කිර සො “භික්ඛුනා නාම යදිච්ඡකා එව භික්ඛා ගහෙතබ්බා”ති අධිප්පායෙන න ගණ්හාති। <b>උද්දිස්ස කතං</b> මම නිමිත්තභාවෙන බහූ ඛුද්දකා පාණා සඞ්ඝාතං ආපාදිතාති න ගණ්හාති। <b>නිමන්තනං න සාදියති</b> එවං තෙසං වචනං කතං භවිස්සතීති। කුම්භි ආදීසුපි සො සත්තසඤ්ඤීති ආහ <b>“කුම්භි-කළොපියො”</b>තිආදි। <b>කබළන්තරායො හොතී</b>ති උට්ඨිතස්ස ද්වින්නම්පි කබළන්තරායො හොති। ගාමසභාගාදිවසෙන සඞ්ගම්ම කිත්තෙන්ති එතිස්සාති <b>සඞ්කිත්ති,</b> යථාසංහතතණ්ඩුලාදිසඤ්චයො। <b>මානුසකානී</b>ති වෙය්යාවච්චකරා මනුස්සා।
bod:<b>සුරාපානමෙවා</b>ති <pb M=2.220/> <pb V=2.200/> මජ්ජලක්ඛණප්පත්තාය සුරාය පානමෙව। සුරාගහණෙනෙවෙත්ථ මෙරයම්පි සඞ්ගහිතං। එකාගාරමෙව උඤ්ඡතීති <b>එකාගාරිකො</b>। එකාලොපෙනෙව වත්තතීති <b>එකාලොපිකො</b>। දීයති එතායාති <b>දත්ති,</b> ද්වත්තිආලොපමත්තග්ගාහි ඛුද්දකං භික්ඛාදානභාජනං। තෙනාහ <b>“ඛුද්දකපාතී”</b>ති। අභුඤ්ජනවසෙන එකො අහො එතස්ස අත්ථීති එකාහිකො, ආහාරො, තං <b>එකාහිකං</b>। සො පන අත්ථතො එකදිවසං ලඞ්ඝකො හොතීති ආහ <b>“එකාදිවසන්තරික”</b>න්ති। <b>ද්වාහික</b>න්තිආදීසුපි එසෙව නයො। එකාහං අභුඤ්ජිත්වා එකාහං භුඤ්ජනං <b>එකාහවාරො,</b> තං එකාහිකමෙව අත්ථතො। ද්වීහං අභුඤ්ජිත්වා ද්වීහං භුඤ්ජනං <b>ද්වීහවාරො</b>। සෙසපදද්වයෙපි එසෙව නයො। උක්කට්ඨො පන පරියායභත්තභොජනිකො ද්වීහං අභුඤ්ජිත්වා එකාහමෙව භුඤ්ජති। සෙසද්වයෙපි එසෙව නයො।
bod:මිච්ඡාවායාමවසෙනෙව උක්කුටිකවතානුයොගොති ආහ <b>“උක්කුටිකවීරියමනුයුත්තො”</b>ති। <b>අත්තකිලමථානුයොග</b>න්ති අත්තනො කිලමථානුයොගං, සරීරදුක්ඛකාරණන්ති අත්ථො। සරීරපරියායො හි ඉධ අත්තසද්දො “අත්තන්තපො”තිආදීසු (ම॰ නි॰ 2.413) විය। <b>ද්වෙ අන්තෙ</b>ති උභො කොටියො, උභො ලාමකපටිපත්තියොති අත්ථො। ලාමකම්පි හි අන්තොති වුච්චති “අන්තමිදං, භික්ඛවෙ, ජීවිකානං (සං॰ නි॰ 3.80; ඉතිවු॰ 61), කොට්ඨකො අන්තො”ති එවමාදීසු। මජ්ඣිමපටිපදාය උප්පථභාවෙන අමනීයා ගන්තබ්බා ඤාතබ්බාති <b>අන්තා</b>। තතො එව ලාමකා।
cen:අචෙලකවග්ගවණ්ණනා නිට්ඨිතා।
