cha:(25) 5:ආපත්තිභයවග්ගො
sub:1:සඞ්ඝභෙදකසුත්තවණ්ණනා
bod:243:පඤ්චමස්ස <pb V=2.391/> පඨමෙ <b>අපි නු තං, ආනන්ද, අධිකරණ</b>න්ති විවාදාධිකරණාදීසු අඤ්ඤතරං අධිකරණං භික්ඛුසඞ්ඝස්ස උප්පජ්ජි, සත්ථා තස්ස වූපසන්තභාවං පුච්ඡන්තො එවමාහ। <b>කුතො තං, භන්තෙ</b>ති, භන්තෙ, කුතො කින්ති කෙන කාරණෙන තං අධිකරණං වූපසමිස්සතීති වදති। <b>කෙවලකප්ප</b>න්ති සකලං සමන්තතො। <b>සඞ්ඝභෙදාය ඨිතො</b>ති සඞ්ඝෙන සද්ධිං වාදත්ථාය කථිතං පටිකථෙන්තොව ඨිතො। <b>තත්රායස්මා</b>ති තස්මිං එවං ඨිතෙ ආයස්මා අනුරුද්ධො। <b>න එකවාචිකම්පි භණිතබ්බං මඤ්ඤතී</b>ති “මා, ආවුසො, සඞ්ඝෙන සද්ධිං එවං අවචා”ති එකවචනම්පි වත්තබ්බං න මඤ්ඤති। <b>වොයුඤ්ජතී</b>ති අනුයුඤ්ජති අනුයොගං ආපජ්ජති। <b>අත්ථවසෙ</b>ති කාරණවසෙ। <b>නාසෙස්සන්තී</b>ති <pb P=3.216/> උපොසථප්පවාරණං උපගන්තුං අදත්වා නික්කඩ්ඪිස්සන්ති। සෙසං පාළිවසෙනෙව වෙදිතබ්බං।
sub:2:ආපත්තිභයසුත්තවණ්ණනා
bod:244:දුතියෙ <pb M=2.394/> <b>ඛුරමුණ්ඩං කරිත්වා</b>ති පඤ්ච සිඛණ්ඩකෙ ඨපෙත්වා ඛුරෙන මුණ්ඩං කරිත්වා। <b>ඛරස්සරෙනා</b>ති කක්ඛළසද්දෙන। <b>පණවෙනා</b>ති වජ්ඣභෙරියා। <b>ථලට්ඨස්සා</b>ති එකමන්තෙ ඨිතස්ස। <b>සීසච්ඡෙජ්ජ</b>න්ති සීසච්ඡෙදාරහං। <b>යත්ර හි නාමා</b>ති යං නාම। <b>සො වතස්සාහ</b>න්ති සො වත අහං අස්සං, යං එවරූපං පාපං න කරෙය්යන්ති අත්ථො। <b>යථාධම්මං පටිකරිස්සතී</b>ති ධම්මානුරූපං පටිකරිස්සති, සාමණෙරභූමියං ඨස්සතීති අත්ථො। <b>කාළවත්ථං පරිධායා</b>ති කාළපිලොතිකං නිවාසෙත්වා। <b>මොසල්ල</b>න්ති මුසලාභිපාතාරහං। <b>යථාධම්ම</b>න්ති ඉධ ආපත්තිතො වුට්ඨාය සුද්ධන්තෙ පතිට්ඨහන්තො යථාධම්මං කරොති නාම। <b>භස්මපුට</b>න්ති ඡාරිකාභණ්ඩිකං। <b>ගාරය්හං භස්මපුට</b>න්ති ගරහිතබ්බඡාරිකාපුටෙන මත්ථකෙ අභිඝාතාරහං। <b>යථාධම්ම</b>න්ති ඉධ ආපත්තිං දෙසෙන්තො යථාධම්මං පටිකරොති නාම। <b>උපවජ්ජ</b>න්ති උපවාදාරහං। <b>පාටිදෙසනීයෙසූ</b>ති පටිදෙසෙතබ්බෙසු। ඉමිනා <pb P=3.217/> සබ්බාපි <pb V=2.392/> සෙසාපත්තියො සඞ්ගහිතා। <b>ඉමානි ඛො, භික්ඛවෙ, චත්තාරි ආපත්තිභයානී</b>ති, භික්ඛවෙ, ඉමානි චත්තාරි ආපත්තිං නිස්සාය උප්පජ්ජනකභයානි නාමාති।
sub:3:සික්ඛානිසංසසුත්තවණ්ණනා
bod:245:තතියෙ සික්ඛා ආනිසංසා එත්ථාති <b>සික්ඛානිසංසං</b>। පඤ්ඤා උත්තරා එත්ථාති <b>පඤ්ඤුත්තරං</b>। විමුත්ති සාරො එත්ථාති <b>විමුත්තිසාරං</b>। සති ආධිපතෙය්යා එත්ථාති <b>සතාධිපතෙය්යං</b>। එතෙසං හි සික්ඛාදිසඞ්ඛාතානං ආනිසංසාදීනං අත්ථාය වුස්සතීති වුත්තං හොති। <b>ආභිසමාචාරිකා</b>ති උත්තමසමාචාරිකා। වත්තවසෙන පඤ්ඤත්තසීලස්සෙතං අධිවචනං। <b>තථා තථා සො තස්සා සික්ඛායා</b>ති තථා තථා සො සික්ඛාකාමො භික්ඛු තස්මිං සික්ඛාපදෙ।
bod:<b>ආදිබ්රහ්මචරියිකා</b>ති මග්ගබ්රහ්මචරියස්ස ආදිභූතානං චතුන්නං මහාසීලානමෙතං අධිවචනං। <b>සබ්බසො</b>ති සබ්බාකාරෙන। <b>ධම්මා</b>ති චතුසච්චධම්මා। <b>පඤ්ඤාය සමවෙක්ඛිතා හොන්තී</b>ති සහවිපස්සනාය මග්ගපඤ්ඤාය සුදිට්ඨා හොන්ති। <b>විමුත්තියා ඵුසිතා හොන්තී</b>ති අරහත්තඵලවිමුත්තියා ඤාණඵස්සෙන ඵුට්ඨා හොන්ති। <b>අජ්ඣත්තංයෙව සති සූපට්ඨිතා හොතී</b>ති නියකජ්ඣත්තෙයෙව සති සුට්ඨු උපට්ඨිතා හොති। <b>පඤ්ඤාය අනුග්ගහෙස්සාමී</b>ති විපස්සනාපඤ්ඤාය <pb M=2.395/> අනුග්ගහෙස්සාමි। <b>පඤ්ඤාය</b> <pb P=3.218/> <b>සමවෙක්ඛිස්සාමී</b>ති ඉධාපි විපස්සනාපඤ්ඤා අධිප්පෙතා। <b>ඵුසිතං වා ධම්මං තත්ථ තත්ථ පඤ්ඤාය අනුග්ගහෙස්සාමී</b>ති එත්ථ පන මග්ගපඤ්ඤාව අධිප්පෙතා।
sub:4:සෙය්යාසුත්තවණ්ණනා
bod:246:චතුත්ථෙ <b>පෙතා</b>ති කාලකතා වුච්චන්ති। <b>උත්තානා සෙන්තී</b>ති තෙ යෙභුය්යෙන උත්තානකාව සයන්ති। අථ වා පෙත්තිවිසයෙ නිබ්බත්තා <b>පෙතා</b> නාම, තෙ අප්පමංසලොහිතත්තා අට්ඨිසඞ්ඝාතජටිතා එකෙන පස්සෙන සයිතුං න සක්කොන්ති, උත්තානාව සෙන්ති। <b>අනත්තමනො හොතී</b>ති තෙජුස්සදත්තා සීහො මිගරාජා ද්වෙ පුරිමපාදෙ එකස්මිං, පච්ඡිමපාදෙ එකස්මිං ඨානෙ ඨපෙත්වා නඞ්ගුට්ඨං අන්තරසත්ථිම්හි පක්ඛිපිත්වා පුරිමපාදපච්ඡිමපාදනඞ්ගුට්ඨානං ඨිතොකාසං සල්ලක්ඛෙත්වා ද්වින්නං පුරිමපාදානං මත්ථකෙ සීසං ඨපෙත්වා සයති। දිවසම්පි සයිත්වා පබුජ්ඣමානො න උත්තසන්තො පබුජ්ඣති, සීසං පන උක්ඛිපිත්වා පුරිමපාදාදීනං ඨිතොකාසං සල්ලක්ඛෙත්වා සචෙ කිඤ්චි ඨානං <pb V=2.393/> විජහිත්වා ඨිතං හොති, “නයිදං තුය්හං ජාතියා, න සූරභාවස්ස අනුරූප”න්ති අනත්තමනො හුත්වා තත්ථෙව සයති, න ගොචරාය පක්කමති। ඉදං සන්ධාය වුත්තං – “අනත්තමනො හොතී”ති। අවිජහිත්වා ඨිතෙ පන “තුය්හං ජාතියා ච සූරභාවස්ස ච අනුරූපමිද”න්ති හට්ඨතුට්ඨො උට්ඨාය සීහවිජම්භනං විජම්භිත්වා කෙසරභාරං විධුනිත්වා තික්ඛත්තුං සීහනාදං <pb P=3.219/> නදිත්වා ගොචරාය පක්කමති। තෙන වුත්තං – “අත්තමනො හොතී”ති।
sub:5:ථූපාරහසුත්තවණ්ණනා
bod:247:පඤ්චමෙ <b>රාජා චක්කවත්තී</b>ති එත්ථ කස්මා භගවා අගාරමජ්ඣෙ වසිත්වා කාලකතස්ස රඤ්ඤො ථූපකරණං අනුජානාති, න සීලවතො පුථුජ්ජනභික්ඛුස්සාති? අනච්ඡරියත්තා। පුථුජ්ජනභික්ඛූනඤ්හි ථූපෙ අනුඤ්ඤායමානෙ තම්බපණ්ණිදීපෙ තාව ථූපානං ඔකාසො න භවෙය්ය, තථා අඤ්ඤෙසු ඨානෙසු। තස්මා “අනච්ඡරියා තෙ භවිස්සන්තී”ති නානුජානාති। චක්කවත්තී රාජා එකොව නිබ්බත්තති, තෙනස්ස ථූපො අච්ඡරියො හොති। පුථුජ්ජනසීලවතො පන පරිනිබ්බුතභික්ඛුනො විය මහන්තම්පි සක්කාරං කාතුං වට්ටතියෙව। ඡට්ඨසත්තමානි උත්තානත්ථානෙව।
sub:8:පඨමවොහාරසුත්තවණ්ණනා
bod:250:අට්ඨමෙ <pb M=2.396/> <b>අනරියවොහාරා</b>ති අනරියානං කථා। සෙසෙසුපි එසෙව නයො।
cen:ආපත්තිභයවග්ගො පඤ්චමො।
cen:පඤ්චමපණ්ණාසකං නිට්ඨිතං।
