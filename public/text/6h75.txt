cha:3:තතියො පරිච්ඡෙදො
sub:චිත්තපවත්තිපරිදීපනො
gax:116:<b>චිත්තං</b> විසයග්ගාහං තං, පාකාපාකදතො දුධා।
gae:කුසලාකුසලං පුබ්බං, පරමබ්යාකතං මතං॥
gax:117:කුසලං <pb V=.13/> තත්ථ කාමාදිභූමිතො චතුධා සියා।
gae:අට්ඨ පඤ්ච චත්තාරි ච, චත්තාරි කමතො කථං॥
gax:118:සොමනස්සමතියුත්තමසඞ්ඛාරමනමෙකං।
gae:සසඞ්ඛාරමනඤ්චෙකං, තථා හීනමතිද්වයං॥
gax:119:තථොපෙක්ඛාමතියුත්තං, මතිහීනන්ති අට්ඨධා।
gae:<b>කාමාවචරපුඤ්ඤෙ</b>ත්ථ, භිජ්ජතෙ වෙදනාදිතො॥
gax:120:දානං <pb M=.12/> සීලඤ්ච භාවනා, පත්තිදානානුමොදනා।
gae:වෙය්යාවච්චාපචායඤ්ච, දෙසනා සුති දිට්ඨිජු॥
gax:121:එතෙස්වෙකමයං හුත්වා, වත්ථුං නිස්සාය වා න වා।
gae:ද්වාරහීනාදියොනීනං, ගතියාදිප්පභෙදවා॥
gax:122:තිකාලිකපරිත්තාදිගොචරෙස්වෙකමාදිය।
gae:උදෙති කාලමුත්තං වා, මතිහීනං විනාමලං॥
gax:123:ඡගොචරෙසු රූපාදිපඤ්චකං පඤ්ච ගොචරා।
gae:සෙසං රූපමරූපඤ්ච, පඤ්ඤත්ති ඡට්ඨගොචරො॥
gax:124:ඤාණයුත්තවරං තත්ථ, දත්වා සන්ධිං තිහෙතුකං।
gae:පච්ඡා පච්චති පාකානං, පවත්තෙ අට්ඨකෙ දුවෙ॥
gax:125:තෙසුයෙව නිහීනං තු, දත්වා සන්ධිං දුහෙතුකං।
gae:දෙති ද්වාදස පාකෙ ච, පවත්තෙ ධීයුතං විනා॥
gax:126:එවං ධීහීනමුක්කට්ඨං, සන්ධියඤ්ච පවත්තියං।
gae:හීනං පනුභයත්ථාපි, හෙතුහීනෙව පච්චති॥
gax:127:කාමසුගතියංයෙව, භවභොගදදං ඉදං।
gae:රූපාපායෙ පවත්තෙව, පච්චතෙ අනුරූපතො॥
gax:128:විතක්කචාරපීතීහි, සුඛෙකග්ගයුතං මනං।
gae:ආදි චාරාදිපීතාදිසුඛාදීහි පරං තයං॥
gax:129:උපෙක්ඛෙකග්ගතායන්තමාරුප්පඤ්චෙවමඞ්ගතො <pb V=.14/>।
gae:පඤ්චධා <b>රූපපුඤ්ඤං</b> තු, හොතාරම්මණතො පන॥
gax:130:ආදිස්සාසුභමන්තස්සු-
gax:පෙක්ඛා මෙත්තාදයො තයො।
gax:ආදො චතුන්නං පඤ්චන්නං,
gae:සස්සාසකසිණානි තු॥
gax:131:නභතම්මනතස්සුඤ්ඤතච්චිත්තචතුගොචරෙ।
gae:කමෙනාතික්කමා<b>රුප්පපුඤ්ඤං</b> හොති චතුබ්බිධං॥
gax:132:අමලං <pb M=.13/> සන්තිමාරබ්භ, හොති තං මග්ගයොගතො।
gae:චතුධා පාදකජ්ඣානභෙදතො පුන වීසති॥
gax:133:දිට්ඨිකඞ්ඛානුදං ආදි, කාමදොසතනූකරං।
gae:පරං පරං තදුච්ඡෙදී, අන්තං සෙසකනාසකං॥
gax:134:එවං භූමිත්තයං පුඤ්ඤං, භාවනාමයමෙත්ථ හි।
gae:පඨමං වත්ථුං නිස්සාය, දුතියං උභයෙනපි॥
gax:135:තතියෙ ආදි නිස්සාය,
gax:සෙසා නිස්සාය වා න වා।
gax:හොන්ති ආදිද්වයං තත්ථ,
gae:සාධෙති සකභූභවං॥
gax:136:සාධෙතානුත්තරං සන්තිං, අභිඤ්ඤා පනිධෙව තු।
gae:ඣානූදයඵලත්තා න, ඵලදානාපි සම්භවා॥
gax:137:නාඤ්ඤභූඵලදං කම්මං, රූපපාකස්ස ගොචරො।
gae:සකම්මගොචරොයෙව, න චඤ්ඤොයමසම්භවො॥
gax:138:පාපං කාමිකමෙවෙකං, හෙතුතො තං ද්විධා පුන।
gae:මූලතො තිවිධං ලොභ-දොසමොහවසා සියා॥
gax:139:සොමනස්සකුදිට්ඨීහි <pb V=.15/>, යුත්තමෙකමසඞ්ඛරං।
gae:සසඞ්ඛාරමනඤ්චෙකං, හීනදිට්ඨිද්වයං තථා॥
gax:140:උපෙක්ඛාදිට්ඨියුත්තම්පි, තථා දිට්ඨිවියුත්තකං।
gae:වෙදනාදිට්ඨිආදීහි, <b>ලොභමූලෙ</b>වමට්ඨධා॥
gax:141:සදුක්ඛදොසාසඞ්ඛාරං, ඉතරං <b>දොසමූලකං</b>।
gae:<b>මොහමූල</b>ම්පි සොපෙක්ඛං, කඞ්ඛුද්ධච්චයුතං ද්විධා॥
gax:142:තත්ථ දොසද්වයං වත්ථුං, නිස්සායෙවිතරෙ පන।
gae:නිස්සාය වා න වා හොන්ති, වධාදිසහිතා කථං॥
gax:143:ඵරුස්සවධබ්යාපාදා, සදොසෙන සලොභතො।
gae:කුදිට්ඨිමෙථුනාභිජ්ඣා, සෙසා කම්මපථා ද්විභි॥
gax:144:සන්ධිං <pb M=.14/> චතූස්වපායෙසු, දෙති සබ්බත්ථ වුත්තියං।
gae:පච්චතෙ ගොචරං තස්ස, සකලං අමලං විනා॥
gax:145:අබ්යාකතං ද්විධා පාක-ක්රියා තත්ථාදි භූමිතො।
gae:චතුධා කාමපාකෙත්ථ, පුඤ්ඤපාකාදිතො දුධා॥
gax:146:පුඤ්ඤපාකා ද්විධාහෙතු-සහෙතූති ද්විරට්ඨකා।
gae:අහෙතූ පඤ්ච ඤාණානි, ගහණං තීරණා උභො॥
gax:147:කායඤාණං සුඛී තත්ථ, සොමනස්සාදි තීරණං।
gae:සොපෙක්ඛානි ඡ සෙසානි, සපුඤ්ඤංව සහෙතුකං॥
gax:148:කෙවලං සන්ධිභවඞ්ග-තදාලම්බචුතිබ්බසා।
gae:ජායතෙ සෙසමෙතස්ස, පුබ්බෙ වුත්තනයා නයෙ॥
gax:149:මනුස්සවිනිපාතීනං, සන්ධාදි අන්තතීරණං।
gae:හොති අඤ්ඤෙන කම්මෙන, සහෙතුපි අහෙතුනං॥
gax:150:පාපජා පුඤ්ඤජාහෙතු-සමා තීරං විනාදිකං।
gae:සදුක්ඛං කායවිඤ්ඤාණං, අනිට්ඨාරම්මණා ඉමෙ॥
gax:151:තෙ <pb V=.16/> සාතගොචරා තෙසු, ද්විට්ඨානං ආදිතීරණං।
gae:පඤ්චට්ඨානාපරා ද්වෙ තෙ, පරිත්තවිසයාඛිලා॥
gax:152:සම්පටිච්ඡද්විපඤ්චන්නං, පඤ්ච රූපාදයො තහිං।
gae:පච්චුප්පන්නාව සෙසානං, පාකානං ඡ තිකාලිකා॥
gax:153:රූපාරූපවිපාකානං, සබ්බසො සදිසං වදෙ।
gae:සකපුඤ්ඤෙන සන්ධාදි-සකිච්චත්තයතං විනා॥
gax:154:සමානුත්තරපාකාපි, සකපුඤ්ඤෙන සබ්බසො।
gae:හිත්වා මොක්ඛමුඛං තං හි, ද්විධා මග්ගෙ තිධා ඵලෙ॥
gax:155:ක්රියා තිධාමලාභාවා,
gax:භූමිතො තත්ථ කාමිකා।
gax:ද්විධා හෙතුසහෙතූති,
gae:තිධාහෙතු තහිං කථං॥
gax:156:ආවජ්ජහසිතාවජ්ජා <pb M=.15/>, සොපෙක්ඛසුඛුපෙක්ඛවා।
gae:පඤ්චඡකාමාවචරා, සකලාරම්මණා ච තෙ॥
gax:157:සහෙතුරූපරූපා ච, සකපඤ්ඤංවාරහතො।
gae:වුත්තියා න ඵලෙ පුප්ඵං, යථා ඡින්නලතා ඵලං॥
gax:158:අනාසෙවනයාවජ්ජ-ද්වයං පුථුජ්ජනස්ස හි।
gae:න ඵලෙ වත්තමානම්පි, මොඝපුප්ඵං ඵලං යථා॥
gax:159:තිසත්ත ද්විඡ ඡත්තිංස, චතුපඤ්ච යථාක්කමං।
gae:පුඤ්ඤං පාපං ඵලං ක්රියා, <b>එකූනනවුතීවිධං</b>॥
gax:160:සන්ධි භවඞ්ගමාවජ්ජං, දස්සනාදිකපඤ්චකං।
gae:ගහතීරණවොට්ඨබ්බ-ජවතග්ගොචරං චුති॥
gax:161:ඉති එසං ද්විසත්තන්නං, කිච්චවුත්තිවසාධුනා।
gae:<b>චිත්තප්පවත්ති</b> ඡද්වාරෙ, සඞ්ඛෙපා වුච්චතෙ කථං॥
gax:162:කාමෙ <pb V=.17/> සරාගිනං කම්ම-නිමිත්තාදි චුතික්ඛණෙ।
gae:ඛායතෙ මනසොයෙව, සෙසානං කම්මගොචරො॥
gax:163:උපට්ඨිතං තමාරබ්භ, පඤ්චවාරං ජවො භවෙ।
gae:තදාලම්බං තතො තම්හා, චුති හොති ජවෙහි වා॥
gax:164:අවිජ්ජාතණ්හාසඞ්ඛාර-සහජෙහි අපායිනං।
gae:විසයාදීනවච්ඡාදි-නමනක්ඛිපකෙහි තු॥
gax:165:අප්පහීනෙහි සෙසානං, ඡාදනං නමනම්පි ච।
gae:ඛිපකා පන සඞ්ඛාරා, කුසලාව භවන්තිහ॥
gax:166:කිච්චත්තයෙ කතෙ එවං, කම්මදීපිතගොචරෙ।
gae:තජ්ජං වත්ථුං සහුප්පන්නං, නිස්සාය වා න වා තහිං॥
gax:167:තජ්ජා සන්ධි සියා හිත්වා, අන්තරත්තං භවන්තරෙ।
gae:අන්තරත්තං විනා දූරෙ, පටිසන්ධි කථං භවෙ॥
gax:168:ඉහෙව කම්මතණ්හාදි-හෙතුතො පුබ්බචිත්තතො।
gae:චිත්තං දූරෙ සියා දීප-පටිඝොසාදිකං යථා॥
gax:169:නාසඤ්ඤා <pb M=.16/> චවමානස්ස, නිමිත්තං න චුතී ච යං।
gae:උද්ධං සන්ධිනිමිත්තං කිං, පච්චයොපි කනන්තරො॥
gax:170:පුබ්බභවෙ චුති දානි, කාමෙ ජායනසන්ධියා।
gae:අඤ්ඤචිත්තන්තරාභාවා, හොතානන්තරකාරණං॥
gax:171:භවන්තරකතං කම්මං, යමොකාසං ලභෙ තතො।
gae:හොති සා සන්ධි තෙනෙව, උපට්ඨාපිතගොචරෙ॥
gax:172:යස්මා චිත්තවිරාගත්තං, කාතුං නාසක්ඛි සබ්බසො।
gae:තස්මා සානුසයස්සෙව, පුනුප්පත්ති සියා භවෙ॥
gax:173:පඤ්චද්වාරෙ සියා සන්ධි, විනා කම්මං ද්විගොචරෙ।
gae:භවසන්ධානතො සන්ධි, භවඞ්ගං තං තදඞ්ගතො॥
gax:174:තමෙවන්තෙ <pb V=.18/> චුති තස්මිං, ගොචරෙ චවනෙන තු।
gae:එකසන්තතියා එවං, උප්පත්තිට්ඨිතිභෙදකා॥
gax:175:අථඤ්ඤාරම්මණාපාථ-ගතෙ චිත්තන්තරස්ස හි।
gae:හෙතුසඞ්ඛ්යං භවඞ්ගස්ස, ද්වික්ඛත්තුං චලනං භවෙ॥
gax:176:ඝට්ටිතෙ අඤ්ඤවත්ථුම්හි, අඤ්ඤනිස්සිතකම්පනං।
gae:එකාබද්ධෙන හොතීති, සක්ඛරොපමයා වදෙ॥
gax:177:මනොධාතුක්රියාවජ්ජං, තතො හොති සකිං භවෙ।
gae:දස්සනාදි සකද්වාර-ගොචරො ගහණං තතො॥
gax:178:සන්තීරණං තතො තම්හා, වොට්ඨබ්බඤ්ච සකිං තතො।
gae:සත්තක්ඛත්තුං ජවො කාමෙ, තම්හා තදනුරූපතො॥
gax:179:තදාලම්බද්විකං තම්හා, භවඞ්ගංතිමහන්තරි।
gae:ජවා මහන්තෙ වොට්ඨබ්බා, පරිත්තෙ නිතරෙ මනං॥
gax:180:වොට්ඨබ්බස්ස පරිත්තෙ තු, ද්වත්තික්ඛත්තුං ජවො විය।
gae:වදන්ති වුත්තිං තං <b>පාඨෙ,</b> අනාසෙවනතො න හි॥
gax:181:නියමොපිධ චිත්තස්ස, කම්මාදිනියමො විය।
gae:ඤෙය්යො අම්බොපමාදීහි, දස්සෙත්වා තං සුදීපයෙ॥
gax:182:මනොද්වාරෙතරාවජ්ජං <pb M=.17/>, භවඞ්ගම්හා සියා තතො।
gae:ජවොකාමෙ විභූතෙ තු, කාමව්හෙ විසයෙ තතො॥
gax:183:කාමීනං තු තදාලම්බං, භවඞ්ගං තු තතො සියා।
gae:අවිභූතෙ පරිත්තෙ ච, භවඞ්ගං ජවතො භවෙ॥
gax:184:අවිභූතෙ විභූතෙ ච, පරිත්තෙ අපරිත්තකෙ।
gae:ජවායෙව භවඞ්ගං තු, බ්රහ්මානං චතුගොචරෙ॥
gax:185:මහග්ගතං පනාරබ්භ, ජවිතෙ දොසසංයුතෙ।
gae:විරුද්ධත්තා භවඞ්ගං න, කිං සියා සුඛසන්ධිනො॥
gax:186:උපෙක්ඛාතීරණං <pb V=.19/> හොති, පරිත්තෙනාවජ්ජං කථං॥
gae:නියමො න විනාවජ්ජං, මග්ගතො ඵලසම්භවා॥
gax:187:මහග්ගතාමලා සබ්බෙ, ජවා ගොත්රභුතො සියුං।
gae:නිරොධා ච ඵලුප්පත්ති, භවඞ්ගං ජවනාදිතො॥
gax:188:සහෙතුසාසවා පාකා, තීරණා ද්වෙ චුපෙක්ඛකා।
gae:ඉමෙ සන්ධි භවඞ්ගා ච, චුති චෙකූනවීසති॥
gax:189:ද්වෙ ද්වෙ ආවජ්ජනාදීනි, ගහණන්තානි තීණි තු।
gae:සන්තීරණානි එකංව, වොට්ඨබ්බමිතිනාමකං॥
gax:190:අට්ඨ කාමමහාපාකා, තීණි සන්තීරණානි ච।
gae:එකාදස භවන්තෙතෙ, තදාරම්මණනාමකා॥
gax:191:කුසලාකුසලං සබ්බං, ක්රියා චාවජ්ජවජ්ජිතා।
gae:ඵලානි පඤ්චපඤ්ඤාස, ජවනානි භවන්තිමෙ॥
cen:ඉති සච්චසඞ්ඛෙපෙ චිත්තපවත්තිපරිදීපනො නාම
cen:තතියො පරිච්ඡෙදො।
