cha:(21) 1:කිමිලවග්ගො
sub:1-4:කිමිලසුත්තාදිවණ්ණනා
bod:201-4:පඤ්චමස්ස <pb V=3.72/> <pb M=3.76/> පඨමදුතියානි උත්තානත්ථානෙව। තතියෙ අධිවාසනං ඛමනං, පරෙසං දුක්කටං දුරුත්තඤ්ච පටිවිරොධාකරණෙන අත්තනො උපරි ආරොපෙත්වා වාසනං අධිවාසනං, තදෙව ඛන්තීති <b>අධිවාසනක්ඛන්ති</b>। සුභෙ රතොති සූරතො, සුට්ඨු වා පාපතො ඔරතො විරතො සොරතො, තස්ස භාවො <b>සොරච්චං</b>। තෙනාහ <b>“සොරච්චෙනාති සුචිසීලතායා”</b>ති। සා හි සොභනකම්මරතතා, සුට්ඨු වා පාපතො ඔරතභාවො විරතතා। චතුත්ථෙ නත්ථි වත්තබ්බං।
cen:කිමිලසුත්තාදිවණ්ණනා නිට්ඨිතා।
sub:5:චෙතොඛිලසුත්තවණ්ණනා
bod:205:පඤ්චමෙ <b>චෙතොඛිලා</b> නාම අත්ථතො විචිකිච්ඡා කොධො ච। තෙ පන යස්මිං සන්තානෙ උප්පජ්ජන්ති, තස්ස ඛරභාවො කක්ඛළභාවො හුත්වා උපතිට්ඨන්ති, පගෙව අත්තනා සම්පයුත්තචිත්තස්සාති ආහ <b>“චිත්තස්ස ථද්ධභාවා”</b>ති। යථා ලක්ඛණපාරිපූරියා ගහිතාය සබ්බා සත්ථු රූපකායසිරී ගහිතා එව නාම හොති එවං සබ්බඤ්ඤුතාය සබ්බධම්මකායසිරී ගහිතා එව නාම හොතීති තදුභයවත්ථුකමෙව කඞ්ඛං දස්සෙන්තො <b>“සරීරෙ කඞ්ඛමානො”</b>තිආදිමාහ। <b>විචිනන්තො</b>ති ධම්මසභාවං වීමංසන්තො। <b>කිච්ඡතී</b>ති කිලමති। <b>විනිච්ඡෙතුං න සක්කොතී</b>ති සන්නිට්ඨාතුං න සක්කොති। ආතපති කිලෙසෙති <b>ආතප්පං,</b> සම්මාවායාමොති ආහ <b>“ආතප්පායාති කිලෙසසන්තාපනවීරියකරණත්ථායා”</b>ති। <b>පුනප්පුනං යොගායා</b>ති භාවනං පුනප්පුනං යුඤ්ජනාය। <b>සතතකිරියායා</b>ති භාවනාය නිරන්තරප්පයොගාය।
bod:<b>පටිවෙධධම්මෙ කඞ්ඛමානො</b>ති එත්ථ කථං ලොකුත්තරධම්මෙ කඞ්ඛා පවත්තීති? න ආරම්මණකරණවසෙන <pb V=3.73/>, අනුස්සුතාකාරපරිවිතක්කලද්ධෙ පරිකප්පිතරූපෙ කඞ්ඛා <pb M=3.77/> පවත්තතීති දස්සෙන්තො ආහ <b>“විපස්සනා…පෙ॰… වදන්ති, තං අත්ථි නු ඛො නත්ථීති කඞ්ඛතී”</b>ති। <b>සික්ඛා</b>ති චෙත්ථ පුබ්බභාගසික්ඛා වෙදිතබ්බා। කාමඤ්චෙත්ථ විසෙසුප්පත්තියා මහාසාවජ්ජතාය චෙව සංවාසනිමිත්තං ඝටනාහෙතු අභිණ්හුප්පත්තිකතාය ච සබ්රහ්මචාරීසූති කොපස්ස විසයො විසෙසෙත්වා වුත්තො, අඤ්ඤත්ථාපි කොපො න චෙතොඛිලොති න සක්කා විඤ්ඤාතුන්ති කෙචි। යදි එවං විචිකිච්ඡායපි අයං නයො ආපජ්ජති, තස්මා යථාරුතවසෙන ගහෙතබ්බං।
cen:චෙතොඛිලසුත්තවණ්ණනා නිට්ඨිතා।
sub:6-8:විනිබන්ධසුත්තාදිවණ්ණනා
bod:206-8:ඡට්ඨෙ පවත්තිතුං අප්පදානවසෙන කුසලචිත්තං විනිබන්ධන්තීති <b>චෙතසොවිනිබන්ධා</b>। තං පන විනිබන්ධන්තා මුට්ඨිග්ගාහං ගණ්හන්තා විය හොන්තීති ආහ <b>“චිත්තං විනිබන්ධිත්වා”</b>තිආදි। කාමගිද්ධො පුග්ගලො වත්ථුකාමෙපි කිලෙසකාමෙපි අස්සාදෙති අභිනන්දතීති වුත්තං <b>“වත්ථුකාමෙපි කිලෙසකාමෙපී”</b>ති। <b>අත්තනො කායෙ</b>ති අත්තනො නාමකායෙ, අත්තභාවෙ වා। <b>බහිද්ධාරූපෙ</b>ති පරෙසං කායෙ අනින්ද්රියබද්ධරූපෙ ච। උදරං අවදිහති උපචිනොති පූරෙතීති <b>උදරාවදෙහකං। සෙය්යසුඛ</b>න්ති සෙය්යාය සයනවසෙන උප්පජ්ජනකසුඛං। <b>සම්පරිවත්තක</b>න්ති සම්පරිවත්තිත්වා। <b>පණිධායා</b>ති තණ්හාවසෙනෙව පණිදහිත්වා। ඉති පඤ්චවිධොපි ලොභවිසෙසො එව “චෙතොවිනිබන්ධො”ති වුත්තොති වෙදිතබ්බො। සත්තමට්ඨමෙසු නත්ථි වත්තබ්බං।
cen:විනිබන්ධසුත්තාදිවණ්ණනා නිට්ඨිතා।
sub:9-10:ගීතස්සරසුත්තාදිවණ්ණනා
bod:209-210:නවමෙ <b>ආයතකො නාම ගීතස්සරො</b> තං තං වත්තං භින්දිත්වා අක්ඛරානි විනාසෙත්වා පවත්තොති ආහ <b>“ආයතකෙනා”</b>තිආදි। ධම්මෙහි සුත්තවත්තං නාම අත්ථි, ගාථාවත්තං නාම අත්ථි, තං විනාසෙත්වා අතිදීඝං කාතුං න වට්ටති। ධම්මඤ්හි භාසන්තෙන චතුරස්සෙන වත්තෙන පරිමණ්ඩලානි <pb M=3.78/> පදබ්යඤ්ජනානි දස්සෙතබ්බානි। “අනුජානාමි, භික්ඛවෙ, සරභඤ්ඤ”න්ති (චූළව॰ 249) ච වචනතො සරෙන ධම්මං භණිතුං වට්ටති। සරභඤ්ඤෙ කිර තරඞ්ගවත්තධොතකවත්තභාගග්ගහකවත්තාදීනි <pb V=3.74/> ද්වත්තිංස වත්තානි අත්ථි। තෙසු යං ඉච්ඡති, තං කාතුං ලභතීති। දසමෙ නත්ථි වත්තබ්බං।
cen:ගීතස්සරසුත්තාදිවණ්ණනා නිට්ඨිතා।
cen:කිමිලවග්ගවණ්ණනා නිට්ඨිතා।
