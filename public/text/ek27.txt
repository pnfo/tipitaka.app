cha:27:ගොතමබුද්ධවංසො
gax:1:අහමෙතරහි <pb V=2.364/> <pb P=.65/> සම්බුද්ධො <n>බුද්ධො (සී॰)</n>, ගොතමො සක්යවඩ්ඪනො।
gae:පධානං පදහිත්වාන, පත්තො සම්බොධිමුත්තමං॥
gax:2:බ්රහ්මුනා <pb M=2.380/> යාචිතො සන්තො, ධම්මචක්කං පවත්තයිං।
gae:අට්ඨාරසන්නං කොටීනං, පඨමාභිසමයො අහු॥
gax:3:තතො පරඤ්ච දෙසෙන්තෙ, නරදෙවසමාගමෙ।
gae:ගණනාය න වත්තබ්බො, දුතියාභිසමයො අහු॥
gax:4:ඉධෙවාහං එතරහි, ඔවදිං මම අත්රජං।
gae:ගණනාය න වත්තබ්බො, තතියාභිසමයො අහු॥
gax:5:එකොසි සන්නිපාතො මෙ, සාවකානං මහෙසිනං।
gae:අඩ්ඪතෙළසසතානං, භික්ඛූනාසි සමාගමො॥
gax:6:විරොචමානො විමලො, භික්ඛුසඞ්ඝස්ස මජ්ඣගො।
gae:දදාමි පත්ථිතං සබ්බං, මණීව සබ්බකාමදො॥
gax:7:ඵලමාකඞ්ඛමානානං <pb T=2.544/>, භවච්ඡන්දජහෙසිනං।
gae:චතුසච්චං පකාසෙමි, අනුකම්පාය පාණිනං॥
gax:8:දසවීසසහස්සානං, ධම්මාභිසමයො අහු।
gae:එකද්වින්නං අභිසමයො, ගණනාතො අසඞ්ඛියො॥
gax:9:විත්ථාරිකං බාහුජඤ්ඤං, ඉද්ධං ඵීතං සුඵුල්ලිතං।
gae:ඉධ මය්හං සක්යමුනිනො, සාසනං සුවිසොධිතං॥
gax:10:අනාසවා වීතරාගා, සන්තචිත්තා සමාහිතා।
gae:භික්ඛූනෙකසතා සබ්බෙ, පරිවාරෙන්ති මං සදා॥
gax:11:ඉදානි යෙ එතරහි, ජහන්ති මානුසං භවං।
gae:අප්පත්තමානසා සෙඛා, තෙ භික්ඛූ විඤ්ඤුගරහිතා॥
gax:12:අරියඤ්ච සංථොමයන්තා, සදා ධම්මරතා ජනා।
gae:බුජ්ඣිස්සන්ති සතිමන්තො, සංසාරසරිතං ගතා॥
gax:13:නගරං කපිලවත්ථු මෙ, රාජා සුද්ධොදනො පිතා।
gae:මය්හං ජනෙත්තිකා මාතා, මායාදෙවීති වුච්චති॥
gax:14:එකූනතිංසවස්සානි <pb V=2.365/>, අගාරං අජ්ඣහං වසිං।
gae:රම්මො සුරම්මො සුභකො, තයො පාසාදමුත්තමා॥
gax:15:චත්තාරීසසහස්සානි, නාරියො සමලඞ්කතා।
gae:භද්දකඤ්චනා නාම නාරී, රාහුලො නාම අත්රජො॥
gax:16:නිමිත්තෙ <pb M=2.381/> චතුරො දිස්වා, අස්සයානෙන නික්ඛමිං।
gae:ඡබ්බස්සං <pb T=2.545/> පධානචාරං, අචරිං දුක්කරං අහං॥
gax:17:බාරාණසියං <pb P=.66/> ඉසිපතනෙ, චක්කං පවත්තිතං මයා।
gae:අහං ගොතමසම්බුද්ධො, සරණං සබ්බපාණිනං॥
gax:18:කොලිතො උපතිස්සො ච, ද්වෙ භික්ඛූ අග්ගසාවකා।
gae:ආනන්දො නාමුපට්ඨාකො, සන්තිකාවචරො මම।
gae:ඛෙමා උප්පලවණ්ණා ච, භික්ඛුනී අග්ගසාවිකා॥
gax:19:චිත්තො හත්ථාළවකො ච, අග්ගුපට්ඨාකුපාසකා।
gae:නන්දමාතා ච උත්තරා, අග්ගුපට්ඨිකුපාසිකා॥
gax:20:අහං අස්සත්ථමූලම්හි, පත්තො සම්බොධිමුත්තමං।
gae:බ්යාමප්පභා සදා මය්හං, සොළසහත්ථමුග්ගතා॥
gax:21:අප්පං වස්සසතං ආයු, ඉදානෙතරහි විජ්ජති।
gae:තාවතා තිට්ඨමානොහං, තාරෙමි ජනතං බහුං॥
gax:22:ඨපයිත්වාන ධම්මුක්කං, පච්ඡිමං ජනබොධනං।
gax:අහම්පි නචිරස්සෙව, සද්ධිං සාවකසඞ්ඝතො।
gae:ඉධෙව පරිනිබ්බිස්සං, අග්ගී වාහාරසඞ්ඛයා॥
gax:23:තානි ච අතුලතෙජානි, ඉමානි ච දසබලානි <n>යසබලානි (අට්ඨ॰)</n>।
gae:අයඤ්ච ගුණධාරණො දෙහො, ද්වත්තිංසවරලක්ඛණවිචිත්තො॥
gax:24:දස දිසා පභාසෙත්වා, සතරංසීව ඡප්පභා।
gae:සබ්බං තමන්තරහිස්සන්ති, නනු රිත්තා සබ්බසඞ්ඛාරාති॥
cen:ගොතමස්ස භගවතො වංසො පඤ්චවීසතිමො।
