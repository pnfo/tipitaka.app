cha:කථිනභෙදං
sub:කථිනඅත්ථතාදිවණ්ණනා
bod:404:කථිනෙ <pb M=2.303/> <b>අනාගතවසෙනා</b>ති උදකාහරණාදිපයොගෙ උප්පන්නෙ පච්ඡා ධොවනාදිපුබ්බකරණස්ස උප්පත්තිතො තප්පයොගස්ස අනාගතවසෙනෙව අනන්තරපච්චයො। පච්චයත්තඤ්චස්ස කාරියභූතස්ස යස්මා නිප්ඵාදෙතබ්බතං නිස්සාය පච්චයා පවත්තා, න විනා තෙන, තස්මා තෙන පරියායෙන වුත්තං, න සභාවතො සබ්බත්ථ। තෙනාහ <b>“පයොගස්ස හී”</b>තිආදි। තත්ථ පයොගස්ස සත්තවිධම්පි පුබ්බකරණං පච්චයො හොතීති සම්බන්ධො। කාරණමාහ <b>“යස්මා”</b>තිආදි। <b>පුබ්බකරණස්සත්ථායා</b>ති පුබ්බකරණස්ස නිප්ඵාදනත්ථාය। <b>පුරෙජාතපච්චයෙ</b>ති පුරෙජාතපච්චයස්ස <pb V=2.287/> විසයෙ। <b>එසා</b>ති පයොගො। ධොවනාදිධම්මෙසු එකම්පි අත්තනො පුරෙජාතපච්චයභූතං ධම්මං න ලභති, අත්තනො උප්පත්තිතො පුරෙජාතස්ස පුබ්බකරණස්ස අභාවාති අත්ථො। <b>ලභතී</b>ති පච්ඡාජාතපච්චයං පුබ්බකරණං ලභති, පච්ඡාජාතපච්චයො හොතීති අත්ථො।
bod:පාළියං <b>පන්නරස ධම්මා සහජාතපච්චයෙන පච්චයො</b>ති එත්ථ පුබ්බකරණස්සාති වා පයොගස්සාති වා අඤ්ඤස්ස කස්සචි පච්චයුප්පන්නස්ස අපරාමට්ඨත්තා පන්නරස ධම්මා සයං අඤ්ඤමඤ්ඤසහජාතපච්චයෙන පච්චයොති එවමත්ථො ගහෙතබ්බො, තෙහි සහ උප්පජ්ජනකස්ස අඤ්ඤස්ස අභාවා। එවං උපරි සබ්බත්ථ। තෙනාහ <b>“සහජාතපච්චයං පනා”</b>තිආදි। <b>මාතිකා ච පලිබොධා චා</b>ති එත්ථ <b>ච</b>-සද්දෙන පඤ්චානිසංසානි ගහිතානීති දට්ඨබ්බං। එවං <b>මාතිකානඤ්ච පලිබොධානඤ්චා</b>ති එත්ථාපි। තෙහිපි අත්ථො අනන්තරමෙව මාතිකාදීහි සහ ජායන්ති। තෙනෙව “පන්නරස ධම්මා සහජාතපච්චයෙන පච්චයො”ති වුත්තා। <b>ආසා</b>ති චීවරාසා। <b>වත්ථූ</b>ති ආසාය නිමිත්තභූතං අනුප්පන්නචීවරං। “දස්සාම කරිස්සාමා”ති හි දායකෙහි පටිඤ්ඤාතචීවරං නිස්සාය අනන්තරං උප්පජ්ජමානා චීවරාසා අනන්තරපච්චයාදිභාවෙන වුත්තා। <b>ආසානඤ්ච අනාසානඤ්චා</b>ති ලබ්භමානකචීවරෙ උප්පජ්ජනකචීවරාසානඤ්චෙව අලබ්භමානෙ චීවරෙ උප්පජ්ජනකඅනාසානඤ්ච, ආසානං, තබ්බිගමානඤ්චාති අත්ථො। ඛණෙ ඛණෙ උප්පත්තිභෙදං සන්ධාය <b>“ආසාන”</b>න්ති බහුවචනං කතං, ආසාය <pb M=2.304/>, අනාසාය චාති අත්ථො। තෙනාහ <b>“ආසා ච අනාසා චා”</b>ති।
cen:කථිනඅත්ථතාදිවණ්ණනා නිට්ඨිතා।
sub:පුබ්බකරණනිදානාදිවිභාගවණ්ණනා
bod:406-7:<b>ඡ චීවරානී</b>ති ඛොමාදීසු ඡසු අඤ්ඤතරං සන්ධාය වුත්තං। සබ්බසඞ්ගාහිකවසෙන පන <b>“චීවරානී”</b>ති බහුවචනං කතං। පාළියං පනෙත්ථ <b>වත්ථු, ආසා ච අනාසා චා</b>තිආදීසු අත්ථතෙ කථිනෙ ආනිසංසවසෙන උප්පජ්ජනකපච්චාසාචීවරං “වත්ථූ”ති වුත්තං। කථිනචීවරං හෙතුපච්චය-සද්දෙහි වුත්තන්ති වෙදිතබ්බං।
bod:408:<b>පච්චුද්ධාරො තීහි ධම්මෙහී</b>තිආදි කථිනත්ථාරත්ථාය තිචීවරතො අඤ්ඤං වස්සිකසාටිකාදිං පච්චුද්ධරිතුං, අධිට්ඨහිත්වා අත්ථරිතුඤ්ච න වට්ටතීති දස්සනත්ථං වුත්තං। <b>“වචීභෙදෙනා”</b>ති එතෙන කෙවලං කායෙන කථිනත්ථාරො න රුහතීති දස්සෙති।
cen:පුබ්බකරණනිදානාදිවිභාගවණ්ණනා නිට්ඨිතා।
sub:කථිනාදිජානිතබ්බවිභාගවණ්ණනා
bod:412:<b>යෙසු</b> <pb V=2.288/> <b>රූපාදිධම්මෙසූ</b>ති “පුරිමවස්සංවුත්ථා භික්ඛූ, පඤ්චහි අනූනො සඞ්ඝො, චීවරමාසො, ධම්මෙන සමෙන සමුප්පන්නං චීවර”න්ති එවමාදීසු යෙසු රූපාරූපධම්මෙසු। <b>සතී</b>ති සන්තෙසු। <b>මිස්සීභාවො</b>ති සංසග්ගතා සමූහපඤ්ඤත්තිමත්තං। තෙනාහ <b>“න පරමත්ථතො එකො ධම්මො අත්ථී”</b>ති।
bod:416:<b>එකතො උප්පජ්ජන්තී</b>ති කථිනුද්ධාරෙන සහ උප්පජ්ජමානාරහා හොන්තීති අත්ථො। කථිනත්ථාරතො හි පභුති සබ්බෙ කථිනුද්ධාරා තං තං කාරණන්තරමාගම්ම උප්පජ්ජන්ති, තස්මා සබ්බෙ <b>එකුප්පාදා</b> නාම ජාතා। තෙසු අන්තරුබ්භාරසහුබ්භාරා ද්වෙ එව තං විහාරං අනත්ථතකථිනවිහාරසදිසං කරොන්තා සයං සකලෙන කථිනත්ථාරෙන සහ නිරුජ්ඣන්ති උද්ධාරභාවං පාපුණන්ති <pb M=2.305/>। අවසෙසා පන තං තං පාටිපුග්ගලිකමෙව කථිනත්ථාරං ද්වින්නං පලිබොධානං උපච්ඡින්දනවසෙන නිරොධෙන්තා සයං උද්ධාරභාවං පාපුණන්ති, න සකලං කථිනත්ථාරං। කථිනුද්ධාරානඤ්ච <b>නිරොධො</b> නාම තං තං කාරණමාගම්ම උද්ධාරභාවප්පත්ති, එවඤ්ච උප්පත්ති නාම කථිනුද්ධාරො එව। තෙනාහ <b>“සබ්බෙපි අත්ථාරෙන සද්ධිං එකතො උප්පජ්ජන්තී”</b>තිආදි। තත්ථ <b>පුරිමා ද්වෙ</b>ති “එකුප්පාදා එකනිරොධා”ති පාළියං පඨමං වුත්තා අන්තරුබ්භාරසහුබ්භාරා ද්වෙ। <b>තෙසූ</b>ති පක්කමනන්තිකාදීසු। <b>උද්ධාරභාවං පත්තෙසූ</b>ති උද්ධාරභාවප්පත්තිසඞ්ඛාතනිරොධං පත්තෙසූති අත්ථො। <b>අත්ථාරො තිට්ඨතී</b>ති කතචීවරං ආදාය පක්කන්තාදිපුග්ගලං ඨපෙත්වා තදවසෙසානං පලිබොධසබ්භාවතො කථිනත්ථාරො තිට්ඨති।
cen:කථිනාදිජානිතබ්බවිභාගවණ්ණනා නිට්ඨිතා।
cen:පඤ්ඤත්තිවග්ගවණ්ණනානයො නිට්ඨිතො।
tit:සඞ්ගහවග්ගො
