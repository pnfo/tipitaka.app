cha:2:රාධසංයුත්තං
tit:1:පඨමවග්ගො
sub:1:මාරසුත්තවණ්ණනා
bod:160:රාධසංයුත්තස්ස <pb V=2.297/> <pb M=2.308/> පඨමෙ <b>මාරො වා අස්සා</b>ති මරණං වා භවෙය්ය। <b>මාරෙතා වා</b>ති මාරෙතබ්බො වා। <b>යො වා පන මීයතී</b>ති යො වා පන මරති। <b>නිබ්බිදත්ථ</b>න්ති නිබ්බිදාඤාණත්ථං। <b>නිබ්බානත්ථා</b>ති ඵලවිමුත්ති නාමෙසා අනුපාදානිබ්බානත්ථාති අත්ථො। <b>අච්චයාසී</b>ති <pb P=2.336/> අතික්කන්තොසි। <b>නිබ්බානොගධ</b>න්ති නිබ්බානෙ පතිට්ඨිතං। ඉදං මග්ගබ්රහ්මචරියං නාම නිබ්බානබ්භන්තරෙ වුස්සති, න නිබ්බානං අතික්කමිත්වාති අත්ථො। <b>නිබ්බානපරියොසාන</b>න්ති නිබ්බානං අස්ස පරියොසානං, නිප්ඵත්ති නිට්ඨාති අත්ථො। පඨමං।
sub:2-10:සත්තසුත්තාදිවණ්ණනා
bod:161-169:දුතියෙ <b>සත්තො සත්තො</b>ති ලග්ගපුච්ඡා। <b>තත්ර සත්තො තත්ර විසත්තො</b>ති තත්ර ලග්ගො තත්ර විලග්ගො। <b>පංස්වාගාරකෙහී</b>ති පංසුඝරකෙහි। <b>කෙළායන්තී</b>ති කීළන්ති। <b>ධනායන්තී</b>ති ධනං විය මඤ්ඤන්ති। <b>මමායන්තී</b>ති “මම ඉදං, මම ඉද”න්ති මමත්තං කරොන්ති, අඤ්ඤස්ස ඵුසිතුම්පි න දෙන්ති। <b>විකීළනියං කරොන්තී</b>ති “නිට්ඨිතා කීළා”ති තෙ භින්දමානා කීළාවිගමං කරොන්ති। තතියෙ <b>භවනෙත්තී</b>ති භවරජ්ජු। චතුත්ථං උත්තානමෙව। පඤ්චමාදීසු චතූසු චත්තාරි සච්චානි කථිතානි, ද්වීසු කිලෙසප්පහානන්ති। දුතියාදීනි।
cen:පඨමො වග්ගො।
tit:2:දුතියවග්ගො
sub:1-12:මාරසුත්තාදිවණ්ණනා
bod:170-181:දුතියවග්ගස්ස <pb V=2.298/> පඨමෙ <b>මාරො, මාරො</b>ති මරණං පුච්ඡති। යස්මා පන රූපාදිවිනිමුත්තං මරණං නාම නත්ථි, තෙනස්ස භගවා <b>රූපං ඛො, රාධ, මාරො</b>තිආදිමාහ <pb M=2.309/>। දුතියෙ <b>මාරධම්මො</b>ති මරණධම්මො। එතෙනුපායෙන සබ්බත්ථ අත්ථො වෙදිතබ්බොති।
cen:දුතියො වග්ගො।
tit:3-4:ආයාචනවග්ගාදි
sub:1-11:මාරාදිසුත්තඑකාදසකවණ්ණනා
bod:182-205:තතො <pb P=2.337/> පරං උත්තානත්ථමෙව। අයඤ්හි රාධත්ථෙරො පටිභානියත්ථෙරො නාම। තථාගතස්ස ඉමං ථෙරං දිස්වා සුඛුමං කාරණං උපට්ඨාති। තෙනස්ස භගවා නානානයෙහි ධම්මං දෙසෙති। එවං ඉමස්මිං රාධසංයුත්තෙ ආදිතො ද්වෙ වග්ගා පුච්ඡාවසෙන දෙසිතා, තතියො ආයාචනෙන, චතුත්ථො උපනිසින්නකකථාවසෙන। සකලම්පි පනෙතං රාධසංයුත්තං ථෙරස්ස විමුත්තිපරිපාචනීයධම්මවසෙනෙව ගහිතන්ති වෙදිතබ්බං।
cen:රාධසංයුත්තවණ්ණනා නිට්ඨිතා।
