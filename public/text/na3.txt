cha:3:අකම්මනියවග්ගවණ්ණනා
bod:21:තතියස්ස <pb V=1.80/> පඨමෙ <b>අභාවිත</b>න්ති සමථවිපස්සනාභාවනාවසෙන න භාවිතං තථා අභාවිතත්තා। තඤ්හි “අවඩ්ඪිත”න්ති වුච්චති පටිපක්ඛාභිභවෙන පරිබ්රූහනාභාවතො। තෙනාහ භගවා – <b>“අකම්මනියං හොතී”</b>ති।
bod:22:දුතියෙ වුත්තවිපරියායෙන අත්ථො වෙදිතබ්බො। <b>පඨමෙ</b>ති තතියවග්ගස්ස පඨමසුත්තෙ। <b>වට්ටවසෙනා</b>ති විපාකවට්ටවසෙන। <b>තෙභූමකවට්ට</b>න්ති තෙභූමකවිපාකවට්ටං। <b>වට්ටපටිලාභාය කම්ම</b>න්ති විපාකවට්ටස්ස පටිලාභාය උපනිස්සයභූතං කම්මං, තස්ස සහායභූතං කිලෙසවට්ටම්පි කම්මග්ගහණෙනෙව සඞ්ගහිතන්ති දට්ඨබ්බං। <b>විවට්ටපටිලාභාය කම්ම</b>න්ති විවට්ටාධිගමස්ස උපනිස්සයභූතං කම්මං। යං පන චරිමභවනිබ්බත්තකං කම්මං, තං විවට්ටප්පටිලාභාය කම්මං හොති, න හොතීති? න හොති වට්ටපාදකභාවතො। චරිමභවපටිසන්ධි <pb M=1.89/> විය පන විවට්ටූපනිස්සයොති සක්කා විඤ්ඤාතුං। න හි කදාචි තිහෙතුකපටිසන්ධියා විනා විසෙසාධිගමො සම්භවති। <b>ඉමෙසු සුත්තෙසූ</b>ති ඉමෙසු පන පඨමදුතියසුත්තෙසු යථාක්කමං වට්ටවිවට්ටමෙව කථිතං।
bod:23:තතියෙ <b>අභාවිත</b>න්ති එත්ථ භාවනා නාම සමාධිභාවනා। සා යත්ථ ආසඞ්කිතබ්බා, තං කාමාවචරපඨමමහාකුසලචිත්තාදිඅභාවිතන්ති අධිප්පෙතන්ති ආහ – <b>“දෙවමනුස්සසම්පත්තියො”</b>තිආදි।
bod:24:චතුත්ථෙ යස්මා <b>චිත්ත</b>න්ති විවට්ටවසෙනෙව උප්පන්නචිත්තං අධිප්පෙතං, තස්මා ජාතිජරාබ්යාධිමරණසොකාදිදුක්ඛස්ස අනිබ්බත්තනතො මහතො අත්ථාය සංවත්තතීති යොජනා වෙදිතබ්බා।
bod:25-26:පඤ්චමඡට්ඨෙසු <b>උප්පන්න</b>න්ති අවිගතුප්පාදාදිඛණත්තයම්පි අභාවිතං භාවනාරහිතං අපාතුභූතමෙව පණ්ඩිතසම්මතස්ස උප්පන්නකිච්චස්ස අසාධනතො යථා “අපුත්තො”ති। සො හි සමත්ථො හුත්වා පිතු පුත්තකිච්චං අසාධෙන්තො අපුත්තොති ලොකෙ වුච්චති, එවං සම්පදමිදං। තෙනාහ – <b>“කස්මා”</b>තිආදි। <b>තෙසු ධම්මෙසූ</b>ති ලොකුත්තරපාදකජ්ඣානාදීසු। ථෙරො පන මත්ථකප්පත්තමෙව භාවිතං චිත්තං දස්සෙන්තො <b>“මග්ගචිත්තමෙවා”</b>ති ආහ।
bod:27-28:සත්තමට්ඨමෙසු <pb V=1.81/> <b>පුනප්පුනං අකත</b>න්ති භාවනාබහුලීකාරවසෙන පුනප්පුනං න කතං। <b>ඉමානිපි ද්වෙ</b>ති ඉමෙසු ද්වීසු සුත්තෙසු ආගතානි ඉමානිපි ද්වෙ චිත්තානි।
bod:29-30:නවමෙ <b>අධිවහතී</b>ති ආනෙති। <b>දුක්ඛෙනා</b>ති කිච්ඡෙන। <b>දුප්පෙසනතො</b>ති දුක්ඛෙන පෙසෙතබ්බතො। මත්ථකප්පත්තං විපස්සනාසුඛං පාකතිකජ්ඣානසුඛතො සන්තතරපණීතතරමෙවාති ආහ – <b>“ඣානසුඛතො විපස්සනාසුඛ”</b>න්ති। තෙනාහ භගවා –
gax:“සුඤ්ඤාගාරං පවිට්ඨස්ස, සන්තචිත්තස්ස භික්ඛුනො।
gae:අමානුසී රති හොති, සම්මා ධම්මං විපස්සතො॥
gax:“යතො <pb M=1.90/> යතො සම්මසති, ඛන්ධානං උදයබ්බයං।
gae:ලභතී පීතිපාමොජ්ජං, අමතං තං විජානත”න්ති॥ (ධ॰ ප॰ 374)।
bod:තඤ්හි චිත්තං විස්සට්ඨඉන්දවජිරසදිසං අමොඝභාවතො।
cen:අකම්මනියවග්ගවණ්ණනා නිට්ඨිතා।
