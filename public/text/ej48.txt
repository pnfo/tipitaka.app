cha:48:නළමාලිවග්ගො
sub:1:නළමාලියත්ථෙරඅපදානං
gax:1:“සුවණ්ණවණ්ණං <pb T=2.87/> <pb M=2.46/> <pb V=2.46/> සම්බුද්ධං, ආහුතීනං පටිග්ගහං।
gae:විපිනග්ගෙන ගච්ඡන්තං, අද්දසං ලොකනායකං॥
gax:2:“නළමාලං ගහෙත්වාන, නික්ඛමන්තො ච තාවදෙ।
gae:තත්ථද්දසාසිං සම්බුද්ධං, ඔඝතිණ්ණමනාසවං॥
gax:3:“පසන්නචිත්තො සුමනො, නළමාලමපූජයිං।
gae:දක්ඛිණෙය්යං මහාවීරං, සබ්බලොකානුකම්පකං॥
gax:4:“එකතිංසෙ ඉතො කප්පෙ, යං මාලමභිරොපයිං <n>පුප්ඵමභිරොපයිං (සී॰ ස්යා॰ පී॰)</n>।
gae:දුග්ගතිං නාභිජානාමි, බුද්ධපූජායිදං ඵලං॥
gax:5:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:6:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:7:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා නළමාලියො ථෙරො ඉමා ගාථායො
bod:අභාසිත්ථාති।
cen:නළමාලියත්ථෙරස්සාපදානං පඨමං।
sub:2:මණිපූජකත්ථෙරඅපදානං
gax:8:“පදුමුත්තරො <pb T=2.88/> <pb V=2.47/> <pb P=2.413/> නාම ජිනො, සබ්බධම්මාන පාරගූ।
gae:විවෙකකාමො සම්බුද්ධො, ගච්ඡතෙ අනිලඤ්ජසෙ॥
gax:9:“අවිදූරෙ හිමවන්තස්ස, මහාජාතස්සරො අහු।
gae:තත්ථ මෙ භවනං ආසි, පුඤ්ඤකම්මෙන සංයුතං॥
gax:10:“භවනා <pb M=2.47/> අභිනික්ඛම්ම, අද්දසං ලොකනායකං।
gae:ඉන්දීවරංව ජලිතං, ආදිත්තංව හුතාසනං॥
gax:11:“විචිනං නද්දසං පුප්ඵං, පූජයිස්සන්ති නායකං।
gae:සකං චිත්තං පසාදෙත්වා, අවන්දිං සත්ථුනො අහං॥
gax:12:“මම සීසෙ මණිං ගය්හ, පූජයිං ලොකනායකං।
gae:ඉමාය මණිපූජාය, විපාකො හොතු භද්දකො॥
gax:13:“පදුමුත්තරො ලොකවිදූ, ආහුතීනං පටිග්ගහො।
gae:අන්තලික්ඛෙ ඨිතො සත්ථා, ඉමං ගාථං අභාසථ॥
gax:14:‘සො තෙ ඉජ්ඣතු සඞ්කප්පො, ලභස්සු විපුලං සුඛං।
gae:ඉමාය මණිපූජාය, අනුභොහි මහායසං’॥
gax:15:“ඉදං වත්වාන භගවා, ජලජුත්තමනාමකො।
gae:අගමාසි බුද්ධසෙට්ඨො, යත්ථ චිත්තං පණීහිතං॥
gax:16:“සට්ඨිකප්පානි දෙවින්දො, දෙවරජ්ජමකාරයිං।
gae:අනෙකසතක්ඛත්තුඤ්ච, චක්කවත්තී අහොසහං॥
gax:17:“පුබ්බකම්මං <pb T=2.89/> සරන්තස්ස, දෙවභූතස්ස මෙ සතො।
gae:මණි නිබ්බත්තතෙ මය්හං, ආලොකකරණො මමං॥
gax:18:“ඡළසීතිසහස්සානි, නාරියො මෙ පරිග්ගහා।
gae:විචිත්තවත්ථාභරණා, ආමුක්කමණිකුණ්ඩලා <n>ආමුත්තමණිකුණ්ඩලා (සී॰ ස්යා॰ පී॰)</n>॥
gax:19:“අළාරපම්හා හසුලා, සුසඤ්ඤා තනුමජ්ඣිමා।
gae:පරිවාරෙන්ති මං නිච්චං, මණිපූජායිදං ඵලං॥
gax:20:“සොණ්ණමයා මණිමයා, ලොහිතඞ්ගමයා තථා।
gae:භණ්ඩා මෙ සුකතා හොන්ති, යදිච්ඡසි <n>යදිච්ඡාය (සී॰ පී॰)</n> පිළන්ධනා॥
gax:21:“කූටාගාරා <pb V=2.48/> ගහාරම්මා, සයනඤ්ච මහාරහං।
gae:මම සඞ්කප්පමඤ්ඤාය, නිබ්බත්තන්ති යදිච්ඡකං॥
gax:22:“ලාභා තෙසං සුලද්ධඤ්ච, යෙ ලභන්ති උපස්සුතිං।
gae:පුඤ්ඤක්ඛෙත්තං මනුස්සානං, ඔසධං සබ්බපාණිනං॥
gax:23:“මය්හම්පි <pb M=2.48/> <pb P=2.414/> සුකතං කම්මං, යොහං අදක්ඛි නායකං।
gae:විනිපාතා පමුත්තොම්හි, පත්තොම්හි අචලං පදං॥
gax:24:“යං යං යොනුපපජ්ජාමි, දෙවත්තං අථ මානුසං।
gae:දිවසඤ්චෙව රත්තිඤ්ච <n>සමන්තා සත්තරතනා (සී॰ පී॰ ක॰)</n>, ආලොකො හොති මෙ සදා॥
gax:25:“තායෙව මණිපූජාය, අනුභොත්වාන සම්පදා।
gae:ඤාණාලොකො මයා දිට්ඨො, පත්තොම්හි අචලං පදං॥
gax:26:“සතසහස්සිතො කප්පෙ, යං මණිං අභිපූජයිං।
gae:දුග්ගතිං නාභිජානාමි, මණිපූජායිදං ඵලං॥
gax:27:“කිලෙසා <pb T=2.90/> ඣාපිතා මය්හං…පෙ॰… විහරාමි අනාසවො॥
gax:28:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:29:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා මණිපූජකො ථෙරො ඉමා ගාථායො
bod:අභාසිත්ථාති।
cen:මණිපූජකත්ථෙරස්සාපදානං දුතියං।
sub:3:උක්කාසතිකත්ථෙරඅපදානං
gax:30:“කොසිකො නාම භගවා, චිත්තකූටෙ වසී තදා।
gae:ඣායී ඣානරතො බුද්ධො, විවෙකාභිරතො මුනි॥
gax:31:“අජ්ඣොගාහෙත්වා <n>අජ්ඣොගහෙත්වා (සී॰ ස්යා॰ පී॰)</n> හිමවන්තං, නාරීගණපුරක්ඛතො।
gae:අද්දසං කොසිකං බුද්ධං, පුණ්ණමායෙව චන්දිමං॥
gax:32:“උක්කාසතෙ ගහෙත්වාන, පරිවාරෙසහං තදා।
gae:සත්තරත්තින්දිවං ඨත්වා <n>බුද්ධො (ස්යා॰ ක॰)</n>, අට්ඨමෙන අගච්ඡහං॥
gax:33:“වුට්ඨිතං <pb V=2.49/> කොසිකං බුද්ධං, සයම්භුං අපරාජිතං।
gae:පසන්නචිත්තො වන්දිත්වා, එකං භික්ඛං අදාසහං॥
gax:34:“තෙන කම්මෙන ද්විපදින්ද, ලොකජෙට්ඨ නරාසභ।
gae:උප්පජ්ජිං තුසිතෙ කායෙ, එකභික්ඛායිදං ඵලං॥
gax:35:“දිවසඤ්චෙව <pb T=2.91/> <pb M=2.49/> රත්තිඤ්ච, ආලොකො හොති මෙ සදා।
gae:සමන්තා යොජනසතං, ඔභාසෙන ඵරාමහං॥
gax:36:“පඤ්චපඤ්ඤාසකප්පම්හි, චක්කවත්තී අහොසහං।
gae:චාතුරන්තො විජිතාවී, ජම්බුමණ්ඩස්ස <n>ජම්බුසණ්ඩස්ස (පී॰)</n> ඉස්සරො॥
gax:37:“තදා මෙ නගරං ආසි, ඉද්ධං ඵීතං සුනිම්මිතං।
gae:තිංසයොජනමායාමං, විත්ථාරෙන ච වීසති॥
gax:38:“සොභණං නාම නගරං, විස්සකම්මෙන මාපිතං।
gae:දසසද්දාවිවිත්තං තං, සම්මතාළසමාහිතං॥
gax:39:“න <pb P=2.415/> තම්හි නගරෙ අත්ථි, වල්ලිකට්ඨඤ්ච මත්තිකා।
gae:සබ්බසොණ්ණමයංයෙව, ජොතතෙ නිච්චකාලිකං॥
gax:40:“චතුපාකාරපරික්ඛිත්තං, තයො ආසුං මණිමයා।
gae:වෙමජ්ඣෙ තාලපන්තී ච, විස්සකම්මෙන මාපිතා॥
gax:41:“දසසහස්සපොක්ඛරඤ්ඤො, පදුමුප්පලඡාදිතා।
gae:පුණ්ඩරීකෙහි <n>පුණ්ඩරීකාදි (ස්යා॰)</n> සඤ්ඡන්නා, නානාගන්ධසමීරිතා॥
gax:42:“චතුන්නවුතිතො කප්පෙ, යං උක්කං ධාරයිං අහං।
gae:දුග්ගතිං නාභිජානාමි, උක්කධාරස්සිදං ඵලං॥
gax:43:“කිලෙසා ඣාපිතා මය්හං…පෙ॰… විහරාමි අනාසවො॥
gax:44:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:45:“පටිසම්භිදා <pb T=2.92/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා උක්කාසතිකො ථෙරො ඉමා ගාථායො
bod:අභාසිත්ථාති।
cen:උක්කාසතිකත්ථෙරස්සාපදානං තතියං।
sub:4:සුමනබීජනියත්ථෙරඅපදානං
gax:46:“විපස්සිනො <pb V=2.50/> භගවතො, බොධියා පාදපුත්තමෙ।
gae:සුමනො බීජනිං ගය්හ, අබීජිං බොධිමුත්තමං॥
gax:47:“එකනවුතිතො <pb M=2.50/> කප්පෙ, අබීජිං බොධිමුත්තමං।
gae:දුග්ගතිං නාභිජානාමි, බීජනාය ඉදං ඵලං॥
gax:48:“කිලෙසා ඣාපිතා මය්හං…පෙ॰… විහරාමි අනාසවො॥
gax:49:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:50:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සුමනබීජනියො ථෙරො ඉමා ගාථායො
bod:අභාසිත්ථාති।
cen:සුමනබීජනියත්ථෙරස්සාපදානං චතුත්ථං।
sub:5:කුම්මාසදායකත්ථෙරඅපදානං
gax:51:“එසනාය <pb T=2.93/> චරන්තස්ස, විපස්සිස්ස මහෙසිනො।
gae:රිත්තකං පත්තං දිස්වාන, කුම්මාසං පූරයිං අහං॥
gax:52:“එකනවුතිතො කප්පෙ, යං භික්ඛං අදදිං තදා।
gae:දුග්ගතිං නාභිජානාමි, කුම්මාසස්ස ඉදං ඵලං॥
gax:53:“කිලෙසා ඣාපිතා මය්හං…පෙ॰… විහරාමි අනාසවො॥
gax:54:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:55:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කුම්මාසදායකො ථෙරො ඉමා ගාථායො
bod:අභාසිත්ථාති।
cen:කුම්මාසදායකත්ථෙරස්සාපදානං පඤ්චමං।
sub:6:කුසට්ඨකදායකත්ථෙරඅපදානං
gax:56:“කස්සපස්ස <pb V=2.51/> <pb P=2.416/> භගවතො, බ්රාහ්මණස්ස වුසීමතො।
gae:පසන්නචිත්තො සුමනො, කුසට්ඨකමදාසහං॥
gax:57:“ඉමස්මිංයෙව කප්පස්මිං, කුසට්ඨකමදාසහං।
gae:දුග්ගතිං නාභිජානාමි, කුසට්ඨකස්සිදං ඵලං॥
gax:58:“කිලෙසා <pb T=2.94/> <pb M=2.51/> ඣාපිතා මය්හං…පෙ॰… විහරාමි අනාසවො॥
gax:59:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:60:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කුසට්ඨකදායකො ථෙරො ඉමා ගාථායො
bod:අභාසිත්ථාති।
cen:කුසට්ඨකදායකත්ථෙරස්සාපදානං ඡට්ඨං।
sub:7:ගිරිපුන්නාගියත්ථෙරඅපදානං
gax:61:“සොභිතො නාම සම්බුද්ධො, චිත්තකූටෙ වසී තදා।
gae:ගහෙත්වා ගිරිපුන්නාගං, සයම්භුං අභිපූජයිං॥
gax:62:“චතුන්නවුතිතො කප්පෙ, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:63:“කිලෙසා ඣාපිතා මය්හං…පෙ॰… විහරාමි අනාසවො॥
gax:64:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:65:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.95/> සුදං ආයස්මා ගිරිපුන්නාගියො ථෙරො ඉමා ගාථායො
bod:අභාසිත්ථාති।
cen:ගිරිපුන්නාගියත්ථෙරස්සාපදානං සත්තමං।
sub:8:වල්ලිකාරඵලදායකත්ථෙරඅපදානං
gax:66:“සුමනො <pb V=2.52/> නාම සම්බුද්ධො, තක්කරායං වසී තදා।
gae:වල්ලිකාරඵලං ගය්හ, සයම්භුස්ස අදාසහං॥
gax:67:“එකතිංසෙ ඉතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:68:“කිලෙසා ඣාපිතා මය්හං…පෙ॰… විහරාමි අනාසවො॥
gax:69:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:70:“පටිසම්භිදා <pb M=2.52/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා වල්ලිකාරඵලදායකො ථෙරො ඉමා
bod:ගාථායො අභාසිත්ථාති।
cen:වල්ලිකාරඵලදායකත්ථෙරස්සාපදානං අට්ඨමං।
sub:9:පානධිදායකත්ථෙරඅපදානං
gax:71:“අනොමදස්සී <pb P=2.417/> භගවා, ලොකජෙට්ඨො නරාසභො।
gae:දිවාවිහාරා නික්ඛම්ම, පථමාරුහි <n>පීතිමාරුය්හි (ස්යා॰)</n> චක්ඛුමා॥
gax:72:“පානධිං <pb T=2.96/> සුකතං ගය්හ, අද්ධානං පටිපජ්ජහං।
gae:තත්ථද්දසාසිං සම්බුද්ධං, පත්තිකං චාරුදස්සනං॥
gax:73:“සකං චිත්තං පසාදෙත්වා, නීහරිත්වාන පානධිං।
gae:පාදමූලෙ ඨපෙත්වාන, ඉදං වචනමබ්රවිං॥
gax:74:“‘අභිරූහ මහාවීර, සුගතින්ද විනායක।
gae:ඉතො ඵලං ලභිස්සාමි, සො මෙ අත්ථො සමිජ්ඣතු’॥
gax:75:“අනොමදස්සී භගවා, ලොකජෙට්ඨො නරාසභො।
gae:පානධිං අභිරූහිත්වා, ඉදං වචනමබ්රවි॥
gax:76:“‘යො පානධිං මෙ අදාසි, පසන්නො සෙහි පාණිභි।
gae:තමහං කිත්තයිස්සාමි, සුණාථ මම භාසතො’॥
gax:77:“බුද්ධස්ස <pb V=2.53/> ගිරමඤ්ඤාය, සබ්බෙ දෙවා සමාගතා।
gae:උදග්ගචිත්තා සුමනා, වෙදජාතා කතඤ්ජලී॥
gax:78:“පානධීනං පදානෙන, සුඛිතොයං භවිස්සති।
gae:පඤ්චපඤ්ඤාසක්ඛත්තුඤ්ච, දෙවරජ්ජං කරිස්සති॥
gax:79:“සහස්සක්ඛත්තුං රාජා ච, චක්කවත්තී භවිස්සති।
gae:පදෙසරජ්ජං විපුලං, ගණනාතො අසඞ්ඛියං॥
gax:80:“අපරිමෙය්යෙ ඉතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන <n>නාමෙන (සබ්බත්ථ)</n>, සත්ථා ලොකෙ භවිස්සති॥
gax:81:“තස්ස <pb M=2.53/> ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:82:“දෙවලොකෙ <pb T=2.97/> මනුස්සෙ වා, නිබ්බත්තිස්සති පුඤ්ඤවා।
gae:දෙවයානපටිභාගං, යානං පටිලභිස්සති॥
gax:83:“පාසාදා සිවිකා වය්හං, හත්ථිනො සමලඞ්කතා।
gae:රථා වාජඤ්ඤසංයුත්තා, සදා පාතුභවන්ති මෙ॥
gax:84:“අගාරා නික්ඛමන්තොපි, රථෙන නික්ඛමිං අහං।
gae:කෙසෙසු ඡිජ්ජමානෙසු, අරහත්තමපාපුණිං॥
gax:85:“ලාභා මය්හං සුලද්ධං මෙ, වාණිජ්ජං සුප්පයොජිතං।
gae:දත්වාන පානධිං එකං, පත්තොම්හි අචලං පදං॥
gax:86:“අපරිමෙය්යෙ ඉතො කප්පෙ, යං පානධිමදාසහං।
gae:දුග්ගතිං නාභිජානාමි, පානධිස්ස ඉදං ඵලං॥
gax:87:“කිලෙසා <pb P=2.418/> ඣාපිතා මය්හං…පෙ॰… විහරාමි අනාසවො॥
gax:88:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:89:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පානධිදායකො ථෙරො ඉමා ගාථායො
bod:අභාසිත්ථාති।
cen:පානධිදායකත්ථෙරස්සාපදානං නවමං।
sub:10:පුලිනචඞ්කමියත්ථෙරඅපදානං
gax:90:“මිගලුද්දො <pb T=2.98/> <pb V=2.54/> පුරෙ ආසිං, අරඤ්ඤෙ කානනෙ අහං।
gae:වාතමිගං ගවෙසන්තො, චඞ්කමං අද්දසං අහං॥
gax:91:“උච්ඡඞ්ගෙන පුලිනං <n>පුළිනං (සී॰ ස්යා॰ පී॰ ක॰)</n> ගය්හ, චඞ්කමෙ ඔකිරිං අහං।
gae:පසන්නචිත්තො සුමනො, සුගතස්ස සිරීමතො॥
gax:92:“එකතිංසෙ ඉතො කප්පෙ, පුලිනං ඔකිරිං අහං।
gae:දුග්ගතිං නාභිජානාමි, පුලිනස්ස ඉදං ඵලං॥
gax:93:“කිලෙසා <pb M=2.54/> ඣාපිතා මය්හං…පෙ॰… විහරාමි අනාසවො॥
gax:94:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:95:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පුලිනචඞ්කමියො ථෙරො ඉමා ගාථායො
bod:අභාසිත්ථාති।
cen:පුලිනචඞ්කමියත්ථෙරස්සාපදානං දසමං।
cen:නළමාලිවග්ගො අට්ඨචත්තාලීසමො।
bod:තස්සුද්දානං –
gax:නළමාලී මණිදදො, උක්කාසතිකබීජනී।
gae:කුම්මාසො ච කුසට්ඨො ච, ගිරිපුන්නාගියොපි ච॥
gax:වල්ලිකාරො <pb T=2.99/> පානධිදො, අථො පුලිනචඞ්කමො।
gae:ගාථායො පඤ්චනවුති, ගණිතායො විභාවිභි॥
