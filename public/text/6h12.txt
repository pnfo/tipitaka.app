cha:12:ද්වාදසමො පරිච්ඡෙදො
sub:පඤ්ඤත්තිනිද්දෙසො
bod:එත්ථාහ <pb P=.83/> <pb V=.105/> – “කිං එත්තකමෙව ඤෙය්යං, උදාහු අඤ්ඤම්පි අත්ථී”ති? අත්ථි පඤ්ඤත්ති නාමාති। සා පනෙසා පඤ්ඤපෙතබ්බතො, පඤ්ඤාපනතො ච “පඤ්ඤත්තී”ති වුච්චති। තෙනෙවාහ – “යා තෙසං තෙසං ධම්මානං සඞ්ඛා සමඤ්ඤා පඤ්ඤත්ති වොහාරො නාමං නාමකම්මං නාමධෙය්යං නිරුත්ති බ්යඤ්ජනං අභිලාපො”ති। තත්ථ සඞ්ඛායතීති <b>සඞ්ඛා,</b> කථීයතීති අත්ථො। කින්ති කථීයති? “අහ”න්ති “මම”න්ති “පරො”ති “පරස්සා”ති “මඤ්චො”ති “පීඨ”න්ති අනෙකෙහි ආකාරෙහි කථීයතීති සඞ්ඛා। සමඤ්ඤායතීති <b>සමඤ්ඤා</b>। පඤ්ඤාපීයතීති <b>පඤ්ඤත්ති</b>। වොහරීයතීති <b>වොහාරො</b>। කින්ති වොහරීයති? “අහ”න්ති “මම”න්ති “පරො”ති “පරස්සා”ති “මඤ්චො”ති “පීඨ”න්ති। එවං තාව <b>පඤ්ඤපෙතබ්බතො පඤ්ඤත්තී</b>ති වුත්තා। “අහ”න්ති හි රූපාදයො ධම්මෙ උපාදාය පටිච්ච කාරණං කත්වා යථා තෙ රූපාදයො ධම්මා උප්පාදවයවන්තො, න එවංවිධා, කෙවලං ලොකසඞ්කෙතෙන <pb M=.113/> සිද්ධා යා අයං “අහ”න්ති කථීයති චෙව පඤ්ඤාපීයති ච, එසා පඤ්ඤත්තීති අත්ථො।
bod:ඉදානි පඤ්ඤාපනතො පඤ්ඤත්තිං පකාසෙතුං <b>“නාමං නාමකම්ම”</b>න්තිආදිමාහ। තත්ථ <b>නාම</b>න්ති තං තං ධම්මං “එස ඉත්ථන්නාමො නාමා”ති පඤ්ඤපෙති, තස්මා තං පඤ්ඤත්තීති පවුච්චති। <b>නාමකම්ම</b>න්තිආදීනි තස්සා එව වෙවචනානි। අයං <b>පඤ්ඤාපනතො පඤ්ඤත්ති</b> නාම।
bod:සා පනෙසා තජ්ජාපඤ්ඤත්ති උපාදාපඤ්ඤත්ති උපනිධාපඤ්ඤත්තීති තිවිධා හොති। තත්ථ <b>තජ්ජාපඤ්ඤත්ති</b> නාම චක්ඛුසොතරූපසද්දපථවීතෙජොවායොතිආදිනයප්පවත්තා। <b>උපාදාපඤ්ඤත්ති</b> පන සමූහාසමූහවසෙන දුවිධා හොති। තත්ථ <b>සමූහපඤ්ඤත්ති</b> නාම රූපාරූපධම්මෙසු එකස්ස වා බහූනං වා නාමං ගහෙත්වා සමූහමෙවොපාදාය වුච්චති। කථං? අච්ඡතරච්ඡඝටපටාදිප්පභෙදා। අයං සමූහපඤ්ඤත්ති <pb P=.84/> නාම। <b>අසමූහපඤ්ඤත්ති</b> පන දිසාකාසකාලනිමිත්තාභාවනිරොධාදිභෙදා।
bod:යදා පන සා විජ්ජමානං පරමත්ථං ජොතයති, තදා <b>“විජ්ජමානපඤ්ඤත්තී”</b>ති පවුච්චති। යදා අවිජ්ජමානං සමූහාසමූහභෙදං නාමමත්තං ජොතයති, තදා <b>“අවිජ්ජමානපඤ්ඤත්තී”</b>ති පවුච්චති <pb V=.106/>। දුවිධාපි පනෙසා සොතද්වාරජවනානන්තරං ගහිතපුබ්බසඞ්කෙතමනොද්වාරජවනවිඤ්ඤාණෙන විඤ්ඤායති। යාය ගහිතපුබ්බසඞ්කෙතෙන මනොද්වාරජවනවිඤ්ඤාණෙන පඤ්ඤාපීයති। යං සන්ධාය “විජ්ජමානපඤ්ඤත්ති, අවිජ්ජමානපඤ්ඤත්ති, විජ්ජමානෙන අවිජ්ජමානපඤ්ඤත්ති, අවිජ්ජමානෙන විජ්ජමානපඤ්ඤත්ති, විජ්ජමානෙන විජ්ජමානපඤ්ඤත්ති, අවිජ්ජමානෙන අවිජ්ජමානපඤ්ඤත්තී”ති ඡක්කනයො වුත්තො। තත්ථ පරමත්ථතො විජ්ජමානානං රූපාදීනං පඤ්ඤාපනා <b>විජ්ජමානපඤ්ඤත්ති</b>। තථා අවිජ්ජමානානමිත්ථිපුරිසාදීනං පඤ්ඤාපනා <b>අවිජ්ජමානපඤ්ඤත්ති</b>। ඨපෙත්වා පන වචනත්ථං කෙනචි ආකාරෙන අනුපලබ්භමානානං පඤ්චමසච්චාදීනං, තිත්ථියපරිකප්පිතානං වා පකතිපුරිසාදීනං පඤ්ඤාපනාපි <b>අවිජ්ජමානපඤ්ඤත්තියෙව</b> <pb M=.114/>। “තෙවිජ්ජො, ඡළභිඤ්ඤො”ති එවමාදිනයප්පවත්තා <b>විජ්ජමානෙන අවිජ්ජමානපඤ්ඤත්ති</b>। “ඉත්ථිසද්දො, පුරිසසද්දො”ති එවමාදිකා <b>අවිජ්ජමානෙන විජ්ජමානපඤ්ඤත්ති</b>। “චක්ඛුවිඤ්ඤාණං, සොතවිඤ්ඤාණ”න්ති එවමාදිකා <b>විජ්ජමානෙන විජ්ජමානපඤ්ඤත්ති</b>। “ඛත්තියකුමාරො, බ්රාහ්මණකුමාරො, භික්ඛුකුමාරො”ති එවමාදිකා <b>අවිජ්ජමානෙන අවිජ්ජමානපඤ්ඤත්තී</b>ති එවං වුත්තා ඡ පඤ්ඤත්තියොපි එත්ථෙව සඞ්ගහං ගච්ඡන්ති। අයං උපාදාපඤ්ඤත්ති නාම।
bod:<b>උපනිධාපඤ්ඤත්ති</b>පි එතිස්සා එව පභෙදා, සා පන “දීඝං උපනිධාය රස්සො, රස්සං උපනිධාය දීඝො”තිආදිනයප්පවත්තා “කපණං මානුසකං රජ්ජං දිබ්බසුඛං උපනිධායා”ති එවමාදිකා ච, තස්මා පඤ්ඤපෙතබ්බතො ච පඤ්ඤාපනතො ච පඤ්ඤත්තීති වෙදිතබ්බා। සමඤ්ඤා සමත්තා।
gax:778:පරමත්ථතො ච පඤ්ඤත්ති, තතියා කොටි න විජ්ජති।
gae:ද්වීසු ඨානෙසු කුසලො, පරවාදෙසු න කම්පති॥
cen:ඉති අභිධම්මාවතාරෙ පඤ්ඤත්තිනිද්දෙසො නාම
cen:ද්වාදසමො පරිච්ඡෙදො।
