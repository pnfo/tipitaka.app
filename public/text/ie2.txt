cha:3:පඤ්චඞ්ගිකවග්ගො
sub:1:පඨමඅගාරවසුත්තවණ්ණනා
bod:21:තතියස්ස <pb P=3.228/> පඨමෙ <b>අසභාගවුත්තිකො</b>ති අසභාගාය විසදිසාය ජීවිතවුත්තියා සමන්නාගතො <pb V=3.7/>। <b>ආභිසමාචාරිකං ධම්ම</b>න්ති උත්තමසමාචාරභූතං වත්තවසෙන පඤ්ඤත්තසීලං। <b>සෙඛං ධම්ම</b>න්ති සෙඛපණ්ණත්තිසීලං। <b>සීලානී</b>ති චත්තාරි මහාසීලානි। <b>සම්මාදිට්ඨි</b>න්ති විපස්සනාසම්මාදිට්ඨිං। <b>සම්මාසමාධි</b>න්ති මග්ගසමාධිඤ්චෙව ඵලසමාධිඤ්ච। ඉමස්මිං සුත්තෙ සීලාදීනි මිස්සකානි කථිතානි।
sub:2:දුතියඅගාරවසුත්තවණ්ණනා
bod:22:දුතියෙ <b>සීලක්ඛන්ධ</b>න්ති සීලරාසිං। සෙසද්වයෙපි එසෙව නයො। ඉමෙ පන තයොපි ඛන්ධා මිස්සකාව කථිතාති।
sub:3:උපක්කිලෙසසුත්තවණ්ණනා
bod:23:තතියෙ <b>න ච පභස්සර</b>න්ති න ච පභාවන්තං। <b>පභඞ්ගු චා</b>ති පභිජ්ජනසභාවං। <b>අයො</b>ති කාළලොහං। <b>ලොහ</b>න්ති ඨපෙත්වා ඉධ වුත්තානි චත්තාරි අවසෙසං ලොහං। <b>සජ්ඣ</b>න්ති රජතං। <b>චිත්තස්සා</b>ති චාතුභූමකකුසලචිත්තස්ස। තෙභූමකස්ස තාව උපක්කිලෙසා හොන්තු, ලොකුත්තරස්ස කථං හොන්තීති? උප්පජ්ජිතුං අප්පදානෙන। යදග්ගෙන හි උප්පජ්ජිතුං න දෙන්ති, තදග්ගෙනෙව තෙ ලොකියස්සපි ලොකුත්තරස්සපි උපක්කිලෙසා නාම හොන්ති। <b>පභඞ්ගු චා</b>ති ආරම්මණෙ චුණ්ණවිචුණ්ණභාවූපගමනෙන භිජ්ජනසභාවං। <b>සම්මා</b> <pb P=3.229/> <b>සමාධියති ආසවානං ඛයායා</b>ති ආසවානං ඛයසඞ්ඛාතස්ස අරහත්තස්ස අත්ථාය හෙතුනා කාරණෙන සමාධියති। එත්තාවතා <pb M=3.7/> චිත්තං විසොධෙත්වා අරහත්තෙ පතිට්ඨිතං ඛීණාසවං දස්සෙති। ඉදානිස්ස අභිඤ්ඤාපටිවෙධං දස්සෙන්තො <b>යස්ස යස්ස චා</b>තිආදිමාහ। තං උත්තානත්ථමෙවාති।
sub:4:දුස්සීලසුත්තවණ්ණනා
bod:24:චතුත්ථෙ <b>හතූපනිසො</b>ති හතඋපනිස්සයො හතකාරණො। <b>යථාභූතඤාණදස්සන</b>න්ති නාමරූපපරිච්ඡෙදඤාණං ආදිං කත්වා තරුණවිපස්සනා। <b>නිබ්බිදාවිරාගො</b>ති නිබ්බිදා ච විරාගො ච <pb V=3.8/>। තත්ථ නිබ්බිදා බලවවිපස්සනා, විරාගො මග්ගො। <b>විමුත්තිඤාණදස්සන</b>න්ති ඵලවිමුත්ති ච පච්චවෙක්ඛණඤාණඤ්ච।
sub:5:අනුග්ගහිතසුත්තවණ්ණනා
bod:25:පඤ්චමෙ <b>සම්මාදිට්ඨී</b>ති විපස්සනාසම්මාදිට්ඨි। <b>චෙතොවිමුත්තිඵලා</b>තිආදීසු <b>චෙතොවිමුත්තී</b>ති මග්ගඵලසමාධි। <b>පඤ්ඤාවිමුත්තී</b>ති ඵලඤාණං। <b>සීලානුග්ගහිතා</b>ති සීලෙන අනුග්ගහිතා අනුරක්ඛිතා। <b>සුතානුග්ගහිතා</b>ති බාහුසච්චෙන අනුග්ගහිතා। <b>සාකච්ඡානුග්ගහිතා</b>ති ධම්මසාකච්ඡාය අනුග්ගහිතා। <b>සමථානුග්ගහිතා</b>ති චිත්තෙකග්ගතාය අනුග්ගහිතා।
bod:ඉමස්ස පනත්ථස්ස ආවිභාවත්ථං මධුරම්බබීජං රොපෙත්වා සමන්තා මරියාදං බන්ධිත්වා කාලානුකාලං උදකං ආසිඤ්චිත්වා කාලානුකාලං මූලානි සොධෙත්වා කාලානුකාලං පතිතපාණකෙ හාරෙත්වා කාලානුකාලං මක්කටජාලං ලුඤ්චිත්වා අම්බං පටිජග්ගන්තො පුරිසො දස්සෙතබ්බො। තස්ස හි පුරිසස්ස මධුරම්බබීජරොපනං විය විපස්සනාසම්මාදිට්ඨි දට්ඨබ්බා, මරියාදබන්ධනං විය සීලෙන අනුග්ගණ්හනං, උදකාසෙචනං <pb P=3.230/> විය සුතෙන අනුග්ගණ්හනං, මූලපරිසොධනං විය සාකච්ඡාය අනුග්ගණ්හනං, පාණකහරණං විය ඣානවිපස්සනාපාරිපන්ථිකසොධනවසෙන සමථානුග්ගණ්හනං, මක්කටජාලලුඤ්චනං විය බලවවිපස්සනානුග්ගණ්හනං, එවං අනුග්ගහිතස්ස රුක්ඛස්ස ඛිප්පමෙව වඩ්ඪිත්වා ඵලප්පදානං විය ඉමෙහි සීලාදීහි අනුග්ගහිතාය මූලසම්මාදිට්ඨියා ඛිප්පමෙව මග්ගවසෙන වඩ්ඪිත්වා චෙතොවිමුත්තිපඤ්ඤාවිමුත්තිඵලප්පදානං වෙදිතබ්බං।
sub:6:විමුත්තායතනසුත්තවණ්ණනා
bod:26:ඡට්ඨෙ <pb M=3.8/> <b>විමුත්තායතනානී</b>ති විමුච්චනකාරණානි। <b>යත්ථා</b>ති යෙසු විමුත්තායතනෙසු। <b>සත්ථා ධම්මං දෙසෙතී</b>ති චතුසච්චධම්මං දෙසෙති। <b>අත්ථපටිසංවෙදිනො</b>ති පාළිඅත්ථං ජානන්තස්ස। <b>ධම්මපටිසංවෙදිනො</b>ති පාළිං ජානන්තස්ස। <b>පාමොජ්ජ</b>න්ති තරුණපීති। <b>පීතී</b>ති තුට්ඨාකාරභූතා බලවපීති। <b>කායො</b>ති නාමකායො। <b>පස්සම්භතී</b>ති පටිප්පස්සම්භති। <b>සුඛං වෙදෙතී</b>ති සුඛං පටිලභති। <b>චිත්තං සමාධියතී</b>ති අරහත්තඵලසමාධිනා සමාධියති। අයඤ්හි තං ධම්මං සුණන්තො ආගතාගතට්ඨානෙ ඣානවිපස්සනාමග්ගඵලානි ජානාති, තස්ස එවං ජානතො පීති උප්පජ්ජති। සො <pb V=3.9/> තස්සා පීතියා අන්තරා ඔසක්කිතුං න දෙන්තො උපචාරකම්මට්ඨානිකො හුත්වා විපස්සනං වඩ්ඪෙත්වා අරහත්තං පාපුණාති। තං සන්ධාය වුත්තං – “චිත්තං සමාධියතී”ති। සෙසෙසුපි එසෙව නයො। අයං පන විසෙසො – <b>සමාධිනිමිත්ත</b>න්ති අට්ඨතිංසාය ආරම්මණෙසු අඤ්ඤතරො සමාධියෙව සමාධිනිමිත්තං। <b>සුග්ගහිතං</b> <pb P=3.231/> <b>හොතී</b>තිආදිසු ආචරියස්ස සන්තිකෙ කම්මට්ඨානං උග්ගණ්හන්තෙන සුට්ඨු ගහිතං හොති සුට්ඨු මනසිකතං සුට්ඨු උපධාරිතං। <b>සුප්පටිවිද්ධං පඤ්ඤායා</b>ති පඤ්ඤාය සුට්ඨු පච්චක්ඛං කතං। <b>තස්මිං ධම්මෙ</b>ති තස්මිං කම්මට්ඨානපාළිධම්මෙ। ඉති ඉමස්මිං සුත්තෙ පඤ්චපි විමුත්තායතනානි අරහත්තං පාපෙත්වා කථිතානීති।
sub:7:සමාධිසුත්තවණ්ණනා
bod:27:සත්තමෙ <b>අප්පමාණ</b>න්ති පමාණකරධම්මරහිතං ලොකුත්තරං। <b>නිපකා පතිස්සතා</b>ති නෙපක්කෙන ච සතියා ච සමන්නාගතා හුත්වා। <b>පඤ්ච ඤාණානී</b>ති පඤ්ච පච්චවෙක්ඛණඤාණානි। <b>පච්චත්තඤ්ඤෙව උප්පජ්ජන්තී</b>ති අත්තනියෙව උප්පජ්ජන්ති। <b>අයං සමාධි පච්චුප්පන්නසුඛො චෙවා</b>තිආදීසු අරහත්තඵලසමාධි අධිප්පෙතො। මග්ගසමාධීතිපි වදන්තියෙව। සො හි අප්පිතප්පිතක්ඛණෙ සුඛත්තා <b>පච්චුප්පන්නසුඛො,</b> පුරිමො පුරිමො පච්ඡිමස්ස පච්ඡිමස්ස සමාධිසුඛස්ස පච්චයත්තා <b>ආයතිං සුඛවිපාකො,</b> කිලෙසෙහි ආරකත්තා <b>අරියො,</b> කාමාමිසවට්ටාමිසලොකාමිසානං අභාවා <b>නිරාමිසො</b>। බුද්ධාදීහි මහාපුරිසෙහි සෙවිතත්තා <b>අකාපුරිසසෙවිතො</b>। අඞ්ගසන්තතාය ආරම්මණසන්තතාය සබ්බකිලෙසදරථසන්තතාය ච <b>සන්තො,</b> අතප්පනියට්ඨෙන <b>පණීතො</b>। කිලෙසප්පටිප්පස්සද්ධියා ලද්ධත්තා කිලෙසප්පටිප්පස්සද්ධිභාවං වා ලද්ධත්තා <b>පටිප්පස්සද්ධලද්ධො</b>। පටිප්පස්සද්ධං පටිප්පස්සද්ධීති හි ඉදං අත්ථතො එකං। පටිප්පස්සද්ධකිලෙසෙන <pb M=3.9/> වා අරහතා ලද්ධත්තාපි <b>පටිප්පස්සද්ධලද්ධො,</b> එකොදිභාවෙන අධිගතත්තා එකොදිභාවමෙව වා අධිගතත්තා <b>එකොදිභාවාධිගතො</b>। අප්පගුණසාසවසමාධි විය සසඞ්ඛාරෙන සප්පයොගෙන <pb P=3.232/> චිත්තෙන පච්චනීකධම්මෙ නිග්ගය්හ කිලෙසෙ වාරෙත්වා අනධිගතත්තා <b>න සසඞ්ඛාරනිග්ගය්හවාරිතගතො</b>। තං සමාධිං සමාපජ්ජන්තො තතො වා වුට්ඨහන්තො සතිවෙපුල්ලප්පත්තත්තා <b>සතොව සමාපජ්ජති, සතොව වුට්ඨහති</b>। යථාපරිච්ඡින්නකාලවසෙන වා සතො සමාපජ්ජති, සතො වුට්ඨහති। තස්මා යදෙත්ථ “අයං සමාධි පච්චුප්පන්නසුඛො චෙව ආයතිඤ්ච සුඛවිපාකො චා”ති එවං පච්චවෙක්ඛමානස්ස පච්චත්තංයෙව අපරප්පච්චයඤාණං උප්පජ්ජති, තං එකං ඤාණං। එසෙව නයො සෙසෙසු। එවං ඉමානි පඤ්ච ඤාණානි පච්චත්තඤ්ඤෙව උප්පජ්ජන්තීති।
sub:8:පඤ්චඞ්ගිකසුත්තවණ්ණනා
bod:28:අට්ඨමෙ <pb V=3.10/> <b>අරියස්සා</b>ති වික්ඛම්භනවසෙන පහීනකිලෙසෙහි ආරකා ඨිතස්ස। <b>භාවනං දෙසෙස්සාමී</b>ති බ්රූහනං වඩ්ඪනං පකාසයිස්සාමි। <b>ඉමමෙව කාය</b>න්ති ඉමං කරජකායං। <b>අභිසන්දෙතී</b>ති තෙමෙති ස්නෙහෙති, සබ්බත්ථ පවත්තපීතිසුඛං කරොති। <b>පරිසන්දෙතී</b>ති සමන්තතො සන්දෙති। <b>පරිපූරෙතී</b>ති වායුනා භස්තං විය පූරෙති। <b>පරිප්ඵරතී</b>ති සමන්තතො ඵුසති। <b>සබ්බාවතො කායස්සා</b>ති අස්ස භික්ඛුනො සබ්බකොට්ඨාසවතො කායස්ස කිඤ්චි උපාදින්නකසන්තතිපවත්තිට්ඨානෙ ඡවිමංසලොහිතානුගතං අණුමත්තම්පි ඨානං පඨමජ්ඣානසුඛෙන අඵුටං නාම න හොති।
bod:<b>දක්ඛො</b>ති ඡෙකො පටිබලො න්හානීයචුණ්ණානි කාතුඤ්චෙව යොජෙතුඤ්ච සන්නෙතුඤ්ච। <b>කංසථාලෙ</b>ති යෙන කෙනචි ලොහෙන කතභාජනෙ। මත්තිකාභාජනං පන ථිරං න හොති, සන්නෙන්තස්ස භිජ්ජති। තස්මා තං න දස්සෙසි। <b>පරිප්ඵොසකං</b> <pb P=3.233/> <b>පරිප්ඵොසක</b>න්ති සිඤ්චිත්වා සිඤ්චිත්වා। <b>සන්නෙය්යා</b>ති වාමහත්ථෙන කංසථාලං ගහෙත්වා දක්ඛිණහත්ථෙන පමාණයුත්තං උදකං සිඤ්චිත්වා සිඤ්චිත්වා පරිමද්දන්තො පිණ්ඩං කරෙය්ය। <b>ස්නෙහානුගතා</b>ති උදකසිනෙහෙන අනුගතා। <b>ස්නෙහපරෙතා</b>ති උදකසිනෙහෙන පරිග්ගහිතා। <b>සන්තරබාහිරා</b>ති <pb M=3.10/> සද්ධිං අන්තොපදෙසෙන චෙව බහිපදෙසෙන ච, සබ්බත්ථකමෙව උදකසිනෙහෙන ඵුටාති අත්ථො। <b>න ච පග්ඝරිණී</b>ති න බින්දු බින්දු උදකං පග්ඝරති, සක්කා හොති හත්ථෙනපි ද්වීහිපි අඞ්ගුලීහි ගහෙතුං ඔවට්ටිකායපි කාතුන්ති අත්ථො।
bod:දුතියජ්ඣානසුඛඋපමායං <b>උබ්භිදොදකො</b>ති උබ්භින්නඋදකො, න හෙට්ඨා උබ්භිජ්ජිත්වා උග්ගච්ඡනඋදකො, අන්තොයෙව පන උප්පජ්ජනඋදකොති අත්ථො। <b>ආයමුඛ</b>න්ති ආගමනමග්ගො। <b>දෙවො</b>ති මෙඝො। <b>කාලෙන කාල</b>න්ති කාලෙ කාලෙ, අන්වඩ්ඪමාසං වා අනුදසාහං වාති අත්ථො। <b>ධාර</b>න්ති වුට්ඨිං। <b>නානුප්පවෙච්ඡෙය්යා</b>ති නප්පවෙසෙය්ය, න වස්සෙය්යාති අත්ථො। <b>සීතා වාරිධාරා උබ්භිජ්ජිත්වා</b>ති සීතා වාරිධාරා තං රහදං පූරයමානා <pb P=3.234/> උබ්භිජ්ජිත්වා। හෙට්ඨා උග්ගච්ඡනඋදකඤ්හි උග්ගන්ත්වා භිජ්ජන්තං උදකං ඛොභෙති, චතූහි දිසාහි පවිසනඋදකං පුරාණපණ්ණතිණකට්ඨදණ්ඩකාදීහි උදකං ඛොභෙති। වුට්ඨිඋදකං ධාරානිපාතබුබ්බුළකෙහි උදකං ඛොභෙති, සන්නිසින්නමෙව පන හුත්වා ඉද්ධිනිම්මිතමිව උප්පජ්ජමානං උදකං ඉමං පදෙසං ඵරති, ඉමං න ඵරතීති නත්ථි। තෙන අඵුටොකාසො නාම න හොති। තත්ථ රහදො විය කරජකායො, උදකං විය දුතියජ්ඣානසුඛං, සෙසං පුරිමනයෙනෙව වෙදිතබ්බං।
bod:තතියජ්ඣානසුඛඋපමායං <pb V=3.11/> උප්පලානි එත්ථ සන්තීති <b>උප්පලිනී</b>। සෙසපදද්වයෙපි එසෙව නයො। එත්ථ ච සෙතරත්තනීලෙසු යංකිඤ්චි උප්පලමෙව, ඌනකසතපත්තං පුණ්ඩරීකං, සතපත්තං පදුමං। පත්තනියමං වා විනාපි සෙතං පදුමං, රත්තං පුණ්ඩරීකන්ති අයමෙත්ථ විනිච්ඡයො। <b>උදකානුග්ගතානී</b>ති උදකතො න උග්ගතානි। <b>අන්තොනිමුග්ගපොසීනී</b>ති උදකතලස්ස අන්තො නිමුග්ගානියෙව හුත්වා පොසන්ති වඩ්ඪන්තීති අත්ථො। සෙසං පුරිමනයෙනෙව වෙදිතබ්බං।
bod:චතුත්ථජ්ඣානඋපමායං <b>පරිසුද්ධෙන චෙතසා පරියොදාතෙනා</b>ති එත්ථ නිරුපක්කිලෙසට්ඨෙන පරිසුද්ධං, පභස්සරට්ඨෙන පරියොදාතං වෙදිතබ්බං। <b>ඔදාතෙන වත්ථෙනා</b>ති ඉදං උතුඵරණත්ථං වුත්තං। කිලිට්ඨවත්ථෙන හි උතුඵරණං න හොති, තඞ්ඛණධොතපරිසුද්ධෙන <pb P=3.235/> උතුඵරණං බලවං හොති। ඉමිස්සා හි උපමාය වත්ථං විය කරජකායො, උතුඵරණං විය චතුත්ථජ්ඣානසුඛං। තස්මා යථා සුන්හාතස්ස පුරිසස්ස පරිසුද්ධං වත්ථං සසීසං පාරුපිත්වා නිසින්නස්ස <pb M=3.11/> සරීරතො උතු සබ්බමෙව වත්ථං ඵරති, න කොචි වත්ථස්ස අඵුටොකාසො හොති, එවං චතුත්ථජ්ඣානසුඛෙන භික්ඛුනො කරජකායස්ස න කොචි ඔකාසො අඵුටො හොතීති එවමෙත්ථ අත්ථො දට්ඨබ්බො। චතුත්ථජ්ඣානචිත්තමෙව වා වත්ථං විය, තංසමුට්ඨානරූපං උතුඵරණං විය। යථා හි කත්ථචි කත්ථචි ඔදාතවත්ථෙ කායං අඵුසන්තෙපි තංසමුට්ඨානෙන උතුනා සබ්බත්ථකමෙව කායො ඵුටො හොති, එවං චතුත්ථජ්ඣානසමුට්ඨාපිතෙන සුඛුමරූපෙන සබ්බත්ථකමෙව භික්ඛුනො කායො ඵුටො හොතීති එවමෙත්ථ අත්ථො දට්ඨබ්බො।
bod:<b>පච්චවෙක්ඛණනිමිත්ත</b>න්ති පච්චවෙක්ඛණඤාණමෙව। <b>සුග්ගහිතං හොතී</b>ති යථා තෙන ඣානවිපස්සනාමග්ගා සුට්ඨු ගහිතා හොන්ති, එවං පච්චවෙක්ඛණනිමිත්තං අපරාපරෙන පච්චවෙක්ඛණනිමිත්තෙන සුට්ඨු ගහිතං හොති। <b>අඤ්ඤො වා අඤ්ඤ</b>න්ති අඤ්ඤො එකො අඤ්ඤං එකං, අත්තනොයෙව හි අත්තා න පාකටො හොති। <b>ඨිතො වා නිසින්න</b>න්ති ඨිතකස්සාපි නිසින්නො පාකටො හොති, තෙනෙවං වුත්තං। සෙසෙසුපි එසෙව නයො। <b>උදකමණිකො</b>ති සමෙඛලා උදකචාටි। <b>සමතිත්තිකො</b>ති සමභරිතො। <b>කාකපෙය්යා</b>ති මුඛවට්ටියං නිසීදිත්වා කාකෙන ගීවං අනාමෙත්වාව පාතබ්බො।
bod:<b>සුභූමිය</b>න්ති සමභූමියං। “සුභූමෙ සුඛෙත්තෙ විහතඛාණුකෙ බීජානි පතිට්ඨාපෙය්යා”ති (දී॰ නි॰ 2.438) එත්ථ පන මණ්ඩභූමි සුභූමීති ආගතා। <b>චතුමහාපථෙ</b>ති <pb P=3.236/> ද්වින්නං මහාමග්ගානං විනිවිජ්ඣිත්වා ගතට්ඨානෙ। <b>ආජඤ්ඤරථො</b>ති විනීතඅස්සරථො। <b>ඔධස්තපතොදො</b>ති යථා රථං <pb V=3.12/> අභිරුහිත්වා ඨිතෙන සක්කා හොති ගණ්හිතුං, එවං ආලම්බනං නිස්සාය තිරියතො ඨපිතපතොදො। <b>යොග්ගාචරියො</b>ති අස්සාචරියො। ස්වෙව අස්සදම්මෙ සාරෙතීති <b>අස්සදම්මසාරථි। යෙනිච්ඡක</b>න්ති යෙන යෙන මග්ගෙන ඉච්ඡති। <b>යදිච්ඡක</b>න්ති යං යං ගතිං ඉච්ඡති। <b>සාරෙය්යා</b>ති උජුකං පුරතො පෙසෙය්ය। <b>පච්චාසාරෙය්යා</b>ති පටිනිවත්තෙය්ය।
bod:එවං හෙට්ඨා පඤ්චහි අඞ්ගෙහි සමාපත්තිපරිකම්මං කථෙත්වා ඉමාහි තීහි උපමාහි පගුණසමාපත්තියා ආනිසංසං දස්සෙත්වා ඉදානි ඛීණාසවස්ස අභිඤ්ඤාපටිපාටිං දස්සෙතුං <b>සො සචෙ ආකඞ්ඛතී</b>තිආදිමාහ। තං උත්තානත්ථමෙවාති।
sub:9:චඞ්කමසුත්තවණ්ණනා
bod:29:නවමෙ <pb M=3.12/> <b>අද්ධානක්ඛමො හොතී</b>ති දූරං අද්ධානමග්ගං ගච්ඡන්තො ඛමති, අධිවාසෙතුං සක්කොති। <b>පධානක්ඛමො</b>ති වීරියක්ඛමො। <b>චඞ්කමාධිගතො සමාධී</b>ති චඞ්කමං අධිට්ඨහන්තෙන අධිගතො අට්ඨන්නං සමාපත්තීනං අඤ්ඤතරසමාධි। <b>චිරට්ඨිතිකො හොතී</b>ති චිරං තිට්ඨති। ඨිතකෙන ගහිතනිමිත්තඤ්හි නිසින්නස්ස නස්සති, නිසින්නෙන ගහිතනිමිත්තං නිපන්නස්ස। චඞ්කමං අධිට්ඨහන්තෙන චලිතාරම්මණෙ ගහිතනිමිත්තං පන ඨිතස්සපි නිසින්නස්සපි නිපන්නස්සපි න නස්සතීති।
sub:10:නාගිතසුත්තවණ්ණනා
bod:30:දසමෙ උද්ධං උග්ගතත්තා උච්චො, රාසිභාවෙන ච මහා සද්දො එතෙසන්ති <b>උච්චාසද්දමහාසද්දා</b>। තෙසු හි උග්ගතුග්ගතෙසු ඛත්තියමහාසාල-බ්රාහ්මණමහාසාලාදීසු මහාසක්කාරං ගහෙත්වා <pb P=3.237/> ආගතෙසු “අසුකස්ස ඔකාසං දෙථ, අසුකස්ස ඔකාසං දෙථා”ති වුත්තෙ “මයං පඨමතරං ආගතා, මය්හං පඨමතරං ආගතා, නත්ථි ඔකාසො”ති එවං අඤ්ඤමඤ්ඤං කථෙන්තානං සද්දො උච්චො චෙව මහා ච අහොසි। <b>කෙවට්ටා මඤ්ඤෙ මච්ඡවිලොපෙ</b>ති කෙවට්ටා විය මච්ඡවිලොපෙ। තෙසඤ්හි මච්ඡපච්ඡිං ගහෙත්වා ආගතානං වික්කිණනට්ඨානෙ “මය්හං දෙථ මය්හං දෙථා”ති වදතො මහාජනස්ස එවරූපො සද්දො හොති। <b>මීළ්හසුඛ</b>න්ති අසුචිසුඛං। <b>මිද්ධසුඛ</b>න්ති නිද්දාසුඛං। <b>ලාභසක්කාරසිලොකසුඛ</b>න්ති ලාභසක්කාරඤ්චෙව වණ්ණභණනඤ්ච නිස්සාය උප්පන්නසුඛං।
bod:<b>තංනින්නාව</b> <pb V=3.13/> <b>ගමිස්සන්තී</b>ති තං තදෙව භගවතො ගතට්ඨානං ගමිස්සන්ති, අනුබන්ධිස්සන්තියෙවාති වුත්තං හොති। <b>තථා හි, භන්තෙ, භගවතො සීලපඤ්ඤාණ</b>න්ති යස්මා තථාවිධං තුම්හාකං සීලඤ්ච ඤාණඤ්චාති අත්ථො। <b>මා ච මයා යසො</b>ති මයා සද්ධිං යසොපි මා සමාගච්ඡතු। <b>පියාන</b>න්ති පියජනානං। <b>එසො තස්ස නිස්සන්දො</b>ති එසා පියභාවස්ස නිප්ඵත්ති। <b>අසුභනිමිත්තානුයොග</b>න්ති අසුභකම්මට්ඨානානුයොගං। <b>සුභනිමිත්තෙ</b>ති <pb P=3.238/> රාගට්ඨානියෙ ඉට්ඨාරම්මණෙ। <b>එසො තස්ස නිස්සන්දො</b>ති එසා තස්ස අසුභනිමිත්තානුයොගස්ස නිප්ඵත්ති। එවමිමස්මිං සුත්තෙ ඉමෙසු පඤ්චසු ඨානෙසු විපස්සනාව කථිතාති।
cen:පඤ්චඞ්ගිකවග්ගො තතියො।
