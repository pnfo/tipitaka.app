cha:34:ගන්ධොදකවග්ගො
sub:1:ගන්ධධූපියත්ථෙරඅපදානං
gax:1:“සිද්ධත්ථස්ස <pb T=1.411/> <pb M=1.305/> <pb V=1.288/> භගවතො, ගන්ධධූපං අදාසහං।
gae:සුමනෙහි පටිච්ඡන්නං, බුද්ධානුච්ඡවිකඤ්ච තං॥
gax:2:“කඤ්චනග්ඝියසඞ්කාසං, බුද්ධං ලොකග්ගනායකං।
gae:ඉන්දීවරංව ජලිතං, ආදිත්තංව හුතාසනං॥
gax:3:“බ්යග්ඝුසභංව පවරං, අභිජාතංව කෙසරිං।
gae:නිසින්නං සමණානග්ගං, භික්ඛුසඞ්ඝපුරක්ඛතං॥
gax:4:“දිස්වා චිත්තං පසාදෙත්වා, පග්ගහෙත්වාන අඤ්ජලිං।
gae:වන්දිත්වා සත්ථුනො පාදෙ, පක්කාමිං උත්තරාමුඛො॥
gax:5:“චතුන්නවුතිතො කප්පෙ, යං ගන්ධමදදිං තදා।
gae:දුග්ගතිං නාභිජානාමි, ගන්ධපූජායිදං ඵලං॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ගන්ධධූපියො ථෙරො ඉමා ගාථායො අභාසිත්ථාති।
cen:ගන්ධධූපියත්ථෙරස්සාපදානං පඨමං।
sub:2:උදකපූජකත්ථෙරඅපදානං
gax:7:“සුවණ්ණවණ්ණං <pb T=1.412/> සම්බුද්ධං, ගච්ඡන්තං අනිලඤ්ජසෙ।
gae:ඝතාසනංව ජලිතං, ආදිත්තංව හුතාසනං॥
gax:8:“පාණිනා උදකං ගය්හ, ආකාසෙ උක්ඛිපිං අහං।
gae:සම්පටිච්ඡි මහාවීරො, බුද්ධො කාරුණිකො ඉසි॥
gax:9:“අන්තලික්ඛෙ ඨිතො සත්ථා, පදුමුත්තරනාමකො।
gae:මම සඞ්කප්පමඤ්ඤාය, ඉමං ගාථමභාසථ॥
gax:10:“‘ඉමිනා <pb V=1.289/> දකදානෙන, පීතිඋප්පාදනෙන ච।
gae:කප්පසතසහස්සම්පි, දුග්ගතිං නුපපජ්ජසි’॥
gax:11:“තෙන <pb M=1.306/> කම්මෙන ද්විපදින්ද, ලොකජෙට්ඨ නරාසභ।
gae:පත්තොම්හි අචලං ඨානං, හිත්වා ජයපරාජයං॥
gax:12:“සහස්සරාජනාමෙන, තයො ච චක්කවත්තිනො।
gae:පඤ්චසට්ඨිකප්පසතෙ, චාතුරන්තා ජනාධිපා॥
gax:13:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උදකපූජකො ථෙරො ඉමා ගාථායො අභාසිත්ථාති।
cen:උදකපූජකත්ථෙරස්සාපදානං දුතියං।
sub:3:පුන්නාගපුප්ඵියත්ථෙරඅපදානං
gax:14:“කානනං <pb T=1.413/> වනමොගය්හ, වසාමි ලුද්දකො අහං।
gae:පුන්නාගං පුප්ඵිතං දිස්වා, බුද්ධසෙට්ඨං අනුස්සරිං॥
gax:15:“තං පුප්ඵං ඔචිනිත්වාන, සුගන්ධං ගන්ධිතං සුභං।
gae:ථූපං කත්වාන පුලිනෙ, බුද්ධස්ස අභිරොපයිං॥
gax:16:“ද්වෙනවුතෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:17:“එකම්හි නවුතෙ කප්පෙ, එකො ආසිං තමොනුදො।
gae:සත්තරතනසම්පන්නො, චක්කවත්තී මහබ්බලො॥
gax:18:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුන්නාගපුප්ඵියො ථෙරො ඉමා ගාථායො අභාසිත්ථාති।
cen:පුන්නාගපුප්ඵියත්ථෙරස්සාපදානං තතියං।
sub:4:එකදුස්සදායකත්ථෙරඅපදානං
gax:19:“නගරෙ හංසවතියා, අහොසිං තිණහාරකො।
gae:තිණහාරෙන ජීවාමි, තෙන පොසෙමි දාරකෙ॥
gax:20:“පදුමුත්තරො <pb T=1.414/> <pb M=1.307/> නාම ජිනො, සබ්බධම්මාන පාරගූ।
gae:තමන්ධකාරං නාසෙත්වා, උප්පජ්ජි ලොකනායකො॥
gax:21:“සකෙ <pb V=1.290/> ඝරෙ නිසීදිත්වා, එවං චින්තෙසහං තදා।
gae:‘බුද්ධො ලොකෙ සමුප්පන්නො, දෙය්යධම්මො ච නත්ථි මෙ॥
gax:22:“‘ඉදං මෙ සාටකං එකං, නත්ථි මෙ කොචි දායකො।
gae:දුක්ඛො නිරයසම්ඵස්සො, රොපයිස්සාමි දක්ඛිණං’॥
gax:23:“එවාහං චින්තයිත්වාන, සකං චිත්තං පසාදයිං।
gae:එකං දුස්සං ගහෙත්වාන, බුද්ධසෙට්ඨස්සදාසහං॥
gax:24:“එකං දුස්සං දදිත්වාන, උක්කුට්ඨිං සම්පවත්තයිං।
gae:යදි බුද්ධො තුවං වීර, තාරෙහි මං මහාමුනි॥
gax:25:“පදුමුත්තරො ලොකවිදූ, ආහුතීනං පටිග්ගහො।
gae:මම දානං පකිත්තෙන්තො, අකා මෙ අනුමොදනං॥
gax:26:“‘ඉමිනා එකදුස්සෙන, චෙතනාපණිධීහි ච।
gae:කප්පසතසහස්සානි, විනිපාතං න ගච්ඡති॥
gax:27:“‘ඡත්තිංසක්ඛත්තුං දෙවින්දො, දෙවරජ්ජං කරිස්සති।
gax:තෙත්තිංසක්ඛත්තුං රාජා ච, චක්කවත්තී භවිස්සති।
gae:පදෙසරජ්ජං විපුලං, ගණනාතො අසඞ්ඛියං॥
gax:28:“‘දෙවලොකෙ මනුස්සෙ වා, සංසරන්තො තුවං භවෙ।
gax:රූපවා ගුණසම්පන්නො, අනවක්කන්තදෙහවා।
gae:අක්ඛොභං අමිතං දුස්සං, ලභිස්සසි යදිච්ඡකං’॥
gax:29:“ඉදං <pb T=1.415/> වත්වාන සම්බුද්ධො, ජලජුත්තමනාමකො।
gae:නභං අබ්භුග්ගමී ධීරො, හංසරාජාව අම්බරෙ॥
gax:30:“යං යං යොනුපපජ්ජාමි, දෙවත්තං අථ මානුසං।
gae:භොගෙ මෙ ඌනතා නත්ථි, එකදුස්සස්සිදං ඵලං॥
gax:31:“පදුද්ධාරෙ පදුද්ධාරෙ, දුස්සං නිබ්බත්තතෙ මමං।
gae:හෙට්ඨා දුස්සම්හි තිට්ඨාමි, උපරි ඡදනං මම॥
gax:32:“චක්කවාළමුපාදාය, සකානනං සපබ්බතං।
gae:ඉච්ඡමානො චහං අජ්ජ, දුස්සෙහි ඡාදයෙය්යහං॥
gax:33:“තෙනෙව <pb M=1.308/> එකදුස්සෙන, සංසරන්තො භවාභවෙ।
gae:සුවණ්ණවණ්ණො හුත්වාන, සංසරාමි භවාභවෙ॥
gax:34:“විපාකං එකදුස්සස්ස, නජ්ඣගං කත්ථචික්ඛයං।
gae:අයං මෙ අන්තිමා ජාති, විපච්චති ඉධාපි මෙ॥
gax:35:“සතසහස්සිතො <pb V=1.291/> කප්පෙ, යං දුස්සමදදිං තදා।
gae:දුග්ගතිං නාභිජානාමි, එකදුස්සස්සිදං ඵලං॥
gax:36:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:37:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකදුස්සදායකො ථෙරො ඉමා ගාථායො අභාසිත්ථාති।
cen:එකදුස්සදායකත්ථෙරස්සාපදානං චතුත්ථං।
sub:5:ඵුසිතකම්පියත්ථෙරඅපදානං
gax:38:“විපස්සී <pb T=1.416/> <pb P=1.268/> නාම <n>සබ්බත්ථපි එවමෙව දිස්සති</n>
bod:සම්බුද්ධො, ලොකජෙට්ඨො නරාසභො।
gae:ඛීණාසවෙහි සහිතො, සඞ්ඝාරාමෙ වසී තදා॥
gax:39:“ආරාමද්වාරා නික්ඛම්ම, විපස්සී <n>සබ්බත්ථපි එවමෙව දිස්සති</n> ලොකනායකො।
gae:සහ සතසහස්සෙහි, අට්ඨ <n>සහස්සසතසිස්සෙහි, අට්ඨ (ක॰), අට්ඨ සතසහස්සෙහි, සහ (?)</n> ඛීණාසවෙහි සො॥
gax:40:“අජිනෙන නිවත්ථොහං, වාකචීරධරොපි ච।
gae:කුසුමොදකමාදාය <n>කුසුම්භොදක… (සී॰ ස්යා॰)</n>, සම්බුද්ධං උපසඞ්කමිං॥
gax:41:“සකං චිත්තං පසාදෙත්වා, වෙදජාතො කතඤ්ජලී।
gae:කුසුමොදකමාදාය, බුද්ධමබ්භුක්කිරිං අහං॥
gax:42:“තෙන කම්මෙන සම්බුද්ධො, ජලජුත්තමනාමකො <n>සබ්බත්ථපි එවමෙව දිස්සති</n>।
gae:මම කම්මං පකිත්තෙත්වා, අගමා යෙන පත්ථිතං॥
gax:43:“ඵුසිතා <pb M=1.309/> පඤ්චසහස්සා, යෙහි පූජෙසහං ජිනං।
gae:අඩ්ඪතෙය්යසහස්සෙහි, දෙවරජ්ජං අකාරයිං॥
gax:44:“අඩ්ඪතෙය්යසහස්සෙහි, චක්කවත්තී අහොසහං।
gae:අවසෙසෙන කම්මෙන, අරහත්තමපාපුණිං॥
gax:45:“දෙවරාජා යදා හොමි <n>අහොසිං (ස්යා॰ ක॰)</n>, මනුජාධිපතී යදා <n>තදා (ස්යා॰ ක॰)</n>।
gae:තමෙව නාමධෙය්යං මෙ, ඵුසිතො නාම හොමහං॥
gax:46:“දෙවභූතස්ස සන්තස්ස, අථාපි මානුසස්ස වා।
gae:සමන්තා බ්යාමතො මය්හං, ඵුසිතංව පවස්සති॥
gax:47:“භවා <pb T=1.417/> <pb V=1.292/> උග්ඝාටිතා මය්හං, කිලෙසා ඣාපිතා මම।
gae:සබ්බාසවපරික්ඛීණො, ඵුසිතස්ස ඉදං ඵලං॥
gax:48:“චන්දනස්සෙව මෙ කායා, තථා ගන්ධො පවායති।
gae:සරීරතො මම ගන්ධො, අඩ්ඪකොසෙ පවායති॥
gax:49:“දිබ්බගන්ධං සම්පවන්තං, පුඤ්ඤකම්මසමඞ්ගිනං।
gae:ගන්ධං ඝත්වාන ජානන්ති, ඵුසිතො ආගතො ඉධ॥
gax:50:“සාඛාපලාසකට්ඨානි <pb P=1.269/>, තිණානිපි ච සබ්බසො।
gae:මම සඞ්කප්පමඤ්ඤාය, ගන්ධො සම්පජ්ජතෙ ඛණෙ॥
gax:51:“සතසහස්සිතො <n>සබ්බත්ථපි එවමෙව දිස්සති</n> කප්පෙ, චන්දනං අභිපූජයිං।
gae:දුග්ගතිං නාභිජානාමි, ඵුසිතස්ස ඉදං ඵලං॥
gax:52:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඵුසිතකම්පියො ථෙරො ඉමා ගාථායො අභාසිත්ථාති।
cen:ඵුසිතකම්පියත්ථෙරස්සාපදානං පඤ්චමං।
sub:6:පභඞ්කරත්ථෙරඅපදානං
gax:53:“පදුමුත්තරභගවතො, ලොකජෙට්ඨස්ස තාදිනො।
gae:විපිනෙ චෙතියං ආසි, වාළමිගසමාකුලෙ॥
gax:54:“න <pb T=1.418/> <pb M=1.310/> කොචි විසහි ගන්තුං, චෙතියං අභිවන්දිතුං।
gae:තිණකට්ඨලතොනද්ධං, පලුග්ගං ආසි චෙතියං॥
gax:55:“වනකම්මිකො තදා ආසිං, පිතුමාතුමතෙනහං <n>පිතුපෙතාමහෙනහං (සී॰), පිතාපෙතාමහෙනහං (ස්යා॰)</n>।
gae:අද්දසං විපිනෙ ථූපං, ලුග්ගං තිණලතාකුලං॥
gax:56:“දිස්වානාහං බුද්ධථූපං, ගරුචිත්තං උපට්ඨහිං।
gae:බුද්ධසෙට්ඨස්ස ථූපොයං, පලුග්ගො අච්ඡතී වනෙ॥
gax:57:“නච්ඡන්නං නප්පතිරූපං, ජානන්තස්ස ගුණාගුණං।
gae:බුද්ධථූපං අසොධෙත්වා, අඤ්ඤං කම්මං පයොජයෙ॥
gax:58:“තිණකට්ඨඤ්ච වල්ලිඤ්ච, සොධයිත්වාන චෙතියෙ।
gae:වන්දිත්වා අට්ඨ වාරානි <n>අට්ඨ ඨානානි (ක॰)</n>, පටිකුටිකො අගච්ඡහං॥
gax:59:“තෙන <pb V=1.293/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:60:“තත්ථ මෙ සුකතං බ්යම්හං, සොවණ්ණං සපභස්සරං।
gae:සට්ඨියොජනමුබ්බිද්ධං, තිංසයොජනවිත්ථතං॥
gax:61:“තිසතානි ච වාරානි, දෙවරජ්ජමකාරයිං।
gae:පඤ්චවීසතික්ඛත්තුඤ්ච, චක්කවත්තී අහොසහං॥
gax:62:“භවාභවෙ සංසරන්තො, මහාභොගං ලභාමහං।
gae:භොගෙ මෙ ඌනතා නත්ථි, සොධනාය ඉදං ඵලං॥
gax:63:“සිවිකා <pb P=1.270/> හත්ථිඛන්ධෙන, විපිනෙ ගච්ඡතො මම।
gae:යං යං දිසාහං ගච්ඡාමි, සරණං සම්පතෙ <n>සිජ්ඣතෙ (ක॰)</n> වනං॥
gax:64:“ඛාණුං <pb T=1.419/> වා කණ්ටකං වාපි, නාහං පස්සාමි චක්ඛුනා।
gae:පුඤ්ඤකම්මෙන සංයුත්තො, සයමෙවාපනීයරෙ॥
gax:65:“කුට්ඨං ගණ්ඩො කිලාසො ච, අපමාරො විතච්ඡිකා।
gae:දද්දු කච්ඡු <n>කණ්ඩු (ස්යා॰)</n> ච මෙ නත්ථි, සොධනාය ඉදං ඵලං॥
gax:66:“අඤ්ඤම්පි <pb M=1.311/> මෙ අච්ඡරියං, බුද්ධථූපස්ස සොධනෙ <n>බුද්ධථූපම්හි සොධිතෙ (ස්යා॰)</n>।
gae:නාභිජානාමි මෙ කායෙ, ජාතං පිළකබින්දුකං॥
gax:67:“අඤ්ඤම්පි මෙ අච්ඡරියං, බුද්ධථූපම්හි සොධිතෙ <n>සබ්බත්ථපි එවමෙව දිස්සති, තථා උපරිපි</n>।
gae:දුවෙ භවෙ සංසරාමි, දෙවත්තෙ අථ මානුසෙ॥
gax:68:“අඤ්ඤම්පි මෙ අච්ඡරියං, බුද්ධථූපම්හි සොධිතෙ।
gae:සුවණ්ණවණ්ණො සබ්බත්ථ, සප්පභාසො භවාමහං॥
gax:69:“අඤ්ඤම්පි මෙ අච්ඡරියං, බුද්ධථූපම්හි සොධිතෙ।
gae:අමනාපං විවජ්ජති, මනාපං උපතිට්ඨති॥
gax:70:“අඤ්ඤම්පි මෙ අච්ඡරියං, බුද්ධථූපම්හි සොධිතෙ।
gae:විසුද්ධං හොති මෙ චිත්තං, එකග්ගං සුසමාහිතං॥
gax:71:“අඤ්ඤම්පි මෙ අච්ඡරියං, බුද්ධථූපම්හි සොධිතෙ।
gae:එකාසනෙ නිසීදිත්වා, අරහත්තමපාපුණිං॥
gax:72:“සතසහස්සිතො කප්පෙ, යං කම්මමකරිං තදා।
gae:දුග්ගතිං නාභිජානාමි, සොධනාය ඉදං ඵලං॥
gax:73:“පටිසම්භිදා <pb V=1.294/> චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.420/> සුදං ආයස්මා පභඞ්කරො ථෙරො ඉමා ගාථායො අභාසිත්ථාති।
cen:පභඞ්කරත්ථෙරස්සාපදානං ඡට්ඨං।
sub:7:තිණකුටිදායකත්ථෙරඅපදානං
gax:74:“නගරෙ බන්ධුමතියා, අහොසිං පරකම්මිකො।
gae:පරකම්මායනෙ යුත්තො, පරභත්තං අපස්සිතො॥
gax:75:“රහොගතො නිසීදිත්වා, එවං චින්තෙසහං තදා।
gae:බුද්ධො ලොකෙ සමුප්පන්නො, අධිකාරො ච නත්ථි මෙ॥
gax:76:“කාලො <pb P=1.271/> මෙ ගතිං <n>කාලො ගතිං මෙ (සී॰ ස්යා॰)</n> සොධෙතුං, ඛණො මෙ පටිපාදිතො।
gae:දුක්ඛො නිරයසම්ඵස්සො, අපුඤ්ඤානඤ්හි පාණිනං॥
gax:77:“එවාහං චින්තයිත්වාන, කම්මසාමිං උපාගමිං।
gae:එකාහං කම්මං යාචිත්වා, විපිනං පාවිසිං අහං॥
gax:78:“තිණකට්ඨඤ්ච <pb M=1.312/> වල්ලිඤ්ච, ආහරිත්වානහං තදා।
gae:තිදණ්ඩකෙ ඨපෙත්වාන, අකං තිණකුටිං අහං॥
gax:79:“සඞ්ඝස්සත්ථාය කුටිකං, නිය්යාදෙත්වාන <n>නිය්යාතෙත්වාන (සී॰)</n> තං අහං।
gae:තදහෙයෙව ආගන්ත්වා, කම්මසාමිං උපාගමිං॥
gax:80:“තෙන කම්මෙන සුකතෙන, තාවතිංසමගච්ඡහං।
gae:තත්ථ මෙ සුකතං බ්යම්හං, කුටිකාය සුනිම්මිතං <n>තිණකුටිකාය නිම්මිතං (සී॰)</n>॥
gax:81:“සහස්සකණ්ඩං <pb T=1.421/> සතභෙණ්ඩු, ධජාලු හරිතාමයං।
gae:සතසහස්සනිය්යූහා, බ්යම්හෙ පාතුභවිංසු මෙ॥
gax:82:“යං යං යොනුපපජ්ජාමි, දෙවත්තං අථ මානුසං।
gae:මම සඞ්කප්පමඤ්ඤාය, පාසාදො උපතිට්ඨති॥
gax:83:“භයං වා ඡම්භිතත්තං වා, ලොමහංසො න විජ්ජති।
gae:තාසං මම න ජානාමි, තිණකුටිකායිදං <n>තිණකුටියිදං (ක॰)</n> ඵලං॥
gax:84:“සීහබ්යග්ඝා ච දීපී ච, අච්ඡකොකතරච්ඡකා <n>තරච්ඡයො (ස්යා॰ ක॰)</n>।
gae:සබ්බෙ මං පරිවජ්ජෙන්ති, තිණකුටිකායිදං ඵලං॥
gax:85:“සරීසපා <pb V=1.295/> <n>සිරිංසපා (සී॰ ස්යා॰), සරිංසපා (ක॰)</n> ච භූතා ච, අහී කුම්භණ්ඩරක්ඛසා।
gae:තෙපි මං පරිවජ්ජෙන්ති, තිණකුටිකායිදං ඵලං॥
gax:86:“න පාපසුපිනස්සාපි, සරාමි දස්සනං මම।
gae:උපට්ඨිතා සති මය්හං, තිණකුටිකායිදං ඵලං॥
gax:87:“තායෙව තිණකුටිකාය, අනුභොත්වාන සම්පදා।
gae:ගොතමස්ස භගවතො, ධම්මං සච්ඡිකරිං අහං॥
gax:88:“එකනවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, තිණකුටිකායිදං ඵලං॥
gax:89:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.422/> සුදං ආයස්මා තිණකුටිදායකො ථෙරො ඉමා ගාථායො අභාසිත්ථාති।
cen:තිණකුටිදායකත්ථෙරස්සාපදානං සත්තමං।
sub:8:උත්තරෙය්යදායකත්ථෙරඅපදානං
gax:90:“නගරෙ <pb M=1.313/> <pb P=1.272/> හංසවතියා, අහොසිං බ්රාහ්මණො තදා।
gae:අජ්ඣායකො මන්තධරො, තිණ්ණං වෙදාන පාරගූ॥
gax:91:“පුරක්ඛතො සසිස්සෙහි, ජාතිමා ච සුසික්ඛිතො।
gae:තොයාභිසෙචනත්ථාය, නගරා නික්ඛමිං තදා॥
gax:92:“පදුමුත්තරො නාම ජිනො, සබ්බධම්මාන පාරගූ।
gae:ඛීණාසවසහස්සෙහි, පාවිසී නගරං ජිනො॥
gax:93:“සුචාරුරූපං දිස්වාන, ආනෙඤ්ජකාරිතං විය।
gae:පරිවුතං අරහන්තෙහි, දිස්වා චිත්තං පසාදයිං॥
gax:94:“සිරස්මිං අඤ්ජලිං කත්වා, නමස්සිත්වාන සුබ්බතං।
gae:පසන්නචිත්තො සුමනො, උත්තරීයමදාසහං॥
gax:95:“උභො හත්ථෙහි පග්ගය්හ, සාටකං උක්ඛිපිං අහං।
gae:යාවතා බුද්ධපරිසා, තාව ඡාදෙසි සාටකො॥
gax:96:“පිණ්ඩචාරං චරන්තස්ස, මහාභික්ඛුගණාදිනො।
gae:ඡදං කරොන්තො අට්ඨාසි, හාසයන්තො මමං තදා॥
gax:97:“ඝරතො <pb T=1.423/> <pb V=1.296/> නික්ඛමන්තස්ස, සයම්භූ අග්ගපුග්ගලො।
gae:වීථියංව ඨිතො සත්ථා, අකා මෙ <n>අකාසි (ස්යා॰)</n> අනුමොදනං॥
gax:98:“පසන්නචිත්තො සුමනො, යො මෙ අදාසි සාටකං।
gae:තමහං කිත්තයිස්සාමි, සුණොථ මම භාසතො॥
gax:99:“‘තිංසකප්පසහස්සානි, දෙවලොකෙ රමිස්සති।
gae:පඤ්ඤාසක්ඛත්තුං දෙවින්දො, දෙවරජ්ජං කරිස්සති॥
gax:100:“‘දෙවලොකෙ වසන්තස්ස, පුඤ්ඤකම්මසමඞ්ගිනො।
gae:සමන්තා යොජනසතං, දුස්සච්ඡන්නං භවිස්සති॥
gax:101:“‘ඡත්තිංසක්ඛත්තුං රාජා ච, චක්කවත්තී භවිස්සති।
gae:පදෙසරජ්ජං විපුලං, ගණනාතො අසඞ්ඛියං॥
gax:102:“‘භවෙ සංසරමානස්ස, පුඤ්ඤකම්මසමඞ්ගිනො।
gae:මනසා පත්ථිතං සබ්බං, නිබ්බත්තිස්සති තාවදෙ॥
gax:103:“‘කොසෙය්යකම්බලියානි <pb M=1.314/> <n>කොසෙය්යකම්බලීයානි (සී॰)</n>, ඛොමකප්පාසිකානි ච।
gae:මහග්ඝානි ච දුස්සානි, පටිලච්ඡතියං නරො॥
gax:104:“‘මනසා <pb P=1.273/> පත්ථිතං සබ්බං, පටිලච්ඡතියං නරො।
gae:එකදුස්සස්ස විපාකං, අනුභොස්සති සබ්බදා॥
gax:105:“‘සො පච්ඡා පබ්බජිත්වාන, සුක්කමූලෙන චොදිතො।
gae:ගොතමස්ස භගවතො, ධම්මං සච්ඡිකරිස්සති’॥
gax:106:“අහො මෙ සුකතං කම්මං, සබ්බඤ්ඤුස්ස මහෙසිනො।
gae:එකාහං සාටකං දත්වා, පත්තොම්හි අමතං පදං॥
gax:107:“මණ්ඩපෙ <pb T=1.424/> රුක්ඛමූලෙ වා, වසතො සුඤ්ඤකෙ ඝරෙ।
gae:ධාරෙති දුස්සඡදනං, සමන්තා බ්යාමතො මම॥
gax:108:“අවිඤ්ඤත්තං නිවාසෙමි <n>අවිඤ්ඤත්තානි සෙවාමි (?)</n>, චීවරං පච්චයඤ්චහං।
gae:ලාභී <n>ලාභිම්හි (ස්යා॰)</n> අන්නස්ස පානස්ස, උත්තරෙය්යස්සිදං ඵලං॥
gax:109:“සතසහස්සිතො කප්පෙ, යං කම්මමකරිං තදා।
gae:දුග්ගතිං නාභිජානාමි, වත්ථදානස්සිදං ඵලං॥
gax:110:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උත්තරෙය්යදායකො ථෙරො ඉමා ගාථායො අභාසිත්ථාති।
cen:උත්තරෙය්යදායකත්ථෙරස්සාපදානං අට්ඨමං।
sub:9:ධම්මසවනියත්ථෙරඅපදානං
gax:111:“පදුමුත්තරො <pb V=1.297/> නාම ජිනො, සබ්බධම්මාන පාරගූ।
gae:චතුසච්චං පකාසෙන්තො, සන්තාරෙසි බහුං ජනං॥
gax:112:“අහං තෙන සමයෙන, ජටිලො උග්ගතාපනො।
gae:ධුනන්තො වාකචීරානි, ගච්ඡාමි අම්බරෙ තදා॥
gax:113:“බුද්ධසෙට්ඨස්ස උපරි, ගන්තුං න විසහාමහං।
gae:පක්ඛීව සෙලමාසජ්ජ <n>සෙලමාපජ්ජ (ස්යා॰)</n>, ගමනං න ලභාමහං॥
gax:114:“න <pb T=1.425/> <pb M=1.315/> මෙ ඉදං භූතපුබ්බං, ඉරියස්ස විකොපනං।
gae:දකෙ යථා උම්මුජ්ජිත්වා, එවං ගච්ඡාමි අම්බරෙ॥
gax:115:“උළාරභූතො <pb P=1.274/> මනුජො, හෙට්ඨාසීනො <n>හෙට්ඨාපි නො (ක॰)</n> භවිස්සති।
gae:හන්ද මෙනං ගවෙසිස්සං, අපි අත්ථං ලභෙය්යහං॥
gax:116:“ඔරොහන්තො අන්තලික්ඛා, සද්දමස්සොසි සත්ථුනො।
gae:අනිච්චතං කථෙන්තස්ස, තමහං උග්ගහිං තදා॥
gax:117:“අනිච්චසඤ්ඤමුග්ගය්හ, අගමාසිං මමස්සමං।
gae:යාවතායුං වසිත්වාන, තත්ථ කාලඞ්කතො අහං॥
gax:118:“චරිමෙ වත්තමානම්හි, තං ධම්මසවනං <n>ධම්මසවණං (සී॰)</n> සරිං।
gae:තෙන කම්මෙන සුකතෙන, තාවතිංසමගච්ඡහං॥
gax:119:“තිංසකප්පසහස්සානි, දෙවලොකෙ රමිං අහං।
gae:එකපඤ්ඤාසක්ඛත්තුඤ්ච, දෙවරජ්ජමකාරයිං॥
gax:120:“එකසත්තතික්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:121:“පිතුගෙහෙ නිසීදිත්වා, සමණො භාවිතින්ද්රියො।
gae:ගාථාය පරිදීපෙන්තො, අනිච්චතමුදාහරි <n>අනිච්චවත්ථුදාහරි (ස්යා॰ ක॰)</n>॥
gax:122:“අනුස්සරාමි තං සඤ්ඤං, සංසරන්තො භවාභවෙ।
gae:න කොටිං පටිවිජ්ඣාමි <n>න කොචි පටිවජ්ජාමි (ක॰)</n>, නිබ්බානං අච්චුතං පදං <n>අයං ගාථා උපරි 43 වග්ගෙ සත්තමාපදානෙ පුරිමගාථාය පුරෙතරං දිස්සති</n>॥
gax:123:“අනිච්චා වත සඞ්ඛාරා, උප්පාදවයධම්මිනො।
gae:උප්පජ්ජිත්වා නිරුජ්ඣන්ති, තෙසං වූපසමො සුඛො॥
gax:124:“සහ <pb T=1.426/> <pb V=1.298/> ගාථං සුණිත්වාන, පුබ්බකම්මං අනුස්සරිං।
gae:එකාසනෙ නිසීදිත්වා, අරහත්තමපාපුණිං॥
gax:125:“ජාතියා සත්තවස්සොහං, අරහත්තමපාපුණිං।
gae:උපසම්පාදයි බුද්ධො, ගුණමඤ්ඤාය චක්ඛුමා॥
gax:126:“දාරකොව <pb M=1.316/> අහං සන්තො, කරණීයං සමාපයිං।
gae:කිං මෙ කරණීයං අජ්ජ, සක්යපුත්තස්ස සාසනෙ॥
gax:127:“සතසහස්සිතො කප්පෙ, යං කම්මමකරිං තදා।
gae:දුග්ගතිං නාභිජානාමි, සද්ධම්මසවනෙ ඵලං॥
gax:128:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධම්මසවනියො ථෙරො ඉමා ගාථායො අභාසිත්ථාති।
cen:ධම්මසවනියත්ථෙරස්සාපදානං නවමං।
sub:10:උක්ඛිත්තපදුමියත්ථෙරඅපදානං
gax:129:“නගරෙ <pb P=1.275/> හංසවතියා, අහොසිං මාලිකො තදා।
gae:ඔගාහෙත්වා පදුමසරං, සතපත්තං ඔචිනාමහං॥
gax:130:“පදුමුත්තරො නාම ජිනො, සබ්බධම්මාන පාරගූ।
gae:සහ සතසහස්සෙහි <n>සතසහස්සසිස්සෙහි (ක॰)</n>, සන්තචිත්තෙහි තාදිභි॥
gax:131:“ඛීණාසවෙහි <pb T=1.427/> සුද්ධෙහි, ඡළභිඤ්ඤෙහි ඣායිභි <n>සො තදා (සී॰), සො සහ (ක॰)</n>।
gae:මම වුද්ධිං සමන්වෙසං, ආගච්ඡි මම සන්තිකං <n>මම සන්තිකෙ (සී॰), පුරිසුත්තමො (ස්යා॰ ක॰)</n>॥
gax:132:“දිස්වානහං දෙවදෙවං, සයම්භුං ලොකනායකං।
gae:වණ්ටෙ ඡෙත්වා සතපත්තං, උක්ඛිපිමම්බරෙ තදා॥
gax:133:“යදි බුද්ධො තුවං වීර, ලොකජෙට්ඨො නරාසභො।
gae:සයං ගන්ත්වා සතපත්තා, මත්ථකෙ ධාරයන්තු තෙ॥
gax:134:“අධිට්ඨහි මහාවීරො, ලොකජෙට්ඨො නරාසභො।
gae:බුද්ධස්ස ආනුභාවෙන, මත්ථකෙ ධාරයිංසු තෙ॥
gax:135:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:136:“තත්ථ <pb M=1.317/> <pb V=1.299/> මෙ සුකතං බ්යම්හං, සතපත්තන්ති වුච්චති।
gae:සට්ඨියොජනමුබ්බිද්ධං, තිංසයොජනවිත්ථතං॥
gax:137:“සහස්සක්ඛත්තුං දෙවින්දො, දෙවරජ්ජමකාරයිං।
gae:පඤ්චසත්තතික්ඛත්තුඤ්ච, චක්කවත්තී අහොසහං॥
gax:138:“පදෙසරජ්ජං විපුලං, ගණනාතො අසඞ්ඛියං।
gae:අනුභොමි සකං කම්මං, පුබ්බෙ සුකතමත්තනො॥
gax:139:“තෙනෙවෙකපදුමෙන, අනුභොත්වාන සම්පදා।
gae:ගොතමස්ස භගවතො, ධම්මං සච්ඡිකරිං අහං॥
gax:140:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:141:“සතසහස්සිතො <pb T=1.428/> කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, එකපදුමස්සිදං ඵලං॥
gax:142:“පටිසම්භිදා <pb P=1.276/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උක්ඛිත්තපදුමියො ථෙරො ඉමා ගාථායො අභාසිත්ථාති।
cen:උක්ඛිත්තපදුමියත්ථෙරස්සාපදානං දසමං।
cen:ගන්ධොදකවග්ගො චතුතිංසතිමො।
bod:තස්සුද්දානං –
gax:ගන්ධධූපො උදකඤ්ච, පුන්නාග එකදුස්සකා।
gae:ඵුසිතො ච පභඞ්කරො, කුටිදො උත්තරීයකො॥
gax:සවනී එකපදුමී, ගාථායො සබ්බපිණ්ඩිතා।
gae:එකං ගාථාසතඤ්චෙව, චතුතාලීසමෙව ච॥
