cha:උපොසථාදිපුච්ඡාවිස්සජ්ජනාවණ්ණනා
bod:332:“සඞ්ඝං, භන්තෙ, පවාරෙමීතිආදි පවාරණාකථා නාමා”ති <b>ගණ්ඨිපදෙසු</b> වුත්තං।
sub:අත්ථවසපකරණවණ්ණනා
bod:334:<b>පඨමපාරාජිකවණ්ණනායමෙව වුත්ත</b>න්ති “සඞ්ඝසුට්ඨුතායා”තිආදීනං අත්ථවණ්ණනං සන්ධාය වුත්තං। <b>දසක්ඛත්තුං යොජනාය පදසතං වුත්ත</b>න්ති එකමූලකනයෙ දසක්ඛත්තුං යොජනාය කතාය සඞ්ඛලිකනයෙ වුත්තපදෙහි සද්ධිං පදසතං වුත්තන්ති එවමත්ථො ගහෙතබ්බො। අඤ්ඤථා එකමූලකෙ එව නයෙ න සක්කා පදසතං ලද්ධුං। එකමූලකනයෙහි පුරිමපච්ඡිමපදානි එකතො කත්වා එකෙකස්මිං වාරෙ නව නව පදානි වුත්තානීති දසක්ඛත්තුං යොජනාය නවුති පදානියෙව ලබ්භන්ති। තස්මා තානි නවුති පදානි සඞ්ඛලිකනයෙ බද්ධචක්කවසෙන යොජිතෙ දස පදානි ලබ්භන්තීති තෙහි සද්ධිං පදසතන්ති සක්කා වත්තුං। ඉතො අඤ්ඤථා පන උභොසුපි <pb M=3.484/> නයෙසු විසුං විසුං අත්ථසතං ධම්මසතඤ්ච යථා ලබ්භති, තථා පඨමපාරාජිකසංවණ්ණනායමෙව අම්හෙහි දස්සිතං, තං තත්ථ වුත්තනයෙනෙව ගහෙතබ්බං। පුරිමපච්ඡිමපදානි එකත්තෙන ගහෙත්වා “පදසත”න්ති වුත්තත්තා <b>“තත්ථ පච්ඡිමස්ස පච්ඡිමස්ස පදස්ස වසෙන අත්ථසතං, පුරිමස්ස පුරිමස්ස වසෙන ධම්මසත”</b>න්ති වුත්තං। තස්මිං පදසතෙ “සඞ්ඝසුට්ඨූ”තිආදිනා වුත්තපුරිමපදානං වසෙන ධම්මසතං, “සඞ්ඝඵාසූ”තිආදිනා වුත්තපච්ඡිමපදානං වසෙන අත්ථසතන්ති අධිප්පායො।
cen:මහාවග්ගවණ්ණනා නිට්ඨිතා।
