cha:22:නිරයවග්ගො
gax:306:අභූතවාදී <pb M=.57/> <pb V=.52/> නිරයං උපෙති, යො වාපි <n>යො චාපි (සී॰ පී॰ ක॰)</n> කත්වා න කරොමි චාහ <n>න කරොමීති චාහ (ස්යා॰)</n>।
gae:උභොපි තෙ පෙච්ච සමා භවන්ති, නිහීනකම්මා මනුජා පරත්ථ॥
gax:307:කාසාවකණ්ඨා බහවො, පාපධම්මා අසඤ්ඤතා।
gae:පාපා පාපෙහි කම්මෙහි, නිරයං තෙ උපපජ්ජරෙ॥
gax:308:සෙය්යො <pb T=.56/> අයොගුළො භුත්තො, තත්තො අග්ගිසිඛූපමො।
gae:යඤ්චෙ භුඤ්ජෙය්ය දුස්සීලො, රට්ඨපිණ්ඩමසඤ්ඤතො॥
gax:309:චත්තාරි ඨානානි නරො පමත්තො, ආපජ්ජති පරදාරූපසෙවී।
gae:අපුඤ්ඤලාභං න නිකාමසෙය්යං, නින්දං තතීයං නිරයං චතුත්ථං॥
gax:310:අපුඤ්ඤලාභො <pb P=.45/> ච ගතී ච පාපිකා, භීතස්ස භීතාය රතී ච ථොකිකා।
gae:රාජා ච දණ්ඩං ගරුකං පණෙති, තස්මා නරො පරදාරං න සෙවෙ॥
gax:311:කුසො යථා දුග්ගහිතො, හත්ථමෙවානුකන්තති।
gae:සාමඤ්ඤං දුප්පරාමට්ඨං, නිරයායුපකඩ්ඪති॥
gax:312:යං <pb M=.58/> කිඤ්චි සිථිලං කම්මං, සංකිලිට්ඨඤ්ච යං වතං।
gae:සඞ්කස්සරං බ්රහ්මචරියං, න තං හොති මහප්ඵලං॥
gax:313:කයිරා චෙ කයිරාථෙනං <n>කයිරා නං (ක॰)</n>, දළ්හමෙනං පරක්කමෙ।
gae:සිථිලො හි පරිබ්බාජො, භිය්යො ආකිරතෙ රජං॥
gax:314:අකතං <pb V=.53/> දුක්කටං සෙය්යො, පච්ඡා තප්පති දුක්කටං।
gae:කතඤ්ච සුකතං සෙය්යො, යං කත්වා නානුතප්පති॥
gax:315:නගරං යථා පච්චන්තං, ගුත්තං සන්තරබාහිරං।
gax:එවං <pb T=.57/> ගොපෙථ අත්තානං, ඛණො වො <n>ඛණො වෙ (සී॰ පී॰ ක॰)</n> මා උපච්චගා।
gae:ඛණාතීතා හි සොචන්ති, නිරයම්හි සමප්පිතා॥
gax:316:අලජ්ජිතායෙ ලජ්ජන්ති, ලජ්ජිතායෙ න ලජ්ජරෙ।
gae:මිච්ඡාදිට්ඨිසමාදානා, සත්තා ගච්ඡන්ති දුග්ගතිං॥
gax:317:අභයෙ භයදස්සිනො, භයෙ චාභයදස්සිනො।
gae:මිච්ඡාදිට්ඨිසමාදානා, සත්තා ගච්ඡන්ති දුග්ගතිං॥
gax:318:අවජ්ජෙ <pb P=.46/> වජ්ජමතිනො, වජ්ජෙ චාවජ්ජදස්සිනො।
gae:මිච්ඡාදිට්ඨිසමාදානා, සත්තා ගච්ඡන්ති දුග්ගතිං॥
gax:319:වජ්ජඤ්ච වජ්ජතො ඤත්වා, අවජ්ජඤ්ච අවජ්ජතො।
gae:සම්මාදිට්ඨිසමාදානා, සත්තා ගච්ඡන්ති සුග්ගතිං॥
cen:නිරයවග්ගො ද්වාවීසතිමො නිට්ඨිතො।
