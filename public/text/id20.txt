cha:(21) 1:සප්පුරිසවග්ගො
sub:1-6:සික්ඛාපදසුත්තවණ්ණනා
bod:201:පඤ්චමස්ස <pb V=2.385/> <pb M=2.389/> පඨමෙ <b>අසප්පුරිස</b>න්ති ලාමකපුරිසං තුච්ඡපුරිසං මූළ්හපුරිසං අවිජ්ජාය අන්ධීකතං බාලං। <b>අසප්පුරිසතර</b>න්ති අතිරෙකෙන අසප්පුරිසං। ඉතරෙ ද්වෙ වුත්තපටිපක්ඛවසෙන වෙදිතබ්බා। සෙසමෙත්ථ උත්තානත්ථමෙව। යථා චෙත්ථ, එවං ඉතො පරෙසු පඤ්චසු। එතෙසු හි පඨමං පඤ්චවෙරවසෙන දෙසිතං, දුතියං අස්සද්ධම්මවසෙන, තතියං කායවචීද්වාරවසෙන, චතුත්ථං මනොද්වාරවසෙන, පඤ්චමං අට්ඨමිච්ඡත්තවසෙන, ඡට්ඨං දසමිච්ඡත්තවසෙන।
sub:7-10:පාපධම්මසුත්තචතුක්කවණ්ණනා
bod:207-210:සත්තමෙ <pb P=3.210/> <b>පාප</b>න්ති ලාමකං සංකිලිට්ඨපුග්ගලං। <b>කල්යාණ</b>න්ති භද්දකං අනවජ්ජපුග්ගලං। සෙසමෙත්ථ උත්තානත්ථමෙව। අට්ඨමෙපි එසෙව නයො। නවමෙ <b>පාපධම්ම</b>න්ති ලාමකධම්මං। <b>කල්යාණධම්ම</b>න්ති අනවජ්ජධම්මං। සෙසමෙත්ථ උත්තානත්ථමෙව। දසමෙපි එසෙව නයො। ඉමස්මිං වග්ගෙ දසසුපි සුත්තෙසු අගාරියප්පටිපදා කථිතා। සචෙපි සොතාපන්නසකදාගාමිනො හොන්ති, වට්ටතියෙවාති।
cen:සප්පුරිසවග්ගො පඨමො।
