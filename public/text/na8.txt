cha:8:කල්යාණමිත්තාදිවග්ගවණ්ණනා
bod:71:අට්ඨමස්ස <pb V=1.106/> පඨමෙ බුද්ධා, සාරිපුත්තාදයො වා <b>කල්යාණමිත්තා। වුත්තපටිපක්ඛනයෙනා</b>ති “පාපමිත්තතා”ති පදෙ වුත්තස්ස පටිපක්ඛනයෙන।
bod:72-73:දුතියෙ <b>යොගො</b>ති සමඞ්ගීභාවො। <b>පයොගො</b>ති පයුඤ්ජනං පටිපත්ති। <b>අයොගො</b>ති අසමඞ්ගීභාවො। <b>අප්පයොගො</b>ති අප්පයුඤ්ජනං අප්පටිපත්ති। <b>අනුයොගෙනා</b>ති අනුයොගහෙතු।
bod:74:චතුත්ථෙ <b>බුජ්ඣනකසත්තස්සා</b>ති චතුන්නං අරියසච්චානං පටිවිජ්ඣනකපුග්ගලස්ස। <b>අඞ්ගභූතා</b>ති තස්සෙව පටිවෙධස්ස කාරණභූතා। එත්ථ ච චත්තාරි අරියසච්චානි බුජ්ඣති, අඤ්ඤාණනිද්දාය වාපි බුජ්ඣතීති බොධීති ලද්ධනාමො අරියසාවකො බුජ්ඣනකසත්තො, තස්ස බුජ්ඣනකසත්තස්ස। <b>බොධියා</b>ති තස්සා ධම්මසාමග්ගිසඞ්ඛාතාය බොධියා। බුජ්ඣනට්ඨෙන බොධියො, බොධියො එව සච්චසම්පටිබොධස්ස අඞ්ගාති වුත්තං। <b>“බුජ්ඣන්තීති බොජ්ඣඞ්ගා”</b>ති। විපස්සනාදීනං කාරණානං බුජ්ඣිතබ්බානඤ්ච සච්චානං අනුරූපං බුජ්ඣනතො <b>අනුබුජ්ඣන්තීති බොජ්ඣඞ්ගා,</b> පටිමුඛං පච්චක්ඛභාවෙන අභිමුඛං බුජ්ඣනතො <b>පටිබුජ්ඣන්තීති බොජ්ඣඞ්ගා,</b> සම්මා අවිපරීතතො බුජ්ඣනතො <b>සම්බුජ්ඣන්තීති බොජ්ඣඞ්ගා</b>ති එවං අත්ථවිසෙසදීපකෙහි උපසග්ගෙහි <b>අනුබුජ්ඣන්තී</b>තිආදි වුත්තං। බොධිසද්දො සබ්බවිසෙසයුත්තං බුජ්ඣනසාමඤ්ඤෙන සඞ්ගණ්හාති। <b>බොධාය සංවත්තන්තී</b>ති ඉමිනා තස්සා ධම්මසාමග්ගියා බුජ්ඣනස්ස එකන්තකාරණතං දස්සෙති। <b>එවං පනෙතං පදං විභත්තමෙවා</b>ති වුත්තප්පකාරෙන එතං “බොජ්ඣඞ්ගා”ති (පටි॰ ම॰ 2.17) පදං නිද්දෙසෙ <b>පටිසම්භිදාමග්ගෙ</b> විභත්තමෙව।
bod:75:පඤ්චමෙ <pb M=1.117/> <b>යාථාවසරසභූමී</b>ති යාථාවතො සකිච්චකරණභූමි। <b>සා</b>ති යාථාවසරසභූමි। <b>විපස්සනා</b>ති බලවවිපස්සනා। කෙචි “භඞ්ගඤාණතො පට්ඨායා”ති වදන්ති। විපස්සනාය පාදකජ්ඣානෙ ච සතිආදයො බොජ්ඣඞ්ගපක්ඛිකා එව පරියායබොධිපක්ඛියභාවතො। <b>තත්ථා</b>තිආදි චතුබ්බිධානං බොජ්ඣඞ්ගානං භූමිවිභාගදස්සනං।
bod:76:ඡට්ඨෙ <b>තෙසං අන්තරෙ</b>ති තෙසං භික්ඛූනං අන්තරෙ। කාමං සඞ්ගීතිආරුළ්හවසෙන අප්පකමිදං සුත්තපදං, භගවා පනෙත්ථ සන්නිපතිතපරිසාය අජ්ඣාසයානුරූපං විත්ථාරිකං කරොතීති කත්වා ඉදං වුත්තං – <b>“මහතී දෙසනා භවිස්සතී”</b>ති। <b>ගාමනිගමාදිකථා නත්ථී</b>ති තස්සා කථාය අතිරච්ඡානකථාභාවමාහු <pb V=1.107/>। තථා හි සා පුබ්බෙ බහුඤාතිකං අහොසි බහුපක්ඛං, ඉදානි අප්පඤාතිකං අප්පපක්ඛන්ති අනිච්චතාමුඛෙන නිය්යානිකපක්ඛිකා ජාතා। <b>එතායා</b>ති යථාවුත්තාය පරිහානියා। <b>පතිකිට්ඨ</b>න්ති නිහීනං। <b>මම සාසනෙ</b>ති ඉදං කම්මස්සකතජ්ඣානපඤ්ඤානම්පි විසෙසනමෙව। තදුභයම්පි හි බාහිරකානං තප්පඤ්ඤාද්වයතො සාතිසයමෙව සබ්බඤ්ඤුබුද්ධානං දෙසනාය ලද්ධවිසෙසතො විවට්ටූපනිස්සයතො ච।
bod:77:සත්තමෙ <b>තෙසං චිත්තාචාරං ඤත්වා</b>ති තථා කථෙන්තානං තෙසං භික්ඛූනං තත්ථ උපගමනෙන අත්තනො දෙසනාය භාජනභූතං චිත්තප්පවත්තිං ඤත්වා। <b>කම්මස්සකතාදී</b>ති <b>ආදි</b>සද්දෙන ඣානපඤ්ඤාදීනං චතුන්නම්පි පඤ්ඤානං ගහණං।
bod:78-80:අට්ඨමාදීසු <b>හෙට්ඨා වුත්තනයෙනෙවා</b>ති “යා එස මම සාසනෙ”තිආදිනා හෙට්ඨා වුත්තනයෙනෙව। සෙසමෙත්ථ උත්තානත්ථමෙව।
cen:කල්යාණමිත්තාදිවග්ගවණ්ණනා නිට්ඨිතා।
bod:81-82:නවමෙ වග්ගෙ නත්ථි වත්තබ්බං।
