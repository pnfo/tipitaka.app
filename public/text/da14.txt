cha:14:එතදග්ගවග්ගො
sub:1:පඨමවග්ගො
bod:188:“එතදග්ගං <pb V=1.31/> <pb T=1.31/>, භික්ඛවෙ, මම සාවකානං භික්ඛූනං රත්තඤ්ඤූනං යදිදං අඤ්ඤාසිකොණ්ඩඤ්ඤො” <n>අඤ්ඤාතකොණ්ඩඤ්ඤොති (ක॰), අඤ්ඤාකොණ්ඩඤ්ඤො (සී॰ ස්යා॰ කං॰ පී॰)</n>।
bod:189:… මහාපඤ්ඤානං යදිදං සාරිපුත්තො।
bod:190:… ඉද්ධිමන්තානං යදිදං මහාමොග්ගල්ලානො।
bod:191:… ධුතවාදානං <n>ධුතඞ්ගධරානං (කත්ථචි)</n> යදිදං මහාකස්සපො।
bod:192:… දිබ්බචක්ඛුකානං යදිදං අනුරුද්ධො।
bod:193:… උච්චාකුලිකානං යදිදං භද්දියො කාළිගොධායපුත්තො।
bod:194:… මඤ්ජුස්සරානං යදිදං ලකුණ්ඩක <n>ලකුණ්ටක (ස්යා॰ කං॰)</n> භද්දියො।
bod:195:… සීහනාදිකානං <pb M=1.24/> යදිදං පිණ්ඩොලභාරද්වාජො।
bod:196:… ධම්මකථිකානං යදිදං පුණ්ණො මන්තාණිපුත්තො।
bod:197:… සංඛිත්තෙන භාසිතස්ස විත්ථාරෙන අත්ථං විභජන්තානං යදිදං මහාකච්චානොති।
cen:වග්ගො පඨමො।
sub:2:දුතියවග්ගො
bod:198:“එතදග්ගං <pb V=1.32/> <pb P=1.24/>, භික්ඛවෙ, මම සාවකානං භික්ඛූනං මනොමයං කායං අභිනිම්මිනන්තානං යදිදං චූළපන්ථකො” <n>චුල්ලපන්ථකො (සී॰ ස්යා॰ කං॰ පී॰)</n>।
bod:199:… චෙතොවිවට්ටකුසලානං යදිදං චූළපන්ථකො।
bod:200:… සඤ්ඤාවිවට්ටකුසලානං යදිදං මහාපන්ථකො।
bod:201:… අරණවිහාරීනං යදිදං සුභූති।
bod:202:… දක්ඛිණෙය්යානං යදිදං සුභූති।
bod:203:… ආරඤ්ඤකානං යදිදං රෙවතො ඛදිරවනියො।
bod:204:… ඣායීනං යදිදං කඞ්ඛාරෙවතො।
bod:205:… ආරද්ධවීරියානං යදිදං සොණො කොළිවිසො।
bod:206:… කල්යාණවාක්කරණානං යදිදං සොණො කුටිකණ්ණො।
bod:207:… ලාභීනං යදිදං සීවලි।
bod:208:… සද්ධාධිමුත්තානං යදිදං වක්කලීති।
cen:වග්ගො දුතියො।
sub:3:තතියවග්ගො
bod:209:“එතදග්ගං <pb V=1.33/>, භික්ඛවෙ, මම සාවකානං භික්ඛූනං සික්ඛාකාමානං යදිදං <pb T=1.32/> රාහුලො”।
bod:210:… සද්ධාපබ්බජිතානං <pb M=1.25/> යදිදං රට්ඨපාලො।
bod:211:… පඨමං සලාකං ගණ්හන්තානං යදිදං කුණ්ඩධානො।
bod:212:… පටිභානවන්තානං යදිදං වඞ්ගීසො।
bod:213:… සමන්තපාසාදිකානං යදිදං උපසෙනො වඞ්ගන්තපුත්තො।
bod:214:… සෙනාසනපඤ්ඤාපකානං යදිදං දබ්බො මල්ලපුත්තො।
bod:215:… දෙවතානං පියමනාපානං යදිදං පිලින්දවච්ඡො।
bod:216:… ඛිප්පාභිඤ්ඤානං යදිදං බාහියො දාරුචීරියො।
bod:217:… චිත්තකථිකානං යදිදං කුමාරකස්සපො।
bod:218:… පටිසම්භිදාපත්තානං යදිදං මහාකොට්ඨිතොති <n>මහාකොට්ඨිකොති (අඤ්ඤෙසු සුත්තෙසු මරම්මපොත්ථකෙ)</n>।
cen:වග්ගො තතියො।
sub:4:චතුත්ථවග්ගො
bod:219:“එතදග්ගං, භික්ඛවෙ, මම සාවකානං භික්ඛූනං බහුස්සුතානං යදිදං ආනන්දො”।
bod:220:… සතිමන්තානං <pb V=1.34/> යදිදං ආනන්දො।
bod:221:… ගතිමන්තානං <pb P=1.25/> යදිදං ආනන්දො।
bod:222:… ධිතිමන්තානං යදිදං ආනන්දො।
bod:223:… උපට්ඨාකානං යදිදං ආනන්දො।
bod:224:… මහාපරිසානං යදිදං උරුවෙලකස්සපො।
bod:225:… කුලප්පසාදකානං යදිදං කාළුදායී।
bod:226:… අප්පාබාධානං යදිදං බාකුලො <n>බක්කුලො (සී॰ ස්යා॰ කං॰ පී॰)</n>।
bod:227:… පුබ්බෙනිවාසං අනුස්සරන්තානං යදිදං සොභිතො।
bod:228:… විනයධරානං යදිදං උපාලි।
bod:229:… භික්ඛුනොවාදකානං <pb M=1.26/> යදිදං නන්දකො।
bod:230:… ඉන්ද්රියෙසු ගුත්තද්වාරානං යදිදං නන්දො।
bod:231:… භික්ඛුඔවාදකානං යදිදං මහාකප්පිනො।
bod:232:… තෙජොධාතුකුසලානං යදිදං සාගතො।
bod:233:… පටිභානෙය්යකානං යදිදං රාධො।
bod:234:… ලූඛචීවරධරානං <pb V=1.35/> යදිදං මොඝරාජාති।
cen:වග්ගො චතුත්ථො।
sub:5:පඤ්චමවග්ගො
bod:235:“එතදග්ගං <pb T=1.33/>, භික්ඛවෙ, මම සාවිකානං භික්ඛුනීනං රත්තඤ්ඤූනං යදිදං මහාපජාපතිගොතමී”।
bod:236:… මහාපඤ්ඤානං යදිදං ඛෙමා।
bod:237:… ඉද්ධිමන්තීනං යදිදං උප්පලවණ්ණා।
bod:238:… විනයධරානං යදිදං පටාචාරා।
bod:239:… ධම්මකථිකානං යදිදං ධම්මදින්නා।
bod:240:… ඣායීනං යදිදං නන්දා।
bod:241:… ආරද්ධවීරියානං යදිදං සොණා।
bod:242:… දිබ්බචක්ඛුකානං යදිදං බකුලා <n>සකුලා (සී॰ ස්යා॰ කං॰ පී॰)</n>।
bod:243:… ඛිප්පාභිඤ්ඤානං යදිදං භද්දා කුණ්ඩලකෙසා।
bod:244:… පුබ්බෙනිවාසං අනුස්සරන්තීනං යදිදං භද්දා කාපිලානී।
bod:245:… මහාභිඤ්ඤප්පත්තානං යදිදං භද්දකච්චානා।
bod:246:… ලූඛචීවරධරානං යදිදං කිසාගොතමී।
bod:247:… සද්ධාධිමුත්තානං <pb V=1.36/> යදිදං සිඞ්ගාලකමාතාති <n>සිගාලමාතාති (සී॰ ස්යා॰ කං॰ පී॰)</n>।
cen:වග්ගො පඤ්චමො।
sub:6:ඡට්ඨවග්ගො
bod:248:“එතදග්ගං <pb M=1.27/>, භික්ඛවෙ, මම සාවකානං උපාසකානං පඨමං සරණං ගච්ඡන්තානං යදිදං <pb P=1.26/> තපුස්සභල්ලිකා <n>තපස්සුභල්ලිකා (සී॰ පී॰)</n> වාණිජා”।
bod:249:… දායකානං යදිදං සුදත්තො ගහපති අනාථපිණ්ඩිකො।
bod:250:… ධම්මකථිකානං යදිදං චිත්තො ගහපති මච්ඡිකාසණ්ඩිකො।
bod:251:… චතූහි සඞ්ගහවත්ථූහි පරිසං සඞ්ගණ්හන්තානං යදිදං හත්ථකො ආළවකො।
bod:252:… පණීතදායකානං යදිදං මහානාමො සක්කො।
bod:253:… මනාපදායකානං යදිදං උග්ගො ගහපති වෙසාලිකො।
bod:254:… සඞ්ඝුපට්ඨාකානං යදිදං හත්ථිගාමකො උග්ගතො ගහපති।
bod:255:… අවෙච්චප්පසන්නානං යදිදං සූරම්බට්ඨො <n>සූරො අම්බට්ඨො (සී॰ ස්යා॰ කං॰ පී॰) සුරෙබන්ධො (ක॰)</n>।
bod:256:… පුග්ගලප්පසන්නානං යදිදං ජීවකො කොමාරභච්චො।
bod:257:… විස්සාසකානං <pb V=1.37/> යදිදං නකුලපිතා ගහපතීති।
cen:වග්ගො ඡට්ඨො।
sub:7:සත්තමවග්ගො
bod:258:“එතදග්ගං <pb T=1.34/>, භික්ඛවෙ, මම සාවිකානං උපාසිකානං පඨමං සරණං ගච්ඡන්තීනං යදිදං සුජාතා සෙනියධීතා” <n>සෙනානී ධීතා (සී॰ ස්යා॰ කං॰ පී॰)</n>।
bod:259:… දායිකානං යදිදං විසාඛා මිගාරමාතා।
bod:260:… බහුස්සුතානං යදිදං ඛුජ්ජුත්තරා।
bod:261:… මෙත්තාවිහාරීනං යදිදං සාමාවතී।
bod:262:… ඣායීනං යදිදං උත්තරානන්දමාතා।
bod:263:… පණීතදායිකානං යදිදං සුප්පවාසා කොලියධීතා।
bod:264:… ගිලානුපට්ඨාකීනං <pb M=1.28/> යදිදං සුප්පියා උපාසිකා।
bod:265:… අවෙච්චප්පසන්නානං යදිදං කාතියානී।
bod:266:… විස්සාසිකානං යදිදං නකුලමාතා ගහපතානී।
bod:267:… අනුස්සවප්පසන්නානං යදිදං කාළී උපාසිකා කුලඝරිකා <n>කුලඝරිකා (ක॰)</n> ති।
cen:වග්ගො සත්තමො।
cen:එතදග්ගවග්ගො චුද්දසමො।
