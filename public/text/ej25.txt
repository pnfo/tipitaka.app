cha:25:තුවරදායකවග්ගො
sub:1:තුවරදායකත්ථෙරඅපදානං
gax:1:“මිගලුද්දො <pb T=1.334/> <pb M=1.250/> <pb V=1.234/> පුරෙ ආසිං, අරඤ්ඤෙ කානනෙ අහං।
gae:භරිත්වා තුවරමාදාය <n>භරිත්වා තුරවමාදාය (ක॰), භජ්ජිතං තුවරමාදාය (?) එත්ථ තුවරන්ති මුග්ගකලායසදිසං තුවරට්ඨින්ති තදට්ඨකථා। තුවරො ධඤ්ඤභෙදෙති සක්කතාභිධානෙ</n>, සඞ්ඝස්ස අදදිං අහං॥
gax:2:“එකනවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, තුවරස්ස ඉදං ඵලං॥
gax:3:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා තුවරදායකො ථෙරො ඉමා ගාථායො අභාසිත්ථාති।
cen:තුවරදායකත්ථෙරස්සාපදානං පඨමං।
sub:2:නාගකෙසරියත්ථෙරඅපදානං
gax:4:“ධනුං අද්වෙජ්ඣං කත්වාන, වනමජ්ඣොගහිං අහං।
gae:කෙසරං ඔගතං <n>ඔසරං (ස්යා॰), ඔසටං (සී॰)</n> දිස්වා, පතපත්තං සමුට්ඨිතං॥
gax:5:“උභො හත්ථෙහි පග්ගය්හ, සිරෙ කත්වාන අඤ්ජලිං।
gae:බුද්ධස්ස අභිරොපෙසිං, තිස්සස්ස ලොකබන්ධුනො॥
gax:6:“ද්වෙනවුතෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:7:“තෙසත්තතිම්හි <pb T=1.335/> කප්පම්හි <n>සත්තසත්තතිමෙ කප්පෙ (ස්යා॰)</n>, සත්ත කෙසරනාමකා।
gae:සත්තරතනසම්පන්නා, චක්කවත්තී මහබ්බලා॥
gax:8:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නාගකෙසරියො ථෙරො ඉමා ගාථායො අභාසිත්ථාති।
cen:නාගකෙසරියත්ථෙරස්සාපදානං දුතියං।
sub:3:නළිනකෙසරියත්ථෙරඅපදානං
gax:9:“ජාතස්සරස්ස <pb M=1.251/> <pb V=1.235/> <pb P=1.223/> වෙමජ්ඣෙ, වසාමි ජලකුක්කුටො।
gae:අද්දසාහං <n>අථද්දසං (සී॰ ස්යා॰)</n> දෙවදෙවං, ගච්ඡන්තං අනිලඤ්ජසෙ॥
gax:10:“තුණ්ඩෙන කෙසරිං <n>කෙසරං (ස්යා॰)</n> ගය්හ, විප්පසන්නෙන චෙතසා।
gae:බුද්ධස්ස අභිරොපෙසිං, තිස්සස්ස ලොකබන්ධුනො॥
gax:11:“ද්වෙනවුතෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:12:“තෙසත්තතිම්හි කප්පම්හි, සත්ත කෙසරනාමකා <n>සතපත්තසනාමකො (සී॰ ස්යා॰)</n>।
gae:සත්තරතනසම්පන්නා, චක්කවත්තී මහබ්බලා॥
gax:13:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.336/> සුදං ආයස්මා නළිනකෙසරියො ථෙරො ඉමා ගාථායො අභාසිත්ථාති।
cen:නළිනකෙසරියත්ථෙරස්සාපදානං තතියං।
sub:4:විරවපුප්ඵියත්ථෙරඅපදානං
gax:14:“ඛීණාසවසහස්සෙහි, නිය්යාති ලොකනායකො।
gae:විරවපුප්ඵමාදාය <n>විරවිපුප්ඵං පග්ගය්හ (සී॰)</n>, බුද්ධස්ස අභිරොපයිං॥
gax:15:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා විරවපුප්ඵියො ථෙරො ඉමා ගාථායො අභාසිත්ථාති।
cen:විරවපුප්ඵියත්ථෙරස්සාපදානං චතුත්ථං।
sub:5:කුටිධූපකත්ථෙරඅපදානං
gax:17:“සිද්ධත්ථස්ස <pb M=1.252/> භගවතො, අහොසිං කුටිගොපකො।
gae:කාලෙන කාලං ධූපෙසිං, පසන්නො සෙහි පාණිභි॥
gax:18:“චතුන්නවුතිතො <pb V=1.236/> කප්පෙ, යං කම්මමකරිං තදා।
gae:දුග්ගතිං නාභිජානාමි, ධූපදානස්සිදං <n>බුද්ධපූජායිදං (සී॰)</n> ඵලං॥
gax:19:“පටිසම්භිදා <pb T=1.337/> <pb P=1.224/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කුටිධූපකො ථෙරො ඉමා ගාථායො අභාසිත්ථාති।
cen:කුටිධූපකත්ථෙරස්සාපදානං පඤ්චමං।
sub:6:පත්තදායකත්ථෙරඅපදානං
gax:20:“පරමෙන දමථෙන, සිද්ධත්ථස්ස මහෙසිනො।
gae:පත්තදානං මයා දින්නං, උජුභූතස්ස තාදිනො॥
gax:21:“චතුන්නවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, පත්තදානස්සිදං ඵලං॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පත්තදායකො ථෙරො ඉමා ගාථායො අභාසිත්ථාති।
cen:පත්තදායකත්ථෙරස්සාපදානං ඡට්ඨං।
sub:7:ධාතුපූජකත්ථෙරඅපදානං
gax:23:“නිබ්බුතෙ ලොකනාථම්හි, සිද්ධත්ථම්හි නරුත්තමෙ।
gae:එකා ධාතු මයා ලද්ධා, ද්විපදින්දස්ස තාදිනො॥
gax:24:“තාහං <pb T=1.338/> ධාතුං ගහෙත්වාන, බුද්ධස්සාදිච්චබන්ධුනො।
gae:පඤ්චවස්සෙ පරිචරිං, තිට්ඨන්තංව නරුත්තමං॥
gax:25:“චතුන්නවුතිතො <pb M=1.253/> කප්පෙ, යං ධාතුං පූජයිං තදා।
gae:දුග්ගතිං නාභිජානාමි, ධාතුපට්ඨහනෙ ඵලං॥
gax:26:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධාතුපූජකො ථෙරො ඉමා ගාථායො අභාසිත්ථාති।
cen:ධාතුපූජකත්ථෙරස්සාපදානං සත්තමං।
sub:8:සත්තලිපුප්ඵපූජකත්ථෙරඅපදානං
gax:27:“සත්ත <pb V=1.237/> සත්තලිපුප්ඵානි, සීසෙ කත්වානහං තදා।
gae:බුද්ධස්ස අභිරොපෙසිං, වෙස්සභුම්හි නරුත්තමෙ <n>විභත්තිවිපල්ලාසො චින්තෙතබ්බො</n>॥
gax:28:“එකත්තිංසෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:29:“පටිසම්භිදා <pb P=1.225/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සත්තලිපුප්ඵපූජකො ථෙරො ඉමා ගාථායො අභාසිත්ථාති।
cen:සත්තලිපුප්ඵපූජකත්ථෙරස්සාපදානං අට්ඨමං।
sub:9:බිම්බිජාලියත්ථෙරඅපදානං
gax:30:“පදුමුත්තරො <pb T=1.339/> නාම ජිනො, සයම්භූ අග්ගපුග්ගලො।
gae:චතුසච්චං පකාසෙති, දීපෙති අමතං පදං॥
gax:31:“බිම්බිජාලකපුප්ඵානි <n>බිම්බජාලකපුප්ඵානි (ක॰)</n>, පුථු කත්වානහං තදා।
gae:බුද්ධස්ස අභිරොපෙසිං, ද්විපදින්දස්ස තාදිනො॥
gax:32:“අට්ඨසට්ඨිම්හිතො කප්පෙ, චතුරො කිඤ්ජකෙසරා।
gae:සත්තරතනසම්පන්නා, චක්කවත්තී මහබ්බලා॥
gax:33:“පටිසම්භිදා <pb M=1.254/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බිම්බිජාලියො ථෙරො ඉමා ගාථායො අභාසිත්ථාති।
cen:බිම්බිජාලියත්ථෙරස්සාපදානං නවමං।
sub:10:උද්දාලකදායකත්ථෙරඅපදානං
gax:34:“කකුධො නාම නාමෙන, සයම්භූ අපරාජිතො।
gae:පවනා නික්ඛමිත්වාන, අනුප්පත්තො මහානදිං॥
gax:35:“උද්දාලකං <pb V=1.238/> ගහෙත්වාන, සයම්භුස්ස අදාසහං।
gae:සංයතස්සුජුභූතස්ස, පසන්නමානසො අහං॥
gax:36:“එකත්තිංසෙ <pb T=1.340/> ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, පුප්ඵදානස්සිදං ඵලං॥
gax:37:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උද්දාලකදායකො ථෙරො ඉමා ගාථායො අභාසිත්ථාති।
cen:උද්දාලකදායකත්ථෙරස්සාපදානං දසමං।
cen:තුවරදායකවග්ගො පඤ්චවීසතිමො।
bod:තස්සුද්දානං <pb P=1.226/> –
gax:තුවරනාගනළිනා, විරවී කුටිධූපකො।
gax:පත්තො ධාතුසත්තලියො, බිම්බි උද්දාලකෙන ච।
gae:සත්තතිංසති ගාථායො, ගණිතායො විභාවිභි॥
