cha:11:මග්ගඞ්ගවිභඞ්ගො
tit:2:අභිධම්මභාජනීයවණ්ණනා
bod:490:<b>අභිධම්මෙ</b>ති <pb M=.174/> <pb V=.171/> ධම්මසඞ්ගහෙ। සො හි නිබ්බත්තිතාභිධම්මදෙසනා, න විභඞ්ගදෙසනා විය සුත්තන්තනයවිමිස්සා। <b>අරියොපපදතං න කරොති</b> විනාපි තෙනස්ස අරියභාවසිද්ධිතො। තෙනාහ අට්ඨකථායං “යථා හී”තිආදි।
bod:493:<b>“ලොකියකාලෙනා”</b>ති ඉදං පුබ්බභාගභාවනානුභාවෙන කිච්චාතිරෙකසිද්ධීති දස්සනත්ථං වුත්තං। <b>එතෙස</b>න්ති සම්මාදිට්ඨිආදීනං। අප්පහානෙ, පහානෙ ච ආදීනවානිසංසවිභාවනාදිනා විසෙසප්පච්චයත්තා <b>සම්මාදිට්ඨිආදීනි මිච්ඡාවාචාදීනි පජහාපෙන්තීති වුත්තානි</b>। මිච්ඡාවාචාදිතො නිවත්ති සම්මාවාචාදිකිරියාති වුත්තං <b>“සම්මාවාචාදිකිරියා හි විරතී”</b>ති। සම්මාදිට්ඨිආදයො විය <b>න කාරාපකභාවෙන,</b> තංසමඞ්ගීපුග්ගලො විය <b>න කත්තුභාවෙන। ලොකුත්තරක්ඛණෙපී</b>ති න කෙවලං ලොකියක්ඛණෙයෙව, අථ ඛො ලොකුත්තරක්ඛණෙපි।
bod:<b>ඛන්ධොපධිං විපච්චතී</b>ති පටිසන්ධිදායිකං සන්ධායාහ। <b>තත්ථ විපච්චතී</b>ති පවත්තිවිපාකදායිකං।
bod:<b>එකෙක</b>න්ති “තත්ථ කතමා සම්මාදිට්ඨී”තිආදිනා එකෙකං අඞ්ගං පුච්ඡිත්වා। <b>තස්ස තස්සෙවා</b>ති එකෙකඅඞ්ගස්සෙව, න අඞ්ගසමුදායස්ස। <b>සහ පන පුච්ඡිත්වා</b>ති “තත්ථ කතමො පඤ්චඞ්ගිකො මග්ගො”ති පුච්ඡිත්වා। <b>එකතො විස්සජ්ජනපටිනිද්දෙසත්තා</b>ති යදිපි “තත්ථ කතමා සම්මාදිට්ඨි? යා පඤ්ඤා”තිආදිනා (විභ॰ 495) විස්සජ්ජනං කතං, “තත්ථ කතමො පඤ්චඞ්ගිකො <pb V=.172/> මග්ගො”ති (විභ॰ 494) පන එකතො කතාය පුච්ඡාය විස්සජ්ජනවසෙන පටිනිද්දෙසභාවතො න පාටියෙක්කං පුච්ඡාවිස්සජ්ජනං නාම හොති। කස්මා පනෙත්ථ පඤ්චඞ්ගිකවාරෙ එව පාටියෙක්කං පුච්ඡාවිස්සජ්ජනං කතං, න අට්ඨඞ්ගිකවාරෙති චොදනං සන්ධායාහ <b>“තත්ථා”</b>තිආදි। <b>එකෙකමුඛායා</b>ති සම්මාදිට්ඨිආදිමුඛාය। තෙන වුත්තං “අරියං වො, භික්ඛවෙ, සම්මාදිට්ඨිං දෙසෙස්සාමි සඋපනිසං සපරික්ඛාර”න්තිආදි <pb M=.175/> (සං॰ නි॰ 5.28)। <b>පුබ්බසුද්ධියා සිජ්ඣන්ති</b>। තථා හි වුත්තං “පුබ්බෙව ඛො පනස්ස කායකම්මං වචීකම්මං ආජීවො සුපරිසුද්ධො හොතී”ති (ම॰ නි॰ 3.431), තස්මා සම්මාවාචාදිමුඛා භාවනා නත්ථීති අධිප්පායො। තෙනාහ <b>“න මග්ගස්ස උපචාරෙනා”</b>ති।
cen:අභිධම්මභාජනීයවණ්ණනා නිට්ඨිතා।
cen:මග්ගඞ්ගවිභඞ්ගවණ්ණනා නිට්ඨිතා।
