cha:(19) 4:අරඤ්ඤවග්ගො
sub:1:ආරඤ්ඤිකසුත්තං
bod:181:“පඤ්චිමෙ <pb V=2.204/> <pb M=2.193/>, භික්ඛවෙ, ආරඤ්ඤිකා <n>ආරඤ්ඤතා (සබ්බත්ථ) පරි॰ 443 පස්සිතබ්බං</n>। කතමෙ පඤ්ච? මන්දත්තා මොමූහත්තා ආරඤ්ඤිකො හොති, පාපිච්ඡො ඉච්ඡාපකතො ආරඤ්ඤිකො හොති, උම්මාදා චිත්තක්ඛෙපා ආරඤ්ඤිකො හොති, වණ්ණිතං බුද්ධෙහි බුද්ධසාවකෙහීති ආරඤ්ඤිකො හොති, අප්පිච්ඡතංයෙව නිස්සාය සන්තුට්ඨිංයෙව නිස්සාය සල්ලෙඛංයෙව නිස්සාය පවිවෙකංයෙව නිස්සාය ඉදමත්ථිතංයෙව <n>ඉදමට්ඨිතංයෙව (සී॰ පී॰)</n> නිස්සාය ආරඤ්ඤිකො හොති। ඉමෙ ඛො, භික්ඛවෙ, පඤ්ච ආරඤ්ඤිකා। ඉමෙසං ඛො, භික්ඛවෙ, පඤ්චන්නං ආරඤ්ඤිකානං ය්වායං ආරඤ්ඤිකො අප්පිච්ඡතංයෙව නිස්සාය සන්තුට්ඨිංයෙව නිස්සාය සල්ලෙඛංයෙව නිස්සාය පවිවෙකංයෙව නිස්සාය ඉදමත්ථිතංයෙව නිස්සාය ආරඤ්ඤිකො හොති, අයං <pb T=3.246/> ඉමෙසං පඤ්චන්නං ආරඤ්ඤිකානං අග්ගො ච සෙට්ඨො ච මොක්ඛො <n>පාමොක්ඛො (අ॰ නි॰ 4.95; 10.91)</n> ච උත්තමො ච පවරො ච।
bod:“සෙය්යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො, සප්පිමණ්ඩො <n>සප්පිම්හා සප්පිමණ්ඩො (ක॰) සං॰ නි॰ 3.662</n> තත්ථ අග්ගමක්ඛායති; එවමෙවං ඛො, භික්ඛවෙ, ඉමෙසං පඤ්චන්නං ආරඤ්ඤිකානං ය්වායං ආරඤ්ඤිකො අප්පිච්ඡතංයෙව නිස්සාය සන්තුට්ඨිංයෙව නිස්සාය සල්ලෙඛංයෙව නිස්සාය පවිවෙකංයෙව නිස්සාය ඉදමත්ථිතංයෙව නිස්සාය ආරඤ්ඤිකො හොති, අයං ඉමෙසං පඤ්චන්නං ආරඤ්ඤිකානං අග්ගො ච සෙට්ඨො ච මොක්ඛො ච උත්තමො ච පවරො චා”ති। පඨමං।
sub:2:චීවරසුත්තං
bod:182:“පඤ්චිමෙ <pb V=2.205/>, භික්ඛවෙ, පංසුකූලිකා। කතමෙ පඤ්ච? මන්දත්තා මොමූහත්තා පංසුකූලිකො හොති…පෙ॰… ඉදමත්ථිතංයෙව නිස්සාය පංසුකූලිකො හොති। ඉමෙ ඛො, භික්ඛවෙ, පඤ්ච පංසුකූලිකා”ති। දුතියං।
sub:3:රුක්ඛමූලිකසුත්තං
bod:183:“පඤ්චිමෙ, භික්ඛවෙ, රුක්ඛමූලිකා। කතමෙ පඤ්ච? මන්දත්තා මොමූහත්තා රුක්ඛමූලිකො හොති…පෙ॰… ඉදමත්ථිතංයෙව නිස්සාය රුක්ඛමූලිකො හොති। ඉමෙ ඛො, භික්ඛවෙ, පඤ්ච රුක්ඛමූලිකා”ති। තතියං।
sub:4:සොසානිකසුත්තං
bod:184:“පඤ්චිමෙ <pb M=2.194/> <pb P=3.220/>, භික්ඛවෙ, සොසානිකා। කතමෙ පඤ්ච? මන්දත්තා මොමූහත්තා සොසානිකො හොති…පෙ॰… ඉදමත්ථිතංයෙව නිස්සාය සොසානිකො හොති। ඉමෙ ඛො, භික්ඛවෙ, පඤ්ච සොසානිකා”ති। චතුත්ථං।
sub:5:අබ්භොකාසිකසුත්තං
bod:185:“පඤ්චිමෙ, භික්ඛවෙ, අබ්භොකාසිකා…පෙ॰…। පඤ්චමං।
sub:6:නෙසජ්ජිකසුත්තං
bod:186:“පඤ්චිමෙ, භික්ඛවෙ, නෙසජ්ජිකා…පෙ॰…। ඡට්ඨං।
sub:7:යථාසන්ථතිකසුත්තං
bod:187:“පඤ්චිමෙ, භික්ඛවෙ, යථාසන්ථතිකා…පෙ॰…। සත්තමං।
sub:8:එකාසනිකසුත්තං
bod:188:“පඤ්චිමෙ, භික්ඛවෙ, එකාසනිකා…පෙ॰…। අට්ඨමං।
sub:9:ඛලුපච්ඡාභත්තිකසුත්තං
bod:189:“පඤ්චිමෙ <pb V=2.206/>, භික්ඛවෙ, ඛලුපච්ඡාභත්තිකා…පෙ॰…। නවමං।
sub:10:පත්තපිණ්ඩිකසුත්තං
bod:190:“පඤ්චිමෙ, භික්ඛවෙ, පත්තපිණ්ඩිකා। කතමෙ පඤ්ච? මන්දත්තා මොමූහත්තා පත්තපිණ්ඩිකො හොති, පාපිච්ඡො ඉච්ඡාපකතො පත්තපිණ්ඩිකො හොති, උම්මාදා චිත්තක්ඛෙපා පත්තපිණ්ඩිකො හොති, ‘වණ්ණිතං බුද්ධෙහි බුද්ධසාවකෙහී’ති පත්තපිණ්ඩිකො හොති, අප්පිච්ඡතංයෙව නිස්සාය <pb T=3.247/> සන්තුට්ඨිංයෙව නිස්සාය සල්ලෙඛංයෙව නිස්සාය පවිවෙකංයෙව නිස්සාය ඉදමත්ථිතංයෙව නිස්සාය පත්තපිණ්ඩිකො හොති। ඉමෙ ඛො, භික්ඛවෙ, පඤ්ච පත්තපිණ්ඩිකා। ඉමෙසං ඛො, භික්ඛවෙ, පඤ්චන්නං පත්තපිණ්ඩිකානං ය්වායං පත්තපිණ්ඩිකො අප්පිච්ඡතංයෙව නිස්සාය සන්තුට්ඨිංයෙව නිස්සාය සල්ලෙඛංයෙව <pb M=2.195/> නිස්සාය පවිවෙකංයෙව නිස්සාය ඉදමත්ථිතංයෙව නිස්සාය පත්තපිණ්ඩිකො හොති, අයං ඉමෙසං පඤ්චන්නං පත්තපිණ්ඩිකානං අග්ගො ච සෙට්ඨො ච මොක්ඛො ච උත්තමො ච පවරො ච।
bod:“සෙය්යථාපි, භික්ඛවෙ, ගවා ඛීරං, ඛීරම්හා දධි, දධිම්හා නවනීතං, නවනීතම්හා සප්පි, සප්පිම්හා සප්පිමණ්ඩො, සප්පිමණ්ඩො තත්ථ අග්ගමක්ඛායති; එවමෙවං ඛො, භික්ඛවෙ, ඉමෙසං පඤ්චන්නං පත්තපිණ්ඩිකානං ය්වායං පත්තපිණ්ඩිකො අප්පිච්ඡතංයෙව <pb P=3.221/> නිස්සාය සන්තුට්ඨිංයෙව නිස්සාය සල්ලෙඛංයෙව නිස්සාය පවිවෙකංයෙව නිස්සාය ඉදමත්ථිතංයෙව නිස්සාය පත්තපිණ්ඩිකො හොති, අයං ඉමෙසං පඤ්චන්නං පත්තපිණ්ඩිකානං අග්ගො ච සෙට්ඨො ච මොක්ඛො ච උත්තමො ච පවරො චා”ති। දසමං।
cen:අරඤ්ඤවග්ගො චතුත්ථො।
bod:තස්සුද්දානං –
gax:අරඤ්ඤං චීවරං රුක්ඛ, සුසානං අබ්භොකාසිකං।
gae:නෙසජ්ජං සන්ථතං එකාසනිකං, ඛලුපච්ඡාපිණ්ඩිකෙන චාති॥
