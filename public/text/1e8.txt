cha:අපරගාථාසඞ්ගණිකං
sub:1:චොදනාදිපුච්ඡාවිස්සජ්ජනා
gax:359:චොදනා <pb T=.392/> <pb P=5.158/> <pb M=.279/> <pb V=.301/> කිමත්ථාය, සාරණා කිස්ස කාරණා।
gae:සඞ්ඝො කිමත්ථාය, මතිකම්මං පන කිස්ස කාරණා॥
gax:චොදනා සාරණත්ථාය, නිග්ගහත්ථාය සාරණා।
gae:සඞ්ඝො පරිග්ගහත්ථාය, මතිකම්මං පන පාටියෙක්කං॥
gax:මා ඛො තුරිතො අභණි, මා ඛො චණ්ඩිකතො භණි।
gae:මා ඛො පටිඝං ජනයි, සචෙ අනුවිජ්ජකො තුවං॥
gax:මා ඛො සහසා අභණි, කථං විග්ගාහිකං අනත්ථසංහිතං।
gae:සුත්තෙ විනයෙ අනුලොමෙ, පඤ්ඤත්තෙ අනුලොමිකෙ॥
gax:අනුයොගවත්තං නිසාමය, කුසලෙන බුද්ධිමතා කතං।
gax:සුවුත්තං සික්ඛාපදානුලොමිකං, ගතිං න නාසෙන්තො සම්පරායිකං।
gae:හිතෙසී අනුයුඤ්ජස්සු, කාලෙනත්ථූපසංහිතං॥
gax:චුදිතස්ස ච චොදකස්ස ච।
gax:සහසා වොහාරං මා පධාරෙසි।
gax:චොදකො ආහ ආපන්නොති।
gae:චුදිතකො ආහ අනාපන්නොති॥
gax:උභො <pb V=.302/> අනුක්ඛිපන්තො, පටිඤ්ඤානුසන්ධිතෙන <pb T=.393/> කාරයෙ।
gax:පටිඤ්ඤා ලජ්ජීසු කතා, අලජ්ජීසු එවං න විජ්ජති।
gae:බහුම්පි අලජ්ජී භාසෙය්ය, වත්තානුසන්ධිතෙන <n>වුත්තානුසන්ධිතෙන (සී॰ ස්යා॰ ක॰)</n> කාරයෙ॥
gax:අලජ්ජී කීදිසො හොති, පටිඤ්ඤා යස්ස න රූහති।
gae:එතඤ්ච <n>එවඤ්ච (ක॰)</n> තාහං පුච්ඡාමි, කීදිසො වුච්චති අලජ්ජී පුග්ගලො॥
gax:සඤ්චිච්ච ආපත්තිං ආපජ්ජති, ආපත්තිං පරිගූහති।
gae:අගතිගමනඤ්ච ගච්ඡති, එදිසො වුච්චති අලජ්ජීපුග්ගලො॥
gax:සච්චං අහම්පි ජානාමි, එදිසො වුච්චති අලජ්ජීපුග්ගලො।
gae:අඤ්ඤඤ්ච තාහං පුච්ඡාමි, කීදිසො වුච්චති ලජ්ජීපුග්ගලො॥
gax:සඤ්චිච්ච ආපත්තිං නාපජ්ජති, ආපත්තිං න පරිගූහති।
gae:අගතිගමනං <pb T=.394/> න ගච්ඡති, එදිසො වුච්චති ලජ්ජීපුග්ගලො॥
gax:සච්චං <pb M=.280/> අහම්පි ජානාමි, එදිසො වුච්චති ලජ්ජීපුග්ගලො।
gae:අඤ්ඤඤ්ච තාහං පුච්ඡාමි, කීදිසො වුච්චති අධම්මචොදකො॥
gax:අකාලෙ <pb P=5.159/> චොදෙති අභූතෙන।
gax:ඵරුසෙන අනත්ථසංහිතෙන।
gax:දොසන්තරො චොදෙති නො මෙත්තාචිත්තො।
gae:එදිසො වුච්චති අධම්මචොදකො॥
gax:සච්චං අහම්පි ජානාමි, එදිසො වුච්චති අධම්මචොදකො।
gae:අඤ්ඤඤ්ච තාහං පුච්ඡාමි, කීදිසො වුච්චති ධම්මචොදකො॥
gax:කාලෙන චොදෙති භූතෙන, සණ්හෙන අත්ථසංහිතෙන।
gax:මෙත්තාචිත්තො චොදෙති නො දොසන්තරො।
gae:එදිසො වුච්චති ධම්මචොදකො॥
gax:සච්චං <pb V=.303/> අහම්පි ජානාමි, එදිසො වුච්චති ධම්මචොදකො।
gae:අඤ්ඤඤ්ච තාහං පුච්ඡාමි, කීදිසො වුච්චති බාලචොදකො॥
gax:පුබ්බාපරං න ජානාති, පුබ්බාපරස්ස අකොවිදො।
gax:අනුසන්ධිවචනපථං න ජානාති।
gax:අනුසන්ධිවචනපථස්ස අකොවිදො।
gae:එදිසො වුච්චති බාලචොදකො॥
gax:සච්චං අහම්පි ජානාමි, එදිසො වුච්චති බාලචොදකො।
gae:අඤ්ඤඤ්ච <pb T=.395/> තාහං පුච්ඡාමි, කීදිසො වුච්චති පණ්ඩිතචොදකො॥
gax:පුබ්බාපරම්පි ජානාති, පුබ්බාපරස්ස කොවිදො।
gax:අනුසන්ධිවචනපථං ජානාති, අනුසන්ධිවචනපථස්ස කොවිදො।
gae:එදිසො වුච්චති පණ්ඩිතචොදකො॥
gax:සච්චං අහම්පි ජානාමි, එදිසො වුච්චති පණ්ඩිතචොදකො।
gae:අඤ්ඤඤ්ච තාහං පුච්ඡාමි, චොදනා කින්ති වුච්චති॥
gax:සීලවිපත්තියා චොදෙති, අථො ආචාරදිට්ඨියා।
gae:ආජීවෙනපි චොදෙති, චොදනා තෙන වුච්චතීති॥
cen:අපරං ගාථාසඞ්ගණිකං නිට්ඨිතං।
