cha:18:අට්ඨාරසමවග්ගො
sub:(177) 1:මනුස්සලොකකථා
bod:802:න <pb P=.559/> වත්තබ්බං – “බුද්ධො භගවා මනුස්සලොකෙ අට්ඨාසී”ති? ආමන්තා। නනු අත්ථි බුද්ධවුත්ථානි චෙතියානි ආරාමවිහාරගාමනිගමනගරානි රට්ඨානි ජනපදානීති? ආමන්තා। හඤ්චි අත්ථි බුද්ධවුත්ථානි චෙතියානි ආරාමවිහාරගාමනිගමනගරානි රට්ඨානි ජනපදානි, තෙන වත රෙ වත්තබ්බෙ – “බුද්ධො භගවා මනුස්සලොකෙ අට්ඨාසී”ති।
bod:න වත්තබ්බං – “බුද්ධො භගවා මනුස්සලොකෙ අට්ඨාසී”ති? ආමන්තා। නනු භගවා ලුම්බිනියා ජාතො, බොධියා මූලෙ අභිසම්බුද්ධො, බාරාණසියං භගවතා ධම්මචක්කං පවත්තිතං, චාපාලෙ <pb V=.452/> චෙතියෙ ආයුසඞ්ඛාරො ඔස්සට්ඨො, කුසිනාරායං භගවා පරිනිබ්බුතොති? ආමන්තා। හඤ්චි <pb T=.593/> භගවා ලුම්බිනියා ජාතො…පෙ॰… කුසිනාරායං භගවා පරිනිබ්බුතො, තෙන වත රෙ වත්තබ්බෙ – “බුද්ධො භගවා මනුස්සලොකෙ අට්ඨාසී”ති।
bod:න වත්තබ්බං – “බුද්ධො භගවා මනුස්සලොකෙ අට්ඨාසී”ති? ආමන්තා। නනු වුත්තං භගවතා – “එකමිදාහං, භික්ඛවෙ, සමයං උක්කට්ඨායං විහරාමි සුභගවනෙ සාලරාජමූලෙ”ති <pb M=.406/> <n>දී॰ නි॰ 2.91</n>; “එකමිදාහං, භික්ඛවෙ, සමයං උරුවෙලායං විහරාමි අජපාලනිග්රොධෙ පඨමාභිසම්බුද්ධො”ති <n>අ॰ නි॰ 4.21</n>; “එකමිදාහං, භික්ඛවෙ, සමයං රාජගහෙ විහරාමි වෙළුවනෙ කළන්දකනිවාපෙ”ති <n>දී॰ නි॰ 2.180</n>; “එකමිදාහං, භික්ඛවෙ, සමයං සාවත්ථියං විහරාමි ජෙතවනෙ අනාථපිණ්ඩිකස්ස ආරාමෙ”ති <pb P=.560/>; “එකමිදාහං, භික්ඛවෙ, සමයං වෙසාලියං විහරාමි මහාවනෙ කූටාගාරසාලාය”න්ති <n>දී॰ නි॰ 3.11</n>! අත්ථෙව සුත්තන්තොති? ආමන්තා। තෙන හි බුද්ධො භගවා මනුස්සලොකෙ අට්ඨාසීති।
bod:803:බුද්ධො භගවා මනුස්සලොකෙ අට්ඨාසීති? ආමන්තා। නනු භගවා ලොකෙ ජාතො, ලොකෙ සංවඩ්ඪො, ලොකං අභිභුය්ය විහරති අනුපලිත්තො ලොකෙනාති <n>අ॰ නි॰ 4.36</n>? ආමන්තා। හඤ්චි භගවා ලොකෙ ජාතො, ලොකෙ සංවඩ්ඪො, ලොකං අභිභුය්ය විහරති අනුපලිත්තො ලොකෙන, නො ච වත රෙ වත්තබ්බෙ – “බුද්ධො භගවා මනුස්සලොකෙ අට්ඨාසී”ති।
cen:මනුස්සලොකකථා නිට්ඨිතා।
tit:18:අට්ඨාරසමවග්ගො
sub:(178) 2:ධම්මදෙසනාකථා
bod:804:න වත්තබ්බං – “බුද්ධෙන භගවතා ධම්මො දෙසිතො”ති? ආමන්තා। කෙන දෙසිතොති? අභිනිම්මිතෙන දෙසිතොති। අභිනිම්මිතො ජිනො සත්ථා සම්මාසම්බුද්ධො සබ්බඤ්ඤූ සබ්බදස්සාවී ධම්මස්සාමී ධම්මප්පටිසරණොති? න හෙවං වත්තබ්බෙ…පෙ॰…।
bod:න <pb V=.453/> වත්තබ්බං – “බුද්ධෙන භගවතා ධම්මො දෙසිතො”ති? ආමන්තා। කෙන දෙසිතොති? ආයස්මතා ආනන්දෙන දෙසිතොති। ආයස්මා ආනන්දො ජිනො සත්ථා සම්මාසම්බුද්ධො සබ්බඤ්ඤූ සබ්බදස්සාවී ධම්මස්සාමී ධම්මප්පටිසරණොති? න හෙවං වත්තබ්බෙ…පෙ॰…।
bod:805:න වත්තබ්බං – “බුද්ධෙන භගවතා ධම්මො දෙසිතො”ති? ආමන්තා। නනු <pb P=.561/> වුත්තං භගවතා – “සංඛිත්තෙනපි ඛො අහං, සාරිපුත්ත, ධම්මං දෙසෙය්යං; විත්ථාරෙනපි <pb M=.407/> ඛො අහං, සාරිපුත්ත, ධම්මං දෙසෙය්යං; සංඛිත්තවිත්ථාරෙනපි ඛො අහං, සාරිපුත්ත, ධම්මං දෙසෙය්යං; අඤ්ඤාතාරො ච දුල්ලභා”ති <n>අ॰ නි॰ 3.33 සාරිපුත්තසුත්තෙ</n>! අත්ථෙව සුත්තන්තොති? ආමන්තා। තෙන හි බුද්ධෙන භගවතා ධම්මො දෙසිතොති।
bod:806:න වත්තබ්බං – “බුද්ධෙන භගවතා ධම්මො දෙසිතො”ති? ආමන්තා। නනු වුත්තං භගවතා – “‘අභිඤ්ඤායාහං, භික්ඛවෙ, ධම්මං දෙසෙමි, නො අනභිඤ්ඤාය; සනිදානාහං, භික්ඛවෙ, ධම්මං දෙසෙමි, නො අනිදානං <pb T=.595/>; සප්පාටිහාරියාහං, භික්ඛවෙ, ධම්මං දෙසෙමි, නො අප්පාටිහාරියං; තස්ස <n>යඤ්චස්ස (සී॰ පී॰ ක॰)</n> මය්හං, භික්ඛවෙ, අභිඤ්ඤාය ධම්මං දෙසයතො නො අනභිඤ්ඤාය, සනිදානං ධම්මං දෙසයතො නො අනිදානං, සප්පාටිහාරියං ධම්මං දෙසයතො නො අප්පාටිහාරියං කරණීයො ඔවාදො කරණීයා අනුසාසනී; අලඤ්ච පන වො, භික්ඛවෙ, තුට්ඨියා අලං අත්තමනතාය අලං සොමනස්සාය – සම්මාසම්බුද්ධො භගවා, ස්වාක්ඛාතො ධම්මො, සුප්පටිපන්නො සඞ්ඝො’ති। ඉමස්මිඤ්ච පන වෙය්යාකරණස්මිං භඤ්ඤමානෙ දසසහස්සිලොකධාතු අකම්පිත්ථා”ති <n>අ॰ නි॰ 3.126</n>! අත්ථෙව සුත්තන්තොති? ආමන්තා। තෙන හි බුද්ධෙන භගවතා ධම්මො දෙසිතොති।
cen:ධම්මදෙසනාකථා නිට්ඨිතා।
tit:18:අට්ඨාරසමවග්ගො
sub:(179) 3:කරුණාකථා
bod:807:නත්ථි බුද්ධස්ස භගවතො කරුණාති? ආමන්තා। නත්ථි බුද්ධස්ස භගවතො මෙත්තාති <pb V=.454/>? න <pb P=.562/> හෙවං වත්තබ්බෙ…පෙ॰… නත්ථි බුද්ධස්ස භගවතො කරුණාති? ආමන්තා। නත්ථි බුද්ධස්ස භගවතො මුදිතා…පෙ॰… උපෙක්ඛාති? න හෙවං වත්තබ්බෙ…පෙ॰…।
bod:අත්ථි බුද්ධස්ස භගවතො මෙත්තාති? ආමන්තා। අත්ථි බුද්ධස්ස භගවතො කරුණාති? න හෙවං වත්තබ්බෙ…පෙ॰… අත්ථි බුද්ධස්ස <pb T=.596/> භගවතො මුදිතා…පෙ॰… උපෙක්ඛාති? ආමන්තා। අත්ථි බුද්ධස්ස භගවතො කරුණාති? න හෙවං වත්තබ්බෙ…පෙ॰…।
bod:නත්ථි <pb M=.408/> බුද්ධස්ස භගවතො කරුණාති? ආමන්තා। භගවා අකාරුණිකොති? න හෙවං වත්තබ්බෙ…පෙ॰… නනු භගවා කාරුණිකො ලොකහිතො ලොකානුකම්පකො ලොකත්ථචරොති? ආමන්තා। හඤ්චි භගවා කාරුණිකො ලොකහිතො ලොකානුකම්පකො ලොකත්ථචරො, නො ච වත රෙ වත්තබ්බෙ – “නත්ථි බුද්ධස්ස භගවතො කරුණා”ති…පෙ॰…।
bod:නත්ථි බුද්ධස්ස භගවතො කරුණාති? ආමන්තා। නනු භගවා මහාකරුණාසමාපත්තිං සමාපජ්ජීති? ආමන්තා। හඤ්චි භගවා මහාකරුණාසමාපත්තිං සමාපජ්ජි, නො ච වත රෙ වත්තබ්බෙ – “නත්ථි බුද්ධස්ස භගවතො කරුණා”ති।
bod:808:අත්ථි බුද්ධස්ස භගවතො කරුණාති? ආමන්තා। භගවා සරාගොති? න හෙවං වත්තබ්බෙ। තෙන හි නත්ථි බුද්ධස්ස භගවතො කරුණාති।
cen:කරුණාකථා නිට්ඨිතා।
tit:18:අට්ඨාරසමවග්ගො
sub:(180) 4:ගන්ධජාතිකථා
bod:809:බුද්ධස්ස <pb P=.563/> භගවතො උච්චාරපස්සාවො අතිවිය අඤ්ඤෙ ගන්ධජාතෙ අධිග්ගණ්හාතීති <pb V=.455/>? ආමන්තා। භගවා ගන්ධභොජීති? න <pb T=.597/> හෙවං වත්තබ්බෙ…පෙ॰… නනු භගවා ඔදනකුම්මාසං භුඤ්ජතීති? ආමන්තා। හඤ්චි භගවා ඔදනකුම්මාසං භුඤ්ජති, නො ච වත රෙ වත්තබ්බෙ – “බුද්ධස්ස භගවතො උච්චාරපස්සාවො අතිවිය අඤ්ඤෙ ගන්ධජාතෙ අධිග්ගණ්හාතී”ති।
bod:බුද්ධස්ස භගවතො උච්චාරපස්සාවො අතිවිය අඤ්ඤෙ ගන්ධජාතෙ අධිග්ගණ්හාතීති? ආමන්තා। අත්ථි කෙචි බුද්ධස්ස භගවතො උච්චාරපස්සාවං න්හායන්ති විලිම්පන්ති උච්ඡාදෙන්ති <n>උච්චාරෙන්ති (සී॰ පී॰ ක॰)</n> පෙළාය පටිසාමෙන්ති කරණ්ඩාය නික්ඛිපන්ති ආපණෙ පසාරෙන්ති, තෙන ච ගන්ධෙන ගන්ධකරණීයං කරොන්තීති? න හෙවං වත්තබ්බෙ…පෙ॰…।
cen:ගන්ධජාතිකථා නිට්ඨිතා।
tit:18:අට්ඨාරසමවග්ගො
sub:(181) 5:එකමග්ගකථා
bod:810:එකෙන <pb M=.409/> අරියමග්ගෙන චත්තාරි සාමඤ්ඤඵලානි සච්ඡිකරොතීති? ආමන්තා। චතුන්නං ඵස්සානං…පෙ॰… චතුන්නං සඤ්ඤානං සමොධානං හොතීති? න හෙවං වත්තබ්බෙ…පෙ॰… එකෙන අරියමග්ගෙන චත්තාරි සාමඤ්ඤඵලානි සච්ඡිකරොතීති? ආමන්තා। සොතාපත්තිමග්ගෙනාති <pb P=.564/>? න හෙවං වත්තබ්බෙ…පෙ॰… සකදාගාමි…පෙ॰… අනාගාමිමග්ගෙනාති? න හෙවං වත්තබ්බෙ…පෙ॰…।
bod:කතමෙන මග්ගෙනාති? අරහත්තමග්ගෙනාති। අරහත්තමග්ගෙන සක්කායදිට්ඨිං විචිකිච්ඡං සීලබ්බතපරාමාසං <pb T=.598/> ජහතීති? න හෙවං වත්තබ්බෙ…පෙ॰… අරහත්තමග්ගෙන සක්කායදිට්ඨිං විචිකිච්ඡං සීලබ්බතපරාමාසං ජහතීති? ආමන්තා। නනු තිණ්ණං සංයොජනානං පහානං සොතාපත්තිඵලං වුත්තං භගවතාති? ආමන්තා। හඤ්චි තිණ්ණං සංයොජනානං පහානං සොතාපත්තිඵලං වුත්තං <pb V=.456/> භගවතා, නො ච වත රෙ වත්තබ්බෙ – “අරහත්තමග්ගෙන සක්කායදිට්ඨිං විචිකිච්ඡං සීලබ්බතපරාමාසං ජහතී”ති।
bod:අරහත්තමග්ගෙන ඔළාරිකං කාමරාගං ඔළාරිකං බ්යාපාදං ජහතීති? න හෙවං වත්තබ්බෙ…පෙ॰… අරහත්තමග්ගෙන ඔළාරිකං කාමරාගං ඔළාරිකං බ්යාපාදං ජහතීති? ආමන්තා। නනු කාමරාගබ්යාපාදානං තනුභාවං සකදාගාමිඵලං වුත්තං භගවතාති? ආමන්තා। හඤ්චි කාමරාගබ්යාපාදානං තනුභාවං සකදාගාමිඵලං වුත්තං භගවතා, නො ච වත රෙ වත්තබ්බෙ – “අරහත්තමග්ගෙන ඔළාරිකං කාමරාගං ඔළාරිකං බ්යාපාදං ජහතී”ති।
bod:අරහත්තමග්ගෙන අණුසහගතං කාමරාගං අණුසහගතං බ්යාපාදං ජහතීති? න හෙවං වත්තබ්බෙ…පෙ॰… අරහත්තමග්ගෙන අණුසහගතං කාමරාගං අණුසහගතං බ්යාපාදං ජහතීති? ආමන්තා <pb P=.565/>। නනු කාමරාගබ්යාපාදානං අනවසෙසප්පහානං අනාගාමිඵලං වුත්තං භගවතාති? ආමන්තා। හඤ්චි කාමරාගබ්යාපාදානං අනවසෙසප්පහානං අනාගාමිඵලං වුත්තං භගවතා, නො ච වත රෙ වත්තබ්බෙ – “අරහත්තමග්ගෙන අණුසහගතං කාමරාගං අණුසහගතං බ්යාපාදං ජහතී”ති।
bod:811:න වත්තබ්බං – “එකෙන අරියමග්ගෙන චත්තාරි සාමඤ්ඤඵලානි සච්ඡිකරොතී”ති? ආමන්තා। භගවතා සොතාපත්තිමග්ගො භාවිතොති? ආමන්තා <pb T=.599/> <pb M=.410/>। භගවා සොතාපන්නොති? න හෙවං වත්තබ්බෙ…පෙ॰… භගවතා සකදාගාමි…පෙ॰… අනාගාමිමග්ගො භාවිතොති? ආමන්තා। භගවා අනාගාමීති? න හෙවං වත්තබ්බෙ…පෙ॰…।
bod:812:භගවා එකෙන අරියමග්ගෙන චත්තාරි සාමඤ්ඤඵලානි සච්ඡිකරොති, සාවකා චතූහි අරියමග්ගෙහි චත්තාරි සාමඤ්ඤඵලානි සච්ඡිකරොන්තීති? ආමන්තා। සාවකා බුද්ධස්ස භගවතො අදිට්ඨං දක්ඛන්ති අනධිගතං අධිගච්ඡන්ති අසච්ඡිකතං සච්ඡිකරොන්තීති? න හෙවං වත්තබ්බෙ…පෙ॰…।
cen:එකමග්ගකථා නිට්ඨිතා।
tit:18:අට්ඨාරසමවග්ගො
sub:(182) 6:ඣානසඞ්කන්තිකථා
bod:813:ඣානා <pb V=.457/> ඣානං සඞ්කමතීති? ආමන්තා। පඨමා <pb P=.566/> ඣානා තතියං ඣානං සඞ්කමතීති? න හෙවං වත්තබ්බෙ…පෙ॰… ඣානා ඣානං සඞ්කමතීති? ආමන්තා। දුතියා ඣානා චතුත්ථං ඣානං සඞ්කමතීති? න හෙවං වත්තබ්බෙ…පෙ॰…।
bod:පඨමා ඣානා දුතියං ඣානං සඞ්කමතීති? ආමන්තා। යා පඨමස්ස ඣානස්ස උප්පාදාය ආවට්ටනා…පෙ॰… පණිධි, සාව දුතියස්ස ඣානස්ස උප්පාදාය ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:පඨමා ඣානා දුතියං ඣානං සඞ්කමති, න වත්තබ්බං <pb T=.600/> – “යා පඨමස්ස ඣානස්ස උප්පාදාය ආවට්ටනා…පෙ॰… පණිධි, සාව දුතියස්ස ඣානස්ස උප්පාදාය ආවට්ටනා…පෙ॰… පණිධී”ති? ආමන්තා। දුතියං ඣානං අනාවට්ටෙන්තස්ස උප්පජ්ජති…පෙ॰… අප්පණිදහන්තස්ස උප්පජ්ජතීති? න හෙවං වත්තබ්බෙ…පෙ॰… නනු දුතියං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස උප්පජ්ජතීති? ආමන්තා। හඤ්චි දුතියං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස උප්පජ්ජති, නො ච වත රෙ වත්තබ්බෙ – “පඨමා ඣානා දුතියං ඣානං සඞ්කමතී”ති…පෙ॰…।
bod:පඨමා ඣානා දුතියං ඣානං සඞ්කමතීති? ආමන්තා। පඨමං ඣානං කාමෙ ආදීනවතො මනසිකරොතො උප්පජ්ජතීති? ආමන්තා। දුතියං ඣානං කාමෙ ආදීනවතො මනසිකරොතො උප්පජ්ජතීති? න හෙවං වත්තබ්බෙ…පෙ॰…।
bod:පඨමං <pb P=.567/> ඣානං සවිතක්කං සවිචාරන්ති? ආමන්තා <pb M=.411/>। දුතියං ඣානං සවිතක්කං සවිචාරන්ති? න හෙවං වත්තබ්බෙ…පෙ॰… පඨමා ඣානා දුතියං ඣානං සඞ්කමතීති? ආමන්තා। තඤ්ඤෙව පඨමං ඣානං තං දුතියං ඣානන්ති? න හෙවං වත්තබ්බෙ…පෙ॰…।
bod:814:දුතියා <pb V=.458/> ඣානා තතියං ඣානං සඞ්කමතීති? ආමන්තා। යා දුතියස්ස ඣානස්ස උප්පාදාය ආවට්ටනා…පෙ॰… පණිධි, සාව තතියස්ස ඣානස්ස උප්පාදාය ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:දුතියා ඣානා තතියං ඣානං සඞ්කමති, න වත්තබ්බං – “යා දුතියස්ස ඣානස්ස උප්පාදාය ආවට්ටනා…පෙ॰… පණිධි, සාව තතියස්ස ඣානස්ස උප්පාදාය ආවට්ටනා…පෙ॰… පණිධී”ති? ආමන්තා <pb T=.601/>। තතියං ඣානං අනාවට්ටෙන්තස්ස උප්පජ්ජති…පෙ॰… අප්පණිදහන්තස්ස උප්පජ්ජතීති? න හෙවං වත්තබ්බෙ …පෙ॰… නනු තතියං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස උප්පජ්ජතීති? ආමන්තා। හඤ්චි තතියං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස උප්පජ්ජති, නො ච වත රෙ වත්තබ්බෙ – “දුතියා ඣානා තතියං ඣානං සඞ්කමතී”ති।
bod:දුතියා ඣානා තතියං ඣානං සඞ්කමතීති? ආමන්තා। දුතියං ඣානං විතක්කවිචාරෙ ආදීනවතො මනසිකරොතො උප්පජ්ජතීති? ආමන්තා। තතියං ඣානං විතක්කවිචාරෙ ආදීනවතො මනසිකරොතො උප්පජ්ජතීති? න හෙවං වත්තබ්බෙ…පෙ॰…।
bod:දුතියං ඣානං සප්පීතිකන්ති? ආමන්තා। තතියං ඣානං සප්පීතිකන්ති? න <pb P=.568/> හෙවං වත්තබ්බෙ…පෙ॰… දුතියා ඣානා තතියං ඣානං සඞ්කමතීති? ආමන්තා। තඤ්ඤෙව දුතියං ඣානං තං තතියං ඣානන්ති? න හෙවං වත්තබ්බෙ…පෙ॰…।
bod:815:තතියා ඣානා චතුත්ථං ඣානං සඞ්කමතීති? ආමන්තා। යා තතියස්ස ඣානස්ස උප්පාදාය ආවට්ටනා…පෙ॰… පණිධි, සාව චතුත්ථස්ස ඣානස්ස උප්පාදාය ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:තතියා ඣානා චතුත්ථං ඣානං සඞ්කමති, න වත්තබ්බං – “යා තතියස්ස ඣානස්ස උප්පාදාය ආවට්ටනා…පෙ॰… පණිධි, සාව චතුත්ථස්ස ඣානස්ස උප්පාදාය ආවට්ටනා…පෙ॰… පණිධී”ති? ආමන්තා। චතුත්ථං ඣානං අනාවට්ටෙන්තස්ස උප්පජ්ජති…පෙ॰… අප්පණිදහන්තස්ස <pb T=.602/> උප්පජ්ජතීති? න හෙවං වත්තබ්බෙ…පෙ॰… නනු චතුත්ථං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස <pb V=.459/> උප්පජ්ජතීති? ආමන්තා। හඤ්චි <pb M=.412/> චතුත්ථං ඣානං ආවට්ටෙන්තස්ස උප්පජ්ජති…පෙ॰… පණිදහන්තස්ස උප්පජ්ජති, නො ච වත රෙ වත්තබ්බෙ – “තතියා ඣානා චතුත්ථං ඣානං සඞ්කමතී”ති।
bod:තතියා ඣානා චතුත්ථං ඣානං සඞ්කමතීති? ආමන්තා। තතියං ඣානං පීතිං ආදීනවතො මනසිකරොතො උප්පජ්ජතීති? ආමන්තා। චතුත්ථං ඣානං පීතිං ආදීනවතො මනසිකරොතො උප්පජ්ජතීති? න හෙවං වත්තබ්බෙ…පෙ॰…।
bod:තතියං ඣානං සුඛසහගතන්ති? ආමන්තා। චතුත්ථං ඣානං සුඛසහගතන්ති? න <pb P=.569/> හෙවං වත්තබ්බෙ…පෙ॰… තතියා ඣානා චතුත්ථං ඣානං සඞ්කමතීති? ආමන්තා। තඤ්ඤෙව තතියං ඣානං තං චතුත්ථං ඣානන්ති? න හෙවං වත්තබ්බෙ…පෙ॰…।
bod:816:න වත්තබ්බං – “ඣානා ඣානං සඞ්කමතී”ති? ආමන්තා। නනු වුත්තං භගවතා – “ඉධ, භික්ඛවෙ, භික්ඛු විවිච්චෙව කාමෙහි…පෙ॰… චතුත්ථං ඣානං උපසම්පජ්ජ විහරතී”ති <n>අ॰ නි॰ 2.13; 4.163</n>! අත්ථෙව සුත්තන්තොති? ආමන්තා। තෙන හි ඣානා ඣානං සඞ්කමතීති।
cen:ඣානසඞ්කන්තිකථා නිට්ඨිතා।
tit:18:අට්ඨාරසමවග්ගො
sub:(183) 7:ඣානන්තරිකකථා
bod:817:අත්ථි <pb T=.603/> ඣානන්තරිකාති? ආමන්තා। අත්ථි ඵස්සන්තරිකා…පෙ॰… අත්ථි සඤ්ඤන්තරිකාති? න හෙවං වත්තබ්බෙ…පෙ॰…।
bod:අත්ථි ඣානන්තරිකාති? ආමන්තා। දුතියස්ස ච ඣානස්ස තතියස්ස ච ඣානස්ස අන්තරෙ අත්ථි ඣානන්තරිකාති? න හෙවං වත්තබ්බෙ…පෙ॰…।
bod:අත්ථි <pb V=.460/> ඣානන්තරිකාති? ආමන්තා। තතියස්ස ච ඣානස්ස චතුත්ථස්ස ච ඣානස්ස අන්තරෙ අත්ථි ඣානන්තරිකාති? න හෙවං වත්තබ්බෙ…පෙ॰…।
bod:දුතියස්ස ච ඣානස්ස තතියස්ස ච ඣානස්ස අන්තරෙ නත්ථි ඣානන්තරිකාති? ආමන්තා। හඤ්චි දුතියස්ස ච ඣානස්ස තතියස්ස ච ඣානස්ස අන්තරෙ නත්ථි <pb P=.570/> ඣානන්තරිකා, නො ච වත රෙ වත්තබ්බෙ – “අත්ථි ඣානන්තරිකා”ති।
bod:තතියස්ස <pb M=.413/> ච ඣානස්ස චතුත්ථස්ස ච ඣානස්ස අන්තරෙ නත්ථි ඣානන්තරිකාති? ආමන්තා। හඤ්චි තතියස්ස ච ඣානස්ස චතුත්ථස්ස ච ඣානස්ස අන්තරෙ නත්ථි ඣානන්තරිකා, නො ච වත රෙ වත්තබ්බෙ – “අත්ථි ඣානන්තරිකා”ති।
bod:818:පඨමස්ස ච ඣානස්ස දුතියස්ස ච ඣානස්ස අන්තරෙ අත්ථි ඣානන්තරිකාති? ආමන්තා। දුතියස්ස ච ඣානස්ස තතියස්ස ච ඣානස්ස අන්තරෙ අත්ථි ඣානන්තරිකාති? න හෙවං වත්තබ්බෙ…පෙ॰…।
bod:පඨමස්ස ච ඣානස්ස දුතියස්ස ච ඣානස්ස අන්තරෙ අත්ථි ඣානන්තරිකාති? ආමන්තා। තතියස්ස ච ඣානස්ස චතුත්ථස්ස ච ඣානස්ස අන්තරෙ <pb T=.604/> අත්ථි ඣානන්තරිකාති? න හෙවං වත්තබ්බෙ…පෙ॰…।
bod:දුතියස්ස ච ඣානස්ස තතියස්ස ච ඣානස්ස අන්තරෙ නත්ථි ඣානන්තරිකාති? ආමන්තා। පඨමස්ස ච ඣානස්ස දුතියස්ස ච ඣානස්ස අන්තරෙ නත්ථි ඣානන්තරිකාති? න හෙවං වත්තබ්බෙ…පෙ॰…।
bod:තතියස්ස ච ඣානස්ස චතුත්ථස්ස ච ඣානස්ස අන්තරෙ නත්ථි ඣානන්තරිකාති? ආමන්තා। පඨමස්ස ච ඣානස්ස දුතියස්ස ච ඣානස්ස අන්තරෙ නත්ථි ඣානන්තරිකාති? න හෙවං වත්තබ්බෙ…පෙ॰…।
bod:819:අවිතක්කො <pb V=.461/> විචාරමත්තො සමාධි ඣානන්තරිකාති? ආමන්තා। සවිතක්කො සවිචාරො සමාධි ඣානන්තරිකාති? න හෙවං වත්තබ්බෙ…පෙ॰…।
bod:අවිතක්කො විචාරමත්තො සමාධි ඣානන්තරිකාති? ආමන්තා। අවිතක්කො <pb P=.571/> අවිචාරො සමාධි ඣානන්තරිකාති? න හෙවං වත්තබ්බෙ…පෙ॰…।
bod:සවිතක්කො සවිචාරො සමාධි න ඣානන්තරිකාති? ආමන්තා। අවිතක්කො විචාරමත්තො සමාධි න ඣානන්තරිකාති? න හෙවං වත්තබ්බෙ…පෙ॰…।
bod:අවිතක්කො අවිචාරො සමාධි න ඣානන්තරිකාති? ආමන්තා। අවිතක්කො විචාරමත්තො සමාධි න ඣානන්තරිකාති? න හෙවං වත්තබ්බෙ…පෙ॰…।
bod:820:ද්වින්නං ඣානානං පටුප්පන්නානමන්තරෙ අවිතක්කො විචාරමත්තො සමාධීති? ආමන්තා। නනු අවිතක්කෙ විචාරමත්තෙ සමාධිම්හි වත්තමානෙ පඨමං ඣානං නිරුද්ධං දුතියං ඣානං පටුප්පන්නන්ති? ආමන්තා। හඤ්චි අවිතක්කෙ විචාරමත්තෙ <pb M=.414/> සමාධිම්හි වත්තමානෙ පඨමං <pb T=.605/> ඣානං නිරුද්ධං දුතියං ඣානං පටුප්පන්නං, නො ච වත රෙ වත්තබ්බෙ – “ද්වින්නං ඣානානං පටුප්පන්නානමන්තරෙ අවිතක්කො විචාරමත්තො සමාධි ඣානන්තරිකාති।
bod:821:අවිතක්කො විචාරමත්තො සමාධි න ඣානන්තරිකාති? ආමන්තා। අවිතක්කො විචාරමත්තො සමාධි පඨමං ඣානං…පෙ॰… දුතියං ඣානං…පෙ॰… තතියං ඣානං…පෙ॰… චතුත්ථං ඣානන්ති? න හෙවං වත්තබ්බෙ। තෙන හි අවිතක්කො විචාරමත්තො සමාධි ඣානන්තරිකාති।
bod:822:අවිතක්කො විචාරමත්තො සමාධි ඣානන්තරිකාති? ආමන්තා। නනු තයො සමාධී වුත්තා භගවතා – සවිතක්කො සවිචාරො සමාධි, අවිතක්කො විචාරමත්තො සමාධි, අවිතක්කො අවිචාරො සමාධීති <n>දී॰ නි॰ 3.305, 353</n>? ආමන්තා। හඤ්චි තයො සමාධී වුත්තා භගවතා – සවිතක්කො…පෙ॰… අවිචාරො සමාධි, නො ච වත රෙ වත්තබ්බෙ <pb P=.572/> – “අවිතක්කො විචාරමත්තො සමාධි ඣානන්තරිකා”ති।
cen:ඣානන්තරිකකථා නිට්ඨිතා।
tit:18:අට්ඨාරසමවග්ගො
sub:(184) 8:සද්දං සුණාතීතිකථා
bod:823:සමාපන්නො <pb V=.462/> සද්දං සුණාතීති? ආමන්තා। සමාපන්නො චක්ඛුනා රූපං පස්සති…පෙ॰… සොතෙන…පෙ॰… ඝානෙන…පෙ॰… ජිව්හාය…පෙ॰… කායෙන ඵොට්ඨබ්බං ඵුසතීති? න හෙවං වත්තබ්බෙ…පෙ॰…।
bod:සමාපන්නො <pb T=.606/> සද්දං සුණාතීති? ආමන්තා। සොතවිඤ්ඤාණසමඞ්ගී සමාපන්නොති? න හෙවං වත්තබ්බෙ। නනු සමාධි මනොවිඤ්ඤාණසමඞ්ගිස්සාති? ආමන්තා। හඤ්චි සමාධි මනොවිඤ්ඤාණසමඞ්ගිස්ස, නො ච වත රෙ වත්තබ්බෙ – “සමාපන්නො සද්දං සුණාතී”ති।
bod:සමාධි මනොවිඤ්ඤාණසමඞ්ගිස්ස, සොතවිඤ්ඤාණසමඞ්ගී සද්දං සුණාතීති? ආමන්තා। හඤ්චි සමාධි මනොවිඤ්ඤාණසමඞ්ගිස්ස, සොතවිඤ්ඤාණසමඞ්ගී සද්දං සුණාති, නො ච වත රෙ වත්තබ්බෙ – “සමාපන්නො සද්දං සුණාතී”ති <pb M=.415/>। සමාධි මනොවිඤ්ඤාණසමඞ්ගිස්ස, සොතවිඤ්ඤාණසමඞ්ගී සද්දං සුණාතීති? ආමන්තා। ද්වින්නං ඵස්සානං…පෙ॰… ද්වින්නං චිත්තානං සමොධානං හොතීති? න හෙවං වත්තබ්බෙ…පෙ॰…।
bod:824:න වත්තබ්බං – “සමාපන්නො සද්දං සුණාතී”ති? ආමන්තා। නනු පඨමස්ස ඣානස්ස සද්දො කණ්ටකො වුත්තො භගවතාති? ආමන්තා <pb P=.573/>। හඤ්චි පඨමස්ස ඣානස්ස සද්දො කණ්ටකො වුත්තො භගවතා, තෙන වත රෙ වත්තබ්බෙ – “සමාපන්නො සද්දං සුණාතී”ති।
bod:825:පඨමස්ස ඣානස්ස සද්දො කණ්ටකො වුත්තො භගවතාති, සමාපන්නො සද්දං සුණාතීති? ආමන්තා। දුතියස්ස ඣානස්ස විතක්කො විචාරො කණ්ටකො වුත්තො භගවතා, අත්ථි තස්ස විතක්කවිචාරාති? න හෙවං වත්තබ්බෙ…පෙ॰…।
bod:පඨමස්ස ඣානස්ස සද්දො කණ්ටකො වුත්තො භගවතාති, සමාපන්නො සද්දං සුණාතීති? ආමන්තා। තතියස්ස ඣානස්ස පීති කණ්ටකො…පෙ॰… චතුත්ථස්ස ඣානස්ස අස්සාසපස්සාසො කණ්ටකො <pb V=.463/> … ආකාසානඤ්චායතනං සමාපන්නස්ස <pb T=.607/> රූපසඤ්ඤා කණ්ටකො… විඤ්ඤාණඤ්චායතනං සමාපන්නස්ස ආකාසානඤ්චායතනසඤ්ඤා කණ්ටකො… ආකිඤ්චඤ්ඤායතනං සමාපන්නස්ස විඤ්ඤාණඤ්චායතනසඤ්ඤා කණ්ටකො… නෙවසඤ්ඤානාසඤ්ඤායතනං සමාපන්නස්ස ආකිඤ්චඤ්ඤායතනසඤ්ඤා කණ්ටකො… සඤ්ඤාවෙදයිතනිරොධං සමාපන්නස්ස සඤ්ඤා ච වෙදනා ච කණ්ටකො වුත්තො භගවතා, අත්ථි තස්ස සඤ්ඤා ච වෙදනා චාති? න හෙවං වත්තබ්බෙ…පෙ॰…।
cen:සද්දං සුණාතීතිකථා නිට්ඨිතා।
tit:18:අට්ඨාරසමවග්ගො
sub:(185) 9:චක්ඛුනා රූපං පස්සතීතිකථා
bod:826:චක්ඛුනා රූපං පස්සතීති? ආමන්තා। රූපෙන රූපං පස්සතීති? න හෙවං වත්තබ්බෙ…පෙ॰… රූපෙන රූපං පස්සතීති? ආමන්තා। රූපෙන රූපං පටිවිජානාතීති? න <pb P=.574/> හෙවං වත්තබ්බෙ…පෙ॰… රූපෙන රූපං පටිවිජානාතීති? ආමන්තා। රූපං මනොවිඤ්ඤාණන්ති <pb M=.416/>? න හෙවං වත්තබ්බෙ…පෙ॰… චක්ඛුනා රූපං පස්සතීති? ආමන්තා। අත්ථි චක්ඛුස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰… නනු නත්ථි චක්ඛුස්ස ආවට්ටනා…පෙ॰… පණිධීති? ආමන්තා। හඤ්චි නත්ථි චක්ඛුස්ස ආවට්ටනා…පෙ॰… පණිධි, නො ච වත රෙ වත්තබ්බෙ – “චක්ඛුනා රූපං පස්සතී”ති।
bod:සොතෙන සද්දං සුණාතීති…පෙ॰… ඝානෙන ගන්ධං ඝායතීති…පෙ॰… ජිව්හාය රසං සායතීති…පෙ॰… කායෙන <pb T=.608/> ඵොට්ඨබ්බං ඵුසතීති? ආමන්තා। රූපෙන රූපං ඵුසතීති? න හෙවං වත්තබ්බෙ…පෙ॰…।
bod:රූපෙන රූපං ඵුසතීති? ආමන්තා। රූපෙන රූපං පටිවිජානාතීති? න හෙවං වත්තබ්බෙ…පෙ॰… රූපෙන රූපං පටිවිජානාතීති? ආමන්තා। රූපං මනොවිඤ්ඤාණන්ති? න හෙවං වත්තබ්බෙ <pb V=.464/> …පෙ॰… කායෙන ඵොට්ඨබ්බං ඵුසතීති? ආමන්තා। අත්ථි කායස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰… නනු නත්ථි කායස්ස ආවට්ටනා…පෙ॰… පණිධීති? ආමන්තා। හඤ්චි නත්ථි කායස්ස ආවට්ටනා…පෙ॰… පණිධි, නො ච වත රෙ වත්තබ්බෙ – “කායෙන ඵොට්ඨබ්බං ඵුසතී”ති…පෙ॰…।
bod:827:න වත්තබ්බං – “චක්ඛුනා රූපං පස්සතී”ති…පෙ॰… “කායෙන ඵොට්ඨබ්බං ඵුසතී”ති? ආමන්තා। නනු <pb P=.575/> වුත්තං භගවතා – “ඉධ, භික්ඛවෙ, භික්ඛු චක්ඛුනා රූපං පස්සති…පෙ॰… කායෙන ඵොට්ඨබ්බං ඵුසතී”ති <n>ම॰ නි॰ 1.349; අ॰ නි॰ 4.37 (අට්ඨකථා පස්සිතබ්බා)</n>! අත්ථෙව සුත්තන්තොති? ආමන්තා। තෙන හි චක්ඛුනා රූපං පස්සති…පෙ॰… කායෙන ඵොට්ඨබ්බං ඵුසතීති।
cen:චක්ඛුනා රූපං පස්සතීතිකථා නිට්ඨිතා।
cen:අට්ඨාරසමවග්ගො।
bod:තස්සුද්දානං –
bod:බුද්ධො භගවා මනුස්සලොකෙ අට්ඨාසි, බුද්ධෙන භගවතා ධම්මො දෙසිතො, නත්ථි බුද්ධස්ස භගවතො කරුණා, බුද්ධස්ස භගවතො උච්චාරපස්සාවො අතිවිය <pb T=.609/> අඤ්ඤෙ ගන්ධජාතෙ අධිග්ගණ්හාති, එකෙන අරියමග්ගෙන චත්තාරි සාමඤ්ඤඵලානි සච්ඡිකරොති, ඣානා ඣානං සඞ්කමති, අත්ථි ඣානන්තරිකා, සමාපන්නො සද්දං සුණාති, චක්ඛුනා රූපං පස්සති කායෙන ඵොට්ඨබ්බං ඵුසති।
