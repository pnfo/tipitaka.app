cha:6:කිලෙසසංයුත්තවණ්ණනා
bod:322-331:කිලෙසසංයුත්තෙ <pb V=2.309/> <b>චිත්තස්සෙසො උපක්කිලෙසො</b>ති කතරචිත්තස්ස? චතුභූමකචිත්තස්ස। තෙභූමකචිත්තස්ස තාව හොතු, ලොකුත්තරස්ස කථං උපක්කිලෙසො හොතීති? උප්පත්තිනිවාරණතො। සො හි තස්ස උප්පජ්ජිතුං අප්පදානෙන උපක්කිලෙසොති වෙදිතබ්බො। <b>නෙක්ඛම්මනින්න</b>න්ති නවලොකුත්තරධම්මනින්නං। <b>චිත්ත</b>න්ති සමථවිපස්සනාචිත්තං। <b>අභිඤ්ඤා සච්ඡිකරණීයෙසු ධම්මෙසූ</b>ති පච්චවෙක්ඛණඤාණෙන අභිජානිත්වා සච්ඡිකාතබ්බෙසු ඡළභිඤ්ඤාධම්මෙසු, එකං ධම්මං වා ගණ්හන්තෙන නෙක්ඛම්මන්ති ගහෙතබ්බං। සෙසං සබ්බත්ථ උත්තානමෙවාති।
cen:කිලෙසසංයුත්තවණ්ණනා නිට්ඨිතා।
