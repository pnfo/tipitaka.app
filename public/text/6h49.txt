cha:අට්ඨමො පරිච්ඡෙදො
tit:2:චෙතසිකවිභාගො
sub:8:චෙතසිකසම්පයොගකථා
gax:286:ඉති චිත්තවිධිං ඤත්වා, ද්වෙපඤ්ඤාස විභාවිනා।
gae:ඤෙය්යා චෙතසි සම්භූතා, ධම්මා චෙතසිකා කථං॥
gax:287:ඵස්සො ච වෙදනා සඤ්ඤා, චෙතනෙකග්ගතා තථා।
gae:ජීවිතං මනසිකාරො, සත්ත සාධාරණා ඉමෙ॥
gax:288:විතක්කො ච විචාරො ච, පීති ච වීරියං තථා।
gae:ඡන්දො ච අධිමොක්ඛො ච, ඡ පකිණ්ණකනාමකා॥
gax:289:පුඤ්ඤාපුඤ්ඤෙසු පාකෙසු, ක්රියාසු ච යථාරහං।
gae:මානසෙසු පවත්තන්ති, විප්පකිණ්ණා පකිණ්ණකා॥
gax:290:සද්ධා <pb M=.26/> සතින්ද්රියඤ්චෙව, හිරොත්තප්පබලද්වයං।
gae:අලොභො ච අදොසො ච, පඤ්ඤා මජ්ඣත්තතාපි ච॥
gax:291:අට්ඨෙතෙ <pb V=.29/> උත්තමා නාම, ධම්මා උත්තමසාධනා।
gae:නිවජ්ජාති පවුච්චන්ති, යුගළා ඡ තතොපරෙ॥
gax:292:පස්සද්ධි කායචිත්තානං, ලහුතා මුදුතා තථා।
gae:කම්මඤ්ඤතා ච පාගුඤ්ඤ-තා ච උජුකතාති ච॥
gax:293:අප්පමඤ්ඤාද්වයං නාම, කරුණාමුදිතා සියුං।
gae:සම්මාවාචා ච කම්මන්තා-ජීවා ච විරතිත්තයං॥
gax:294:පඤ්චවීස පනිච්චෙතෙ, අනවජ්ජා යථාරහං।
gae:පාපාහෙතුකමුත්තෙසු, අනවජ්ජෙසු ජායරෙ॥
gax:295:ලොභො දොසො ච මොහො ච,
gax:මානො දිට්ඨි ච සංසයො।
gax:ථිනමිද්ධඤ්ච උද්ධච්චං,
gae:කුක්කුච්චඤ්ච තථා දස॥
gax:296:අහිරීකමනොත්තප්පං, ඉස්සා මච්ඡරියන්ති ච।
gae:හොන්ති චුද්දස සාවජ්ජා, සාවජ්ජෙස්වෙව සම්භවා॥
gax:297:ද්වෙපඤ්ඤාස චතුද්ධෙවං, ධම්මා චෙතසිකා ඨිතා।
gae:තෙසං දානි පවක්ඛාමි, සම්පයොගඤ්ච සඞ්ගහං॥
gax:298:සත්ත සාධාරණා සබ්බ-චිත්තසාධාරණා තතො।
gae:චිත්තෙන සද්ධි අට්ඨන්නං, විප්පයොගො න කත්ථචි॥
gax:299:විතක්කො පඤ්චවිඤ්ඤාණං, දුතියාදිවිවජ්ජිතෙ।
gae:විචාරොපි ච තත්ථෙව, තතියාදිවිවජ්ජිතෙ॥
gax:300:සොමනස්සයුතෙ පීති-චතුත්ථජ්ඣානවජ්ජිතෙ।
gae:වීරියං පඨමාවජ්ජ-විපාකාහෙතුවජ්ජිතෙ॥
gax:301:ඡන්දො සම්භොති සබ්බත්ථ, මොමූහාහෙතුවජ්ජිතෙ।
gae:අධිමොක්ඛො විචිකිච්ඡා-පඤ්චවිඤ්ඤාණවජ්ජිතෙ॥
gax:302:ඡසට්ඨි <pb M=.27/> <pb V=.30/> පඤ්චපඤ්ඤාස, සත්තති චෙව සොළස।
gae:වීසතෙකාදසෙවාථ, පකිණ්ණකවිවජ්ජිතා॥
gax:303:මානසා පඤ්චපඤ්ඤාස, සවිතක්කා ඡසට්ඨි ච।
gae:සවිචාරෙකපඤ්ඤාස, සප්පීතිකමනා තථා॥
gax:304:තෙසත්තති සවීරියා, සඡන්දෙකූනසත්තති।
gae:සාධිමොක්ඛා පවුච්චන්ති, අට්ඨසත්තති මානසා॥
gax:305:පඤ්ඤාප්පමඤ්ඤාවිරතී, හිත්වා එකූනසට්ඨිසු।
gae:පාපාහෙතුකමුත්තෙසු, සද්ධාදෙකූනවීසති॥
gax:306:ද්විහෙතුකාහෙතුපාපවජ්ජිතෙසු සමාසතො।
gae:පඤ්ඤා තු ජායතෙ සත්තචත්තාලීසෙසු සබ්බථා॥
gax:307:මහාක්රියාකාමපුඤ්ඤ-රූපජ්ඣානෙසු ජායරෙ।
gae:අප්පමඤ්ඤාට්ඨවීසෙසු, හිත්වා ඣානං තු පඤ්චමං॥
gax:308:ලොකුත්තරෙසු සබ්බත්ථ, සහෙව විරතිත්තයං।
gae:කාමපුඤ්ඤෙසු සම්භොති, යථාසම්භවතො විසුං॥
gax:309:විරතීඅප්පමඤ්ඤාසු, පඤ්චස්වපි යථාරහං।
gae:කදාචිදෙව සම්භොති, එකෙකොව න චෙකතො॥
gax:310:අහිරීකමනොත්තප්පං, මොහඋද්ධච්චමෙව ච।
gae:පාපසාධාරණා නාම, චත්තාරො පාපසම්භවා॥
gax:311:ලොභො ච ලොභමූලෙසු, දිට්ඨියුත්තෙසු දිට්ඨි ච।
gae:මානො දිට්ඨිවියුත්තෙසු, දිට්ඨිමානා න චෙකතො॥
gax:312:දොසමූලෙසු දොසො ච, ඉස්සා මච්ඡරියං තථා।
gae:කුක්කුච්චමිති චත්තාරො, විචිකිච්ඡා තු කඞ්ඛිතෙ॥
gax:313:සහෙව ථිනමිද්ධං තු, සසඞ්ඛාරෙසු පඤ්චසු।
gae:ඉති චුද්දස සාවජ්ජා, සාවජ්ජෙස්වෙව නිච්ඡිතා॥
gax:314:මානො <pb M=.28/> <pb V=.31/> ච ථිනමිද්ධඤ්ච, සහ වාථ විසුං න වා।
gae:ඉස්සාමච්ඡෙරකුක්කුච්චා, අඤ්ඤමඤ්ඤං විසුං න වාති॥
cen:ඉති චෙතසිකවිභාගෙ චෙතසිකසම්පයොගකථා නිට්ඨිතා।
cen:අට්ඨමො පරිච්ඡෙදො।
