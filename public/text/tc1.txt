cha:දුතියපරිච්ඡෙද
sub:මහාසම්මතවංස
gax:1:මහාසම්මත <pb M=.8/> රාජස්ස, වංසජො හි මහාමුනි।
gae:කප්පස්සාදිම්හි රාජා’සි, මහාසම්මතනාමකො॥
gax:2:රොජො ච වරරොජො ච, තථා කල්යාණකා දුවෙ।
gae:උපොසථො ච මන්ධාතා, චරකො’පචරා දුවෙ॥
gax:3:චෙතීයො මුචලො චෙව, මහාමූචලනාමකො।
gae:මුචලින්දො සාගරො චෙව, සාගරො දෙව වනාමකො॥
gax:4:භරතො භගීරථො චෙව, රුචි ච සුරුචි පිච।
gae:පතාපො මහාපතාපො, පනාදා ච තථා දුවෙ॥
gax:5:සුදස්සනො ච නෙරු ච, තථා එව දුවෙ දුවෙ।
gae:පච්ඡිමා චා’ති රාජානො, තස්ස පුත්තපපුත්තකා॥
gax:6:අසංඛියායුකා එතෙ, අට්ඨවීසති භූමිපා।
gae:කුසාවතිං රාජගහං, මිථිලඤ්චාපි ආවසුං॥
gax:7:තතො සතඤ්ච රාජනො, ඡප්පඤ්ඤාස ච සට්ඨි ච।
gae:චතුරාසීති සහස්සානි, ඡත්තිංසා ච තතො පරෙ॥
gax:8:ද්වත්තිංස අට්ඨවීසා ච, ද්වාවීසති තතො පරෙ।
gae:අට්ඨාරස සත්තරස, පඤ්චදස චතුද්දස॥
gax:9:නව සත්ත ද්වාදස ච, පඤ්චවීස තතොපරෙ।
gae:පඤ්චවීසං ද්වාදස ච, ද්වාදසඤ්ච නවා පිච॥
gax:10:චතුරාසීතිසහස්සානි, මඛාදෙවාදිකාපි ච।
gae:චතුරාසීතිසහස්සානි, කළාරාජනකාදයො॥
gax:11:සොළස යාව ඔක්කාතං, පපුත්තා රාසිතො ඉමෙ।
gae:විසුං විසුං පුරෙ රජ්ජං, කමතො අනුසාසිසුං॥
gax:12:ඔක්කාමුඛො ජෙට්ඨපුත්තො, ඔක්කාකසා’සි භූපති।
gae:නිපුරො චන්දීමා චන්දං-මුඛො ච සිවි සඤ්ජයො॥
gax:13:වෙස්සන්තර <pb M=.9/> මහාරාජා, ජාලී ච සීහවාහනො।
gae:සීහස්සරො ච ඉච්චෙතෙ, තස්ස පුත්ත ප පුත්තකා॥
gax:14:ද්වෙඅසීති සහස්සානි, සීහස්සරස්ස රාජිනො।
gae:පුත්ත ප පුත්ත රාජානො, ජයසෙනො තදන්තිමො॥
gax:15:එතෙ කපිලවත්ථුස්මිං, සක්යරාජාති විස්සුතා।
gae:සීහහනු මහාරාජා, ජයසෙනස්ස අත්රජො॥
gax:16:ජයසෙනස්ස ධීතා ච, නාමෙනා’සි යසොධරා।
gae:දෙවදයෙ දෙවදහ-සක්කො නාමා’සි භූපති॥
gax:17:අඤ්ජනො චා’ථ කච්චානා, ආසුං තස්ස සුතා දුවෙ।
gae:මහෙසීචා’සි කච්චානා, රඤ්ඤො සීහහනුස්ස සා॥
gax:18:ආසී අඤ්ජනසක්කස්ස, මහෙසී සා යසොධරා।
gae:අඤ්ජනස්ස දුවෙ ධීතා, මායා චාථ පජාපති॥
gax:19:පුත්තා දුවෙ දණ්ඩපාණී, සුප්පබුද්ධො ච සාකියො।
gae:පඤ්ච පුත්තා දුවෙ ධීතා, ආසුං සීහහනුස්සරෙ॥
gax:20:සුද්ධොදනො ධොතොදනො, සක්කසුක්කමිතොදනො।
gae:අමිතා පමිතාචා’ති, ඉමෙ පඤ්ච ඉමා දුවෙ॥
gax:21:සුප්පබුද්ධස්ස සක්කස්ස, මහෙසී අමිතා අහු।
gae:තස්සා’සුං භද්දකච්චානා, දෙවදත්තො දුවෙ සුතා॥
gax:22:මායා මහාපජාපති චෙව, සුද්ධොදන මහෙසීයො।
gae:සුද්ධොදන මහාරඤ්ඤො, පුත්තො මායාය සො ජිනො॥
gax:23:මහා සම්මතවංසම්හි, අසම්භින්නෙ මහාමුනි।
gae:එවං පවත්තෙ සඤ්ජාතො, සබ්බ ඛත්ථිය මුද්ධනි॥
gax:24:සිද්ධත්ථස්ස කුමාරස්ස, බොධිසත්තස්ස සා අහු।
gae:මහෙසී භද්දකච්චානා, පුත්තො තස්සා’සි රාහුලො॥
gax:25:බිම්බිසාරො ච සිද්ධත්ථ-කුමාරො ච සහායකා।
gae:උභින්නං පිතරො චාපි, සහායාඑව තෙ අහුං॥
gax:26:බොධිසත්තො බිම්බිසාරා, පඤ්චවස්සාධිකො අහු।
gae:එකූනතිංසො වයසා, බොධිසත්තො’භිනික්ඛමි॥
gax:27:පදහිත්වාන <pb M=.10/> ඡබ්බස්සං, බොධිං පත්වා කමෙන ච।
gae:පඤ්චතිංසො ථ වයසා, බිම්බිසාරමුපාගමි॥
gax:28:බිම්බිසාරො පන්නරස-වස්සො’ථ පීතරං සයං।
gae:අභිසිත්තො මහාපඤ්ඤො, පත්තො රජ්ජස්ස තස්ස තු॥
gax:29:පත්තෙ සොළසමෙ වස්සෙ, සත්ථා ධම්මමදෙසයි।
gae:ද්වාපඤ්ඤාසෙව වස්සානි, රජ්ජං කාරෙසි සො පන॥
gax:30:රජ්ජෙ සමා පන්නරස, පුබ්බෙ ජිනසමාගමා।
gae:සත්තතිංස සමා තස්ස, ධරමානෙ තථාගතෙ॥
gax:31:බිම්බිසාරසුතො’ජාත-සත්තුතං ඝාතීයා’මති।
gae:රජ්ජං ද්වත්තිංසවස්සානි, මහාමිත්තද්දුකාරයී॥
gax:32:අජාතසත්තුනො වස්සෙ, අට්ඨමෙ මුනි නිබ්බුතො।
gae:පච්ඡා සො කාරයී රජ්ජං, වස්සානි චතුවීසති॥
gax:33:තථාගතො සකලලොකග්ගතං ගතො।
gax:අනිච්චතාව සමවසො උපාගතො।
gax:ඉති’ධ යො භයජනනිං අනිච්චතං,
gae:අවෙක්ඛතෙ ස භවති දුක්ඛපාරගූති॥
cen:සුජනප්පසාදසංවෙගත්ථාය කතෙ මහාවංසෙ
cen:මහාසම්මතවංසො නාම
cen:දුතියො පරිච්ඡෙදො।
