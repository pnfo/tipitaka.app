cha:5:පඤ්චමො පරිච්ඡෙදො
sub:කම්මවිභාගො
gax:328:විභාගං <pb V=.32/> පන කම්මානං,
gax:පවක්ඛාමි ඉතො පරං।
gax:කම්මපාකක්රියාභෙදෙ,
gae:අමොහාය සමාසතො॥
gax:329:කම්මපච්චයකම්මන්ති, චෙතනාව සමීරිතා।
gae:තත්ථාපි නානක්ඛණිකා, පුඤ්ඤාපුඤ්ඤාව චෙතනා॥
gax:330:දෙති පාකමධිට්ඨාය, සම්පයුත්තෙ යථාරහං।
gae:කම්මස්සායූහනට්ඨෙන, පවත්තත්තා හි චෙතනා॥
gax:331:ක්ලෙසානුසයසන්තානෙ <pb M=.30/>, පාකධම්මා හි ජායරෙ।
gae:පහීනානුසයානං තු, ක්රියාමත්තං පවත්තති॥
gax:332:මූලභාවා ච සබ්බෙසං, තථෙවාවජ්ජනද්වයං।
gae:ජනිතානි ච කම්මෙහි, විපාකානි පවත්තරෙ॥
gax:333:චිත්තුප්පාදවසෙනෙව, කම්මං තෙත්තිංසධා ඨිතං।
gae:කම්මචතුක්කභෙදෙහි, විභාවෙය්ය විචක්ඛණො॥
gax:334:පච්චුප්පන්නාදිකණ්හාදි-ජනකාදිගරාදිතො।
gae:දිට්ඨධම්මාදිකාමාදි-භෙදා ඡධා යථාක්කමං॥
gax:335:යං පාපං සුඛවොකිණ්ණං, අකිච්ඡෙන කරීයති।
gae:පච්චුප්පන්නසුඛං කම්මං, ආයතිං දුක්ඛපාකජං॥
gax:336:කිච්ඡෙන දුක්ඛවොකිණ්ණං, යදි පාපං කරීයති।
gae:පච්චුප්පන්නෙ ච තං දුක්ඛං, ආයතිං දුක්ඛපාකජං॥
gax:337:කිච්ඡෙන <pb V=.33/> දුක්ඛවොකිණ්ණං, යදි පුඤ්ඤං කරීයති।
gae:පච්චුප්පන්නම්හි තං දුක්ඛං, ආයතිං සුඛපාකජං॥
gax:338:යං පුඤ්ඤං සුඛවොකිණ්ණං, අකිච්ඡෙන කරීයති।
gae:පච්චුප්පන්නසුඛඤ්චෙව, ආයතිං සුඛපාකජං॥
gax:339:විසසංසට්ඨමධුරං, සවිසං තිත්තකං තථා।
gae:ගොමුත්තමධුභෙසජ්ජ-මිච්චොපම්මං යථාක්කමං॥
gax:340:සමාදානෙ විපාකෙ ච, සුඛදුක්ඛප්පභෙදිතං।
gae:කම්මමෙවං චතුද්ධාති, පකාසෙන්ති තථාගතා॥
gax:341:ආනන්තරියකම්මාදි, එකන්තකටුකාවහං।
gae:කණ්හං කණ්හවිපාකන්ති, කම්මං දුග්ගතිගාමිකං॥
gax:342:පඨමජ්ඣානකම්මාදි, එකන්තෙන සුඛාවහං।
gae:සුක්කං සුක්කවිපාකන්ති, කම්මං සග්ගූපපත්තිකං॥
gax:343:වොකිණ්ණකම්ම <pb M=.31/> වොකිණ්ණ-සුඛදුක්ඛූපපත්තිකං।
gae:කණ්හසුක්කං කණ්හසුක්ක-විපාකන්ති සමීරිතං॥
gax:344:අකණ්හසුක්කමීරෙන්ති, අකණ්හසුක්කපාකදං।
gae:කම්මං ලොකුත්තරං ලොකෙ, ගතිකම්මක්ඛයාවහං॥
gax:345:ඉති වට්ටප්පවත්තම්හි, ක්ලෙසවොදානභෙදිතං।
gae:කම්මක්ඛයෙන සඞ්ගය්හ, චතුධා කම්මමීරිතං॥
gax:346:ජනකඤ්චෙවුපත්ථම්භ-මුපපීළොපඝාතකං।
gae:චතුධා කිච්චභෙදෙන, කම්මමෙවං පවුච්චති॥
gax:347:ජනෙති ජනකං පාකං, තං ඡින්දතුපපීළකං।
gae:තං පවත්තෙතුපත්ථම්භං, තං ඝාතෙතොපඝාතකං॥
gax:348:කරොති අත්තනො පාක-ස්සාවකාසන්ති භාසිතං।
gae:පාකදායකකම්මං තු, යං කිඤ්චි ජනකං භවෙ॥
gax:349:බාධමානකකම්මං <pb V=.34/> තු, තං පාකමුපපීළකං।
gae:උපඝාතකමීරෙන්ති, තදුපච්ඡෙදකංපරෙ॥
gax:350:ගරුකාසන්නමාචිණ්ණං, කටත්තාකම්මුනා සහ।
gae:කම්මං චතුබ්බිධං පාක-පරියායප්පභෙදතො॥
gax:351:මහග්ගතානන්තරියං, ගරුකම්මන්ති වුච්චති।
gae:කතං චින්තිතමාසන්න-මාසන්නමරණෙන තු॥
gax:352:බාහුල්ලෙන සමාචිණ්ණමාචිණ්ණන්ති පවුච්චති।
gae:සෙසං පුඤ්ඤමපුඤ්ඤඤ්ච, කටත්තාකම්මමීරිතං॥
gax:353:දිට්ඨධම්මෙ වෙදනීයමුපපජ්ජාපරෙ තථා।
gae:පරියායවෙදනීයමිති චාහොසිකම්මුනා॥
gax:354:පාකකාලවසෙනාථ, කාලාතීතවසෙන ච।
gae:චතුධෙවම්පි අක්ඛාතං, කම්මමාදිච්චබන්ධුනා॥
gax:355:දිට්ඨධම්මෙ වෙදනීයං, පඨමං ජවනං භවෙ।
gae:අලද්ධාසෙවනත්තාව, අසමත්ථං භවන්තරෙ॥
gax:356:වෙදනීයං <pb M=.32/> තුපපජ්ජපරියොසානමීරිතං।
gae:පරිනිට්ඨිතකම්මත්තා, විපච්චති අනන්තරෙ॥
gax:357:සෙසානි වෙදනීයානි, පරියායාපරෙ පන।
gae:ලද්ධාසෙවනතො පාකං, ජනෙන්ති සති පච්චයෙ॥
gax:358:වුච්චන්තාහොසිකම්මානි, කාලාතීතානි සබ්බථා।
gae:උච්ඡින්නතණ්හාමූලානි, පච්චයාලාභතො තථා॥
gax:359:චතුධා පුන කාමාදිභූමිභෙදෙන භාසිතං।
gae:පුඤ්ඤාපුඤ්ඤවසා ද්වෙධා, <b>කාමාවචරිකං</b> භවෙ॥
gax:360:අපුඤ්ඤං තත්ථ සාවජ්ජ-මනිට්ඨඵලදායකං।
gae:තං කම්මඵස්සද්වාරෙහි, දුවිධං සම්පවත්තති॥+
gax:361:කායද්වාරං <pb V=.35/> වචීද්වාරං, මනොද්වාරන්ති තාදිනා।
gae:කම්මද්වාරත්තයං වුත්තං, ඵස්සද්වාරා ඡ දීපිතා॥
gax:362:කම්මද්වාරෙ මනොද්වාරෙ, පඤ්චද්වාරා සමොහිතා।
gae:ඵස්සද්වාරමනොද්වාරං, කම්මද්වාරත්තයං කතං॥
gax:363:තථා හි කායවිඤ්ඤත්තිං, ජනෙත්වා ජාතචෙතනා।
gae:කායකම්මං වචීකම්මං, වචීභෙදපවත්තිකා॥
gax:364:විඤ්ඤත්තිද්වයසම්පත්තා, මනොකම්මන්ති වුච්චති।
gae:භෙදොයං පරියායෙන, කම්මානමිති දීපිතො॥
gax:365:පාණඝාතාදිකං කම්මං, කායෙ බාහුල්ලවුත්තිතො।
gae:කායකම්මං වචීකම්මං, මුසාවාදාදිකං තථා॥
gax:366:අභිජ්ඣාදි මනොකම්මං, තීසු ද්වාරෙසු ජායති।
gae:ද්වීසු ද්වාරෙසු සෙසානි, භෙදොයං පරමත්ථතො॥
gax:367:ඵස්සද්වාරමනොද්වාරෙ, විඤ්ඤත්තිද්වයමීරිතං।
gae:පඤ්චද්වාරෙ ද්වයං නත්ථි, අයමෙත්ථ විනිච්ඡයො॥
gax:368:අක්ඛන්තිඤාණ කොසජ්ජං, දුස්සිල්යං මුට්ඨසච්චතා।
gae:ඉච්චාසංවරභෙදෙන, අට්ඨද්වාරෙසු ජායති॥
gax:369:කම්මද්වාරත්තයඤ්චෙව <pb M=.33/>, පඤ්චද්වාරා තථාපරෙ।
gae:අසංවරානං පඤ්චන්නං, අට්ඨ ද්වාරා පකාසිතා॥
gax:370:තත්ථ කම්මපථප්පත්තං, පටිසන්ධිඵලාවහං।
gae:පාණඝාතාදිභෙදෙන, දසධා සම්පවත්තති॥
gax:371:පාණාතිපාතො ඵරුසං, බ්යාපාදො ච තථාපරො।
gae:ඉච්චෙවං තිවිධං කම්මං, දොසමූලෙහි ජායති॥
gax:372:මිච්ඡාචාරො අභිජ්ඣා ච, මිච්ඡාදිට්ඨි තථාපරා।
gae:ඉච්චෙවං තිවිධං කම්මං, ලොභමූලෙහි ජායති॥
gax:373:ථෙය්යාදානං <pb V=.36/> මුසාවාදො, පිසුණං සම්ඵලාපනං।
gae:කම්මං චතුබ්බිධම්මෙතං, ද්විමූලෙහි පවත්තති॥
gax:374:ඡන්දාදොසා භයා මොහා, පාපං කුබ්බන්ති පාණිනො।
gae:තස්මා ඡන්දාදිභෙදෙන, චත්තාලීසවිධං භවෙ॥
gax:375:ඉච්චාපුඤ්ඤං පකාසෙන්ති, චතුරාපායසාධකං।
gae:අඤ්ඤත්ථාපි පවත්තම්හි, විපත්තිඵලසාධනං॥
gax:376:තිවිධං පන පුඤ්ඤං තු, අනවජ්ජිට්ඨපාකදං।
gae:දානං සීලං භාවනා ච, තීසු ද්වාරෙසු ජායති॥
gax:377:මහත්තගාරවා ස්නෙහා, දයා සද්ධුපකාරතො।
gae:භොගජීවාභයධම්මං, දදතො දානමීරිතං॥
gax:378:පුඤ්ඤමාචාරවාරිත්ත-වත්තමාරබ්භ කුබ්බතො।
gae:පාපා ච විරමන්තස්ස, හොති සීලමයං තදා॥
gax:379:දානසීලවිනිමුත්තං, භාවනාති පවුච්චති।
gae:පුඤ්ඤං භාවෙන්ති සන්තානෙ, යස්මා තෙන හිතාවහං॥
gax:380:ජනෙත්වා කායවිඤ්ඤත්තිං, යදා පුඤ්ඤං කරීයති।
gae:කායකම්මං තදා හොති, දානං සීලඤ්ච භාවනා॥
gax:381:වචීවිඤ්ඤත්තියා <pb M=.34/> සද්ධිං, යදා පුඤ්ඤං කරීයති।
gae:වචීකම්මං මනොකම්මං, විනා විඤ්ඤත්තියා කතං॥
gax:382:තංතංද්වාරිකමෙවාහු, තංතංද්වාරිකපාපතො।
gae:විරමන්තස්ස විඤ්ඤත්තිං, විනා වා සහ වා පුන॥
gax:383:දානං සීලං භාවනා ච, වෙය්යාවච්චාපචායනා।
gax:පත්තානුමොදනා පත්ති-දානං ධම්මස්ස දෙසනා।
gae:සවනං දිට්ඨිජුකම්ම-මිච්චෙවං දසධා ඨිතං॥
gax:384:කාමපුඤ්ඤං <pb V=.37/> පකාසෙන්ති, කාමෙ සුගතිසාධකං।
gae:අඤ්ඤත්ථාපි පවත්තම්හි, සම්පත්තිඵලසාධකං॥
gax:385:චිත්තුප්පාදප්පභෙදෙන, කම්මං වීසතිධා ඨිතං।
gae:කාමාවචරමිච්චෙවං, විභාවෙන්ති විභාවිනො॥
gax:386:<b>රූපාවචරිකං</b> කම්ම-මප්පනාභාවනාමයං।
gae:කසිණාදිකමාරබ්භ, මනොද්වාරෙ පවත්තති॥
gax:387:පථවාපො ච තෙජො ච,
gax:වායො නීලඤ්ච පීතකං।
gax:ලොහිතොදාතමාකාසං,
gae:ආලොකොති විසාරදා॥
gax:388:<b>කසිණානි දසී</b>රෙන්ති, ආදිකම්මිකයොගිනො।
gae:උද්ධුමාතං විනීලඤ්ච, විපුබ්බකං විඛාදිතං॥
gax:389:විච්ඡිද්දකඤ්ච වික්ඛිත්තං, හතවික්ඛිත්තලොහිතං।
gae:පුළවං අට්ඨිකඤ්චෙති, <b>අසුභං දසධා</b> ඨිතං॥
gax:390:බුද්ධෙ ධම්මෙ ච සඞ්ඝෙ ච, සීලෙ චාගෙ ච අත්තනො।
gae:දෙවතොපසමායඤ්ච, වුත්තානුස්සතිභාවනා॥
gax:391:මරණෙ සති නාමෙකා, තථා කායගතාසති।
gae:ආනාපානසතිච්චෙවං, <b>දසධානුස්සතී</b>රිතා॥
gax:392:මෙත්තා <pb M=.35/> කරුණා මුදිතා, උපෙක්ඛා භාවනාති ච।
gae:චතුබ්රහ්මවිහාරා ච, <b>අප්පමඤ්ඤා</b>ති භාසිතා॥
gax:393:<b>ආහාරෙ</b> තු <b>පටික්කූල-සඤ්ඤෙ</b>කාති පකාසිතා।
gae:<b>චතුධාතුවවත්ථානං,</b> චතුධාතුපරිග්ගහො॥
gax:394:<b>චත්තාරොරුප්පකා</b> චෙති, චත්තාලීස සමාසතො।
gae:කම්මට්ඨානානි වුත්තානි, සමථෙ භාවනානයෙ॥
gax:395:ආනාපානඤ්ච <pb V=.38/> කසිණං, පඤ්චකජ්ඣානිකං තහිං।
gae:පඨමජ්ඣානිකා වුත්තා, කොට්ඨාසාසුභභාවනා॥
gax:396:මෙත්තාදයො චතුජ්ඣානා, උපෙක්ඛා පඤ්චමී මතා।
gae:ආරුප්පාරුප්පකා සෙසා, උපචාරසමාධිකා॥
gax:397:කසිණාසුභකොට්ඨාසෙ,
gax:ආනාපානෙ ච ජායති।
gax:පටිභාගො තමාරබ්භ,
gae:තත්ථ වත්තති අප්පනා॥
gax:398:කම්මට්ඨානෙසු සෙසෙසු, පටිභාගො න විජ්ජති।
gae:තථා හි සත්තවොහාරෙ, අප්පමඤ්ඤා පවත්තරෙ॥
gax:399:කසිණුග්ඝාටිමාකාසං, පඨමාරුප්පමානසං।
gae:පඨමාරුප්පකාභාව-මාකිඤ්චඤ්ඤඤ්ච ගොචරං॥
gax:400:ආරුප්පා සම්පවත්තන්ති, ආලම්බිත්වා යථාක්කමං।
gae:අඤ්ඤත්ථ පන සබ්බත්ථ, නප්පවත්තති අප්පනා॥
gax:401:පරිකම්මං පරිකම්ම-සමාධි ච තතො පරං।
gae:උපචාරප්පනා චෙති, භාවනායං චතුබ්බිධං॥
gax:402:පරිකම්මනිමිත්තඤ්ච, උග්ගහො ච තතො පරං।
gae:පටිභාගොති තීණෙව, නිමිත්තානි පකාසයුං॥
gax:403:නිමිත්තං ගණ්හතො පුබ්බ-මාදිකම්මිකයොගිනො।
gae:පරිකම්මනිමිත්තන්ති, කසිණාදිකමීරිතං॥
gax:404:තස්මිං <pb M=.36/> පන නිමිත්තම්හි, ආරභන්තස්ස භාවනං।
gae:පඨමං පරිකම්මන්ති, භාවනාපි පවුච්චති॥
gax:405:චිත්තෙනුග්ගහිතෙ තස්මිං, මනොද්වාරෙ විභාවිතෙ।
gae:තදුග්ගහනිමිත්තං තු, සමුප්පන්නන්ති වුච්චති॥
gax:406:පඤ්චද්වාරවිනිමුත්තා <pb V=.39/>, තමාරබ්භ සමාහිතා।
gae:පරිකම්මසමාධීති, භාවනා සා පකාසිතා॥
gax:407:උග්ගහාකාරසම්භූතං, වත්ථුධම්මවිමුච්චිතං।
gae:පටිභාගනිමිත්තන්ති, භාවනාමයමීරිතං॥
gax:408:රූපාදිවිසයං හිත්වා, තමාරබ්භ තතො පරං।
gae:භවඞ්ගන්තරිතං හුත්වා, මනොද්වාරං පවත්තති॥
gax:409:සිඛාපත්තසමාධාන-මුපක්ලෙසවිමුච්චිතං।
gae:උපචාරසමාධීති, කාමාවචරමීරිතං॥
gax:410:පටිභාගනිමිත්තම්හි, උපචාරසමාධිතො।
gae:භාවනාබලනිප්ඵන්නා, සමුප්පජ්ජති අප්පනා॥
gax:411:පුරිමං පුරිමං කත්වා, වසීභූතං තතො පරං।
gae:ඔළාරිකඞ්ගමොහාය, සුඛුමඞ්ගප්පවත්තියා॥
gax:412:අප්පනා පදහන්තස්ස, පවත්තති යථාක්කමං।
gae:විතක්කාදිවිනිමුත්තා, විචාරාදිසමායුතා॥
gax:413:ආවජ්ජනා ච වසිතා, තංසමාපජ්ජනා තථා।
gae:වුට්ඨානාධිට්ඨානා පච්ච-වෙක්ඛණාති ච පඤ්චධා॥
gax:414:විතක්කඤ්ච විචාරඤ්ච, සහාතික්කමතො පන।
gae:චතුක්කජ්ඣානමප්පෙති, පඤ්චකඤ්ච විසුං විසුං॥
gax:415:අප්පනාය ච පච්චෙකඣානස්සාපි විසුං විසුං।
gae:ඉච්ඡිතබ්බා හි සබ්බත්ථ, පරිකම්මාදිභාවනා॥
gax:416:තං පරිත්තං මජ්ඣිමඤ්ච, පණීතන්ති විභජ්ජති।
gae:විමොක්ඛො ච වසීභූතමභිභායතනන්ති ච॥
gax:417:පරිත්තාදි <pb M=.37/> පරිත්තාදිගොචරන්ති චතුබ්බිධං।
gae:දුක්ඛාපටිපදං දන්ධාභිඤ්ඤමිච්චාදිතො තථා॥
gax:418:තං <pb V=.40/> ඡන්දචිත්තවීරියවීමංසාධිප්පතෙය්යතො।
gae:විසෙසට්ඨිතිනිබ්බෙධහානභාගියතොපි ච॥
gax:419:පඤ්චධා ඣානභෙදෙන, චතුධාලම්බභෙදතො।
gae:සමාධිභාවනාපුඤ්ඤමප්පනාපත්තමීරිතං॥
gax:420:ඉති වික්ඛම්භිතක්ලෙසං, රූපලොකූපපත්තිකං।
gae:රූපාවචරකම්මන්ති, විභාවෙන්ති විසාරදා॥
gax:421:<b>අරූපාවචරකම්මං,</b> චතුධාරුප්පසාධනං।
gae:රූපධම්මවිභාගෙන, භාවිතන්ති පවුච්චති॥
gax:422:චතුපාරිසුද්ධිසීලං, ධුතඞ්ගපරිවාරිතං।
gae:සීලවිසුද්ධිසඞ්ඛාතං, පූරයිත්වා තතො පරං॥
gax:423:පත්වා චිත්තවිසුද්ධිඤ්ච, සොපචාරසමාධිකං।
gae:තථා දිට්ඨිවිසුද්ධිඤ්ච, නාමරූපපරිග්ගහං॥
gax:424:කඞ්ඛාවිතරණං නාම, පච්චයට්ඨිතිදස්සනං।
gae:විසොධෙත්වා මග්ගාමග්ග-ඤාණදස්සනමෙව ච॥
gax:425:තතො පරං විපස්සන්තො, විසුද්ධීසු සමාහිතො।
gae:සම්පාදෙත්වා පටිපදා-ඤාණදස්සනමුත්තමං॥
gax:426:තතො පප්පොති මෙධාවී, විසුද්ධිං ඤාණදස්සනං।
gae:චතුමග්ගසමඤ්ඤාතං, සාමඤ්ඤඵලදායකං॥
gax:427:ඡබ්බිසුද්ධිකමෙනෙවං, භාවෙතබ්බං යථාක්කමං।
gae:<b>කම්මං ලොකුත්තරං</b> නාම, සබ්බදුක්ඛක්ඛයාවහං॥
gax:428:ඉති ඡන්නං චතුක්කානං, වසා කම්මං විභාවයෙ।
gae:යෙන කම්මවිසෙසෙන, සන්තානමභිසඞ්ඛතං॥
gax:429:භූමීභවයොනිගතිඨිතිවාසෙසු සම්භවා।
gae:පටිසන්ධාදිභාවෙන, පාකාය පරිවත්තති॥
gax:430:සායං <pb M=.38/> <pb V=.41/> කම්මසමඤ්ඤාතා, කම්මජානි යථාරහං।
gae:ජනෙති රූපාරූපානි, මනොසඤ්චෙතනා කථං॥
gax:431:<b>භූමි</b> ලොකුත්තරා චෙව, ලොකියාති ද්විධා ඨිතා।
gae:පරිත්තා ච මහග්ගතා, අප්පමාණාති භෙදිතා॥
gax:432:එකාදස කාමභවා, භවා සොළස රූපිනො।
gae:චත්තාරොරුප්පකා චෙති, තිවිධො <b>භව</b> සඞ්ගහො॥
gax:433:අසඤ්ඤෙකො භවො නෙව-
gax:සඤ්ඤිනාසඤ්ඤිකො භවො।
gax:සබ්බො සඤ්ඤිභවො සෙසො,
gae:එවම්පි තිවිධො භවො॥
gax:434:ආරුප්පා චතුවොකාරා, එකවොකාරසඤ්ඤිනො।
gae:පඤ්චවොකාරකො නාම, භවො සෙසො පවුච්චති॥
gax:435:නිරයෙ හොති දෙවෙ ච, යොනෙකා ඔපපාතිකා।
gae:අණ්ඩජා ජලාබුජා ච, සංසෙදජොපපාතිකා॥
gax:436:පෙතලොකෙ තිරච්ඡානෙ, භුම්මදෙවෙ ච මානුසෙ।
gae:අසුරෙ ච භවන්තෙවං, චතුධා <b>යොනි</b> සඞ්ගහා॥
gax:437:<b>ගතියො</b> නිරයං පෙතා, තිරච්ඡානා ච මානවා।
gae:සබ්බෙ දෙවාති පඤ්චාහ, පඤ්චනිම්මලලොචනො॥
gax:438:තාවතිංසෙසු දෙවෙසු, වෙපචිත්තාසුරා ගතා।
gae:කාලකඤ්චාසුරා නාම, ගතා පෙතෙසු සබ්බථා॥
gax:439:සන්ධිසඤ්ඤාය නානත්තා, කායස්සාපි ච නානතො।
gae:නානත්තකායසඤ්ඤීති, කාමසුග්ගතියො මතා॥
gax:440:පඨමජ්ඣානභූමී ච, චතුරාපායභූමියො।
gae:නානත්තකායඑකත්ත-සඤ්ඤීති සමුදීරිතා॥
gax:441:එකත්තකායනානත්ත-සඤ්ඤී <pb V=.42/> දුතියභූමිකා।
gae:එකත්තකායඑකත්ත-සඤ්ඤී උපරිරූපිනො॥
gax:442:<b>විඤ්ඤාණට්ඨිතියො</b> <pb M=.39/> සත්ත, තීහාරුප්පෙහි හෙට්ඨතො।
gae:අසඤ්ඤෙත්ථ න ගණ්හන්ති, විඤ්ඤාණාභාවතො සදා॥
gax:443:චතුත්ථාරුප්පභූමිඤ්ච, පටුවිඤ්ඤාණහානිතො।
gae:තං ද්වයම්පි ගහෙත්වාන, <b>සත්තාවාසා</b> නවෙරිතා॥
gax:444:දෙවා මනුස්සාපායාති, තිවිධා කාමධාතුයො।
gae:පඨමජ්ඣානභූමාදි-භෙදා භූමි චතුබ්බිධා॥
gax:445:පඨමාරුප්පාදිභෙදා, චතුධාරුප්පධාතුයො।
gae:සොතාපන්නාදිභෙදෙන, චතුධානුත්තරා මතා॥
gax:446:නිරයාදිප්පභෙදෙන, භින්නා පච්චෙකතො පුන।
gae:එකතිංසවිධා හොන්ති, සත්තානං ජාතිභූමියො॥
gax:447:එවං භූමාදිභෙදෙසු, සත්තා ජායන්ති සාසවා।
gae:කම්මානි ච විපච්චන්ති, යථාසම්භවතො කථං।
gax:448:අපායම්හා චුතා සත්තා, කාමධාතුම්හි ජායරෙ।
gae:සබ්බට්ඨානෙසු ජායන්ති, සෙසකාමභවා චුතා॥
gax:449:සුද්ධාවාසා චුතා සුද්ධා-වාසෙසුපරි ජායරෙ।
gae:අසඤ්ඤිම්හා චුතා කාම-සුගතිම්හොපපජ්ජරෙ॥
gax:450:සෙසරූපා චුතා සත්තා, ජායන්තාපායවජ්ජිතෙ।
gae:ආරුප්පතොපරි කාම-සුගතිම්හි තහිම්පි ච॥
gax:451:පුථුජ්ජනාව ජායන්ති, අසඤ්ඤාපායභූමිසු।
gae:සුද්ධාවාසෙසු ජායන්ති, අනාගාමිකපුග්ගලා॥
gax:452:වෙහප්ඵලෙ අකනිට්ඨෙ, භවග්ගෙ ච පතිට්ඨිතා।
gae:න පුනඤ්ඤත්ථ ජායන්ති, සබ්බෙ අරියපුග්ගලා॥
gax:453:බ්රහ්මලොකගතා <pb V=.43/> හෙට්ඨා, අරියා නොපපජ්ජරෙ।
gae:දුක්ඛමූලසමුච්ඡෙදා, පරිනිබ්බන්තිනාසවා॥
gax:454:ජායන්තානඤ්ච ජාතාන-මිති වුත්තනියාමතො।
gae:පවත්තාතීතකං කම්මං, පටිසන්ධිපවත්තියං॥
gax:455:අරූපං <pb M=.40/> චතුවොකාරෙ, රූපමෙව අසඤ්ඤිසු।
gae:ජනෙති රූපාරූපානි, පඤ්චවොකාරභූමියං॥
gax:456:ආරුප්පානුත්තරං කම්මං, පාකමෙව විපච්චති।
gae:කටත්තාරූපපාකානි, කාමරූපනියාමිතං॥
gax:457:කාලොපධිප්පයොගානං, ගතියා ච යථාරහං।
gae:සම්පත්තිඤ්ච විපත්තිඤ්ච, කම්මමාගම්ම පච්චති॥
gax:458:අපායෙ සන්ධිමුද්ධච්ච-හීනා දත්වා පවත්තියං।
gae:සබ්බාපි පඤ්චවොකාරෙ, ද්වාදසාපුඤ්ඤචෙතනා॥
gax:459:සත්තාකුසලපාකානි, විපච්චන්ති යථාරහං।
gae:කාමාවචරපුඤ්ඤානි, කාමෙසුගතියං පන॥
gax:460:සහෙතුකානි පාකානි, පටිසන්ධිපවත්තියං।
gae:ජනෙන්ති පඤ්චවොකාරෙ, අහෙතුපි යථාරහං॥
gax:461:තිහෙතුපුඤ්ඤමුක්කට්ඨං, පටිසන්ධිං තිහෙතුකං।
gae:දත්වා සොළස පාකානි, පවත්තෙ තු විපච්චති॥
gax:462:තිහෙතුකොමකුක්කට්ඨං, ද්විහෙතු ච ද්විහෙතුකං।
gae:සන්ධිං දෙති පවත්තෙ තු, තිහෙතුකවිවජ්ජිතං॥
gax:463:ද්විහෙතුකොමකං පුඤ්ඤං, පටිසන්ධිමහෙතුකං।
gae:දත්වාහෙතුකපාකානි, පවත්තෙ තු විපච්චති॥
gax:464:අසඞ්ඛාරං සසඞ්ඛාර-විපාකානි න පච්චති।
gae:සසඞ්ඛාරමසඞ්ඛාර-විපාකානීති කෙචන॥
gax:465:පරිත්තං <pb V=.44/> පඨමජ්ඣානං, මජ්ඣිමඤ්ච පණීතකං।
gae:භාවෙත්වා ජායරෙ බ්රහ්ම-පාරිසජ්ජාදි තීසුපි॥
gax:466:තථෙව දුතියජ්ඣානං, තතියඤ්ච යථාක්කමං।
gae:භාවෙත්වා ජායරෙ ඣානං, පරිත්තාභාදි තීසුපි॥
gax:467:තථා චතුත්ථං තිවිධං, භාවෙත්වාන සමාහිතා।
gae:පරිත්තසුභාදිකෙසු, තීසු ජායන්ති යොගිනො॥
gax:468:පඤ්චමං <pb M=.41/> පන භාවෙත්වා, හොන්ති වෙහප්ඵලූපගා।
gae:සඤ්ඤාවිරාගං භාවෙත්වා, අසඤ්ඤීසූපපජ්ජරෙ॥
gax:469:සුද්ධාවාසෙසු ජායන්ති, අනාගාමිකපුග්ගලා।
gae:ආරුප්පානි තු භාවෙත්වා, ආරුප්පෙසු යථාක්කමං॥
gax:470:එවං මහග්ගතං පුඤ්ඤං, යථාභූමිවවත්ථිතං।
gae:ජනෙති සදිසං පාකං, පටිසන්ධිපවත්තියං॥
gax:471:ලොකුත්තරානි පුඤ්ඤානි, උප්පන්නානන්තරං පන।
gae:සමාපත්තික්ඛණෙ චෙව, ජනෙන්ති සදිසං ඵලං॥
gax:472:මහග්ගතානන්තරියං, පරිපක්කසභාවතො।
gae:අනන්තරභවාතීතං, කාලාතීතං න පච්චති॥
gax:473:සුඛුමාලසභාවා ච, සුඛුමත්තා මහග්ගතා।
gae:සන්තානෙ න විපච්චන්ති, පටිපක්ඛෙහි දූසිතෙ॥
gax:474:සමානාසෙවනෙ ලද්ධෙ, විජ්ජමානෙ මහබ්බලෙ।
gae:අලද්ධා තාදිසං හෙතුං, අභිඤ්ඤා න විපච්චති॥
gax:475:සකං භූමිමතීතානං, න විපච්චතානුත්තරං।
gae:කම්මන්තරස්සධිට්ඨානා, සන්තානස්සෙති දීපිතං॥
gax:476:ඉති තෙත්තිංස කම්මානි, පාකා ඡත්තිංස භාසිතා।
gae:චිත්තුප්පාදා ක්රියා සෙසා, ක්රියාමත්තප්පවත්තිතො॥
gax:477:චිත්තුප්පාදවසෙනෙවමෙකූනනවුතීවිධා <pb V=.45/>।
gae:තෙපඤ්ඤාස සභාවෙන, චිත්තචෙතසිකා මතා॥
gax:478:ඉති චිත්තං චෙතසිකං, නිබ්බානන්ති නරුත්තරො।
gae:නාමං තිධා පකාසෙසි, චක්ඛුමා වදතං වරො॥
gax:479:ඉති කම්මවිපාකපණ්ඩිතා, මිතකම්මවිපාකසාසනෙ।
gae:හිතකම්මවිපාකපාරගූ, චතුකම්මවිපාකමබ්රවුං॥
gax:480:යත්ථායං <pb M=.42/> පරමත්ථවත්ථුනියමෙ තුල්යෙන බාහුල්යතො,
gax:අත්ථානත්ථවිචාරණං පති ජනො සම්මොහමාපාදිතො।
gax:බුද්ධො බොධිතලෙ යමාහ සුගතො ගන්ත්වාන දෙවාලයං,
gae:ස්වායං කම්මවිපාකනිච්ඡයනයො සඞ්ඛෙපතො දීපිතො॥
cen:ඉති නාමරූපපරිච්ඡෙදෙ කම්මවිභාගො නාම
cen:පඤ්චමො පරිච්ඡෙදො।
