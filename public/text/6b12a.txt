cha:13:අප්පමඤ්ඤාවිභඞ්ගො
tit:1:සුත්තන්තභාජනීයවණ්ණනා
bod:642:<b>දිසාදෙසොධිනා</b>ති <pb M=.188/> <pb V=.186/> “එකං දිස”න්තිආදිදිසොධිනා, විහාරගාමනිගමනගරජනපදරජ්ජාදිදෙසොධිනා ච। <b>සත්තොධිනා</b>ති “සබ්බා ඉත්ථියො, සබ්බෙ පුරිසා, අරියා, අනරියා”තිආදිවසප්පවත්තෙන සත්තොධිනා। <b>එතස්සා</b>ති එතස්ස පදස්ස, පදත්ථස්ස වා। <b>අනුවත්තක</b>න්ති අධිකාරවසෙන පවත්තකං। <b>තං ද්වය</b>න්ති තථා-සද්දො, ඉති-සද්දොති උභයං। “තථා දුතිය”න්ති හි වුත්තෙ “තථා-සද්දො යථා මෙත්තාසහගතෙන චෙතසා පුරත්ථිමාදීසු එකං දිසං ඵරිත්වා විහරති, තථා දුතියම්පි දිසං මෙත්තාසහගතෙන චෙතසා ඵරිත්වා විහරතී”ති ඉමමත්ථං දීපෙති। සෙසද්වයෙපි එසෙව නයො। යස්මා <b>ඉතී</b>ති අයං ඉති-සද්දො පකාරත්ථෙ, එවන්ති වුත්තං හොති, තස්මා “යථා මෙත්තාසහගතෙන චෙතසා එකං, දුතියං, තතියං, චතුත්ථං දිසං ඵරිත්වා විහරති, එවං උද්ධං, අධො, තිරියං මෙත්තාසහගතෙන චෙතසා ඵරිත්වා විහරතී”ති ඉමමත්ථං දීපෙති। තෙන වුත්තං <b>“මෙත්තා…පෙ॰… තං ද්වය”</b>න්ති। <b>තස්සා</b>ති ද්වයස්ස। <b>ඵරණන්තරාදිට්ඨාන</b>න්ති ඵරණතො අඤ්ඤං ඵරණන්තරං, තං ආදි යස්ස, තං ඵරණන්තරාදි। ඵරණන්තරඤ්හෙතං මෙත්තාභාවනාය, යදිදං විපුලතා। <b>ආදි</b>-සද්දෙන භුම්මන්තරපගුණභාවාදි ගය්හති, තස්ස ඵරණන්තරාදිනො ඨානං ඨානභූතො “විපුලෙනා”තිආදිනා වුච්චමානො මෙත්තාභාවනාවිසෙසො। වුත්තප්පකාරමත්තපරාමසනස්ස <b>තස්ස</b> ද්වයස්ස <b>අට්ඨානං</b> අනොකාසොති। <b>ඉති කත්වා</b> ඉමිනා කාරණෙන න වුත්තං තං ද්වයන්ති අත්ථො।
bod:643:<b>රාගස්සා</b>ති කාමරාගස්ස। <b>සිනෙහස්සා</b>ති පුත්තසිනෙහාදිසිනෙහස්ස। <b>විපත්තියා</b>ති රාගසිනෙහසඞ්ඛාතාය මෙත්තාභාවනාය විපත්තියා විනාසස්ස। <b>අනුප්පත්තිතො</b> හිරොත්තප්පබලෙන අනුප්පජ්ජනතො।
bod:645:<b>අධිමුඤ්චිත්වා</b>ති <pb V=.187/> භාවනාචිත්තං ආරම්මණෙ සුට්ඨු විස්සජ්ජෙත්වා, තං පනෙත්ථ අධිමුච්චනං යස්මා ඵරණවසෙනෙව හොති, තස්මා වුත්තං <b>“සුට්ඨු පසාරෙත්වා”</b>ති। යස්මා පන ආරම්මණෙ සුට්ඨු අසංසප්පනවසෙනෙව තං මෙත්තාභාවනාය අධිමුච්චනං හොති, තස්මා <b>“බලවතා වා අධිමොක්ඛෙන අධිමුච්චිත්වා”</b>ති ච වුත්තං।
bod:648:<b>එතෙසං</b> <pb M=.189/> පදානං <b>සබ්බෙන</b> සකලෙන දිසාදෙසාදිභෙදෙන <b>අවධිනා। සබ්බාවධිදිසාදිඵරණාකාරෙහී</b>ති සබ්බාවධිභූතදිසාදෙසපුග්ගලඵරණප්පකාරෙහි।
bod:650:<b>විඝාතවසෙනා</b>ති වික්ඛම්භනවසෙන।
cen:සුත්තන්තභාජනීයවණ්ණනා නිට්ඨිතා।
tit:3:පඤ්හපුච්ඡකවණ්ණනා
bod:699:<b>කථිතානං</b> කුසලාදිධම්මානං। ඉමස්මිං පන අප්පමඤ්ඤාවිභඞ්ගෙ කථිතා අප්පමඤ්ඤා, තා ච සභාවතො ලොකියා එව, න ඛන්ධවිභඞ්ගාදීසු කථිතා ඛන්ධාදයො විය ලොකුත්තරාපීති එකංසතො සබ්බාසං අප්පමඤ්ඤානං ලොකියභාවමෙව දීපෙතුං අට්ඨකථායං “ඉමස්මිං පනා”තිආදි වුත්තන්ති ඉමමත්ථං දස්සෙන්තො ආහ <b>“ඉමස්මිං පන…පෙ॰… හොතී”</b>ති।
cen:පඤ්හපුච්ඡකවණ්ණනා නිට්ඨිතා।
cen:අප්පමඤ්ඤාවිභඞ්ගවණ්ණනා නිට්ඨිතා।
