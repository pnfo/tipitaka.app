cha:8:නාගසංයුත්තං
sub:1:සුද්ධිකසුත්තවණ්ණනා
bod:342:<b>අණ්ඩජා</b>ති <pb V=2.249/> අණ්ඩෙ ජාතා। <b>වත්ථිකොසෙ</b>ති වත්ථිකොසසඤ්ඤිතෙ ජරායුපුටෙ <b>ජාතා। සංසෙදෙ</b>ති සංසින්නෙ කිලින්නට්ඨානෙ උප්පන්නා। <b>උපපතිත්වා වියා</b>ති කුතොචිපි අවපතිත්වා විය නිබ්බත්තා। <b>පුග්ගලාන</b>න්ති තථා විනෙතබ්බපුග්ගලානං।
cen:සුද්ධිකසුත්තවණ්ණනා නිට්ඨිතා।
sub:2-50:පණීතතරසුත්තාදිවණ්ණනා
bod:343-391:<b>විස්සට්ඨකායා</b>ති “යෙ චම්මෙන වා රුධිරෙන වා අට්ඨිනා වා අත්ථිකා, තෙ සබ්බං ගණ්හන්තූ”ති තත්ථ නිරපෙක්ඛචිත්තතාය අධිට්ඨිතසීලතාය පරිච්චත්තසරීරා। <b>දුවිධකාරිනො</b>ති “කාලෙන කුසලං, කාලෙන අකුසල”න්ති එවං කුසලාකුසලකාරිනො। සහ බ්යයති පවත්තතීති සහබ්යො, සහචාරො। තස්ස භාවො සහබ්යතා, තං <b>සහබ්යතං</b>। අදනීයතො <b>අන්නං</b>। ඛාදනීයතො <b>ඛජ්ජං</b>। පාතබ්බතො <b>පානං</b>। නිවසනීයතො <b>වත්ථං</b>। නිවසිතබ්බං <b>නිවාසනං</b>। පරිවරිතබ්බං <b>පාවුරණං</b>। යාන්ති තෙනාති <b>යානං,</b> උපාහනාදියානානි। ආදිසද්දෙන වය්හසිවිකාදීනං සඞ්ගහො। ඡත්තම්පි පරිස්සයාතපදුක්ඛපරිරක්ඛණෙන මග්ගගමනසාධනන්ති කත්වා <b>“ඡත්තුපාහන”</b>න්තිආදි වුත්තං। තෙන වුත්තං <b>“යං කිඤ්චි ගමනපච්චය”</b>න්ති। <b>පත්ථනං කත්වා…පෙ॰… තත්ථ නිබ්බත්තන්ති</b> චම්පෙය්යනාගරාජා වියාති දට්ඨබ්බං।
cen:පණීතතරසුත්තාදිවණ්ණනා නිට්ඨිතා।
cen:නාගසංයුත්තවණ්ණනා නිට්ඨිතා।
