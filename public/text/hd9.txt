cha:10:අබ්යාකතසංයුත්තං
sub:1:ඛෙමාසුත්තවණ්ණනා
bod:410:අබ්යාකතසංයුත්තස්ස <pb V=3.150/> <pb P=3.113/> <pb M=3.150/> පඨමෙ <b>ඛෙමා</b>ති ගිහිකාලෙ බිම්බිසාරස්ස උපාසිකා සද්ධාපබ්බජිතා මහාථෙරී “එතදග්ගං, භික්ඛවෙ, මම සාවිකානං භික්ඛුනීනං මහාපඤ්ඤානං යදිදං ඛෙමා”ති එවං භගවතා මහාපඤ්ඤතාය එතදග්ගෙ ඨපිතා। <b>පණ්ඩිතා</b>ති පණ්ඩිච්චෙන සමන්නාගතා। <b>වියත්තා</b>ති වෙය්යත්තියෙන සමන්නාගතා। <b>මෙධාවිනී</b>ති මෙධාය පඤ්ඤාය සමන්නාගතා। <b>බහුස්සුතා</b>ති පරියත්තිබාහුසච්චෙනපි පටිවෙධබාහුසච්චෙනපි සමන්නාගතා।
bod:<b>ගණකො</b>ති අච්ඡිද්දකගණනාය කුසලො। <b>මුද්දිකො</b>ති අඞ්ගුලිමුද්දාය ගණනාය කුසලො। <b>සඞ්ඛායකො</b>ති පිණ්ඩගණනාය කුසලො। <b>ගම්භීරො</b>ති චතුරාසීතියොජනසහස්සගම්භීරො। <b>අප්පමෙය්යො</b>ති ආළ්හකගණනාය අප්පමෙය්යො। <b>දුප්පරියොගාහො</b>ති ආළ්හකගණනාය පමාණගහණත්ථං දුරොගාහො। <b>යෙන රූපෙන තථාගත</b>න්ති යෙන රූපෙන දීඝො රස්සො සාමො ඔදාතොති සත්තසඞ්ඛාතං තථාගතං පඤ්ඤපෙය්ය। <b>තං රූපං තථාගතස්ස පහීන</b>න්ති තං වුත්තප්පකාරරූපං සමුදයප්පහානෙන සබ්බඤ්ඤුතථාගතස්ස පහීනං। <b>රූපසඞ්ඛාය විමුත්තො</b>ති ආයතිං රූපස්ස අනුප්පත්තියා රූපාරූපකොට්ඨාසෙනපි එවරූපො නාම භවිස්සතීති වොහාරස්සපි පටිපස්සද්ධත්තා රූපපණ්ණත්තියාපි විමුත්තො। <b>ගම්භීරො</b>ති අජ්ඣාසය ගම්භීරතාය ච ගුණගම්භීරතාය ච ගම්භීරො। තස්ස එවං ගුණගම්භීරස්ස සතො සබ්බඤ්ඤුතථාගතස්ස යං උපාදාය සත්තසඞ්ඛාතො තථාගතොති පඤ්ඤත්ති හොති, තදභාවෙන තස්සා පඤ්ඤත්තියා අභාවං පස්සන්තස්ස අයං සත්තසඞ්ඛාතො <b>හොති තථාගතො පරං මරණා</b>ති ඉදං වචනං න උපෙති න යුජ්ජති, <b>න හොති තථාගතො පරං මරණා</b>තිආදිවචනම්පි න උපෙති න යුජ්ජතීති අත්ථො।
bod:<b>සංසන්දිස්සතී</b>ති <pb P=3.114/> එකං භවිස්සති। <b>සමෙස්සතී</b>ති නිරන්තරං භවිස්සති। <b>න විරොධයිස්සතී</b>ති <pb V=3.151/> න විරුද්ධං පදං භවිස්සති। <b>අග්ගපදස්මි</b>න්ති දෙසනාය। දෙසනා හි ඉධ අග්ගපදන්ති අධිප්පෙතා।
sub:2:අනුරාධසුත්තවණ්ණනා
bod:411:දුතියං <pb M=3.151/> <b>ඛන්ධියවග්ගෙ</b> විත්ථාරිතමෙව, අබ්යාකතාධිකාරතො පන ඉධ වුත්තං।
sub:3-8:පඨමසාරිපුත්තකොට්ඨිකසුත්තාදිවණ්ණනා
bod:412-417:තතියෙ <b>රූපගතමෙත</b>න්ති රූපමත්තමෙතං। එත්ථ රූපතො අඤ්ඤො කොචි සත්තො නාම න උපලබ්භති, රූපෙ පන සති නාමමත්තං එතං හොතීති දස්සෙති। <b>වෙදනාගතමෙත</b>න්තිආදීසුපි එසෙව නයො। <b>අයං ඛො ආවුසො හෙතූ</b>ති අයං රූපාදීනි මුඤ්චිත්වා අනුපලබ්භියසභාවො හෙතු, යෙනෙතං අබ්යාකතං භගවතාති। චතුත්ථාදීනි උත්තානත්ථානෙව।
sub:9:කුතූහලසාලාසුත්තවණ්ණනා
bod:418:නවමෙ <b>කුතූහලසාලාය</b>න්ති කුතූහලසාලා නාම පච්චෙකසාලා නත්ථි, යත්ථ පන නානාතිත්ථියා සමණබ්රාහ්මණා නානාවිධං කථං පවත්තෙන්ති, සා බහූනං “අයං කිං වදති, අයං කිං වදතී”ති කුතූහලුප්පවත්තිට්ඨානතො කුතූහලසාලාති වුච්චති। <b>දූරම්පි ගච්ඡතී</b>ති යාව ආභස්සරබ්රහ්මලොකා ගච්ඡති। <b>ඉමඤ්ච කායං නික්ඛිපතී</b>ති චුතිචිත්තෙන නික්ඛිපති। <b>අනුපපන්නො හොතී</b>ති චුතික්ඛණෙයෙව පටිසන්ධිචිත්තස්ස අනුප්පන්නත්තා අනුපපන්නො හොති।
sub:10:ආනන්දසුත්තවණ්ණනා
bod:419:දසමෙ <pb P=3.115/> <b>තෙසමෙතං සද්ධිං අභවිස්සා</b>ති තෙසං ලද්ධියා සද්ධිං එතං අභවිස්ස।<b> අනුලොමං අභවිස්ස ඤාණස්ස උප්පාදාය සබ්බෙ ධම්මා අනත්තා</b>ති යං එතං “සබ්බෙ ධම්මා අනත්තා”ති විපස්සනාඤාණං උප්පජ්ජති, අපි නු මෙ තස්ස අනුලොමං අභවිස්සාති අත්ථො।
sub:11:සභියකච්චානසුත්තවණ්ණනා
bod:420:එකාදසමෙ <pb V=3.152/> <pb M=3.152/> <b>එතමෙත්තකෙන එත්තකමෙවා</b>ති ආවුසො යස්සාපි එතං එත්තකෙන කාලෙන “හෙතුම්හි සති රූපීතිආදි පඤ්ඤාපනා හොති, අසති න හොතී”ති බ්යාකරණං භවෙය්ය, තස්ස එත්තකමෙව බහු। <b>කො පන වාදො අතික්කන්තෙ</b>ති අතික්කන්තෙ පන අතිමනාපෙ ධම්මදෙසනානයෙ වාදොයෙව කො, නත්ථි වාදො, ඡින්නා කථාති।
cen:අබ්යාකතසංයුත්තවණ්ණනා නිට්ඨිතා।
cen:ඉති සාරත්ථප්පකාසිනියා සංයුත්තනිකාය-අට්ඨකථාය
cen:සළායතනවග්ගවණ්ණනා නිට්ඨිතා।
