cha:4:කොණ්ඩඤ්ඤබුද්ධවංසො
gax:1:දීපඞ්කරස්ස <pb T=2.439/> <pb P=.19/> අපරෙන, කොණ්ඩඤ්ඤො නාම නායකො।
gae:අනන්තතෙජො අමිතයසො, අප්පමෙය්යො දුරාසදො॥
gax:2:ධරණූපමො <pb V=2.310/> ඛමනෙන, සීලෙන සාගරූපමො।
gae:සමාධිනා මෙරූපමො, ඤාණෙන ගගනූපමො॥
gax:3:ඉන්ද්රියබලබොජ්ඣඞ්ග-මග්ගසච්චප්පකාසනං।
gae:පකාසෙසි සදා බුද්ධො, හිතාය සබ්බපාණිනං॥
gax:4:ධම්මචක්කං <pb M=2.324/> පවත්තෙන්තෙ, කොණ්ඩඤ්ඤෙ ලොකනායකෙ।
gae:කොටිසතසහස්සානං, පඨමාභිසමයො අහු॥
gax:5:තතො පරම්පි දෙසෙන්තෙ, නරමරූනං සමාගමෙ।
gae:නවුතිකොටිසහස්සානං, දුතියාභිසමයො අහු॥
gax:6:තිත්ථියෙ අභිමද්දන්තො, යදා ධම්මමදෙසයි।
gae:අසීතිකොටිසහස්සානං, තතියාභිසමයො අහු॥
gax:7:සන්නිපාතා තයො ආසුං, කොණ්ඩඤ්ඤස්ස මහෙසිනො।
gae:ඛීණාසවානං විමලානං, සන්තචිත්තාන තාදිනං॥
gax:8:කොටිසතසහස්සානං, පඨමො ආසි සමාගමො।
gae:දුතියො කොටිසහස්සානං, තතියො නවුතිකොටිනං॥
gax:9:අහං තෙන සමයෙන, විජිතාවී නාම ඛත්තියො।
gae:සමුද්දං අන්තමන්තෙන, ඉස්සරියං වත්තයාමහං॥
gax:10:කොටිසතසහස්සානං <pb T=2.440/>, විමලානං මහෙසිනං।
gae:සහ ලොකග්ගනාථෙන, පරමන්නෙන තප්පයිං॥
gax:11:සොපි මං බුද්ධො බ්යාකාසි, කොණ්ඩඤ්ඤො ලොකනායකො।
gae:“අපරිමෙය්යිතො කප්පෙ, බුද්ධො ලොකෙ භවිස්සති॥
gax:12:“පධානං පදහිත්වාන, කත්වා දුක්කරකාරිකං।
gae:අස්සත්ථමූලෙ සම්බුද්ධො, බුජ්ඣිස්සති මහායසො॥
gax:13:“ඉමස්ස ජනිකා මාතා, මායා නාම භවිස්සති।
gae:පිතා සුද්ධොදනො නාම, අයං හෙස්සති ගොතමො॥
gax:14:“කොලිතො උපතිස්සො ච, අග්ගා හෙස්සන්ති සාවකා।
gae:ආනන්දො නාමුපට්ඨාකො, උපට්ඨිස්සතිමං ජිනං॥
gax:15:“ඛෙමා උප්පලවණ්ණා ච, අග්ගා හෙස්සන්ති සාවිකා।
gae:බොධි <pb T=2.441/> තස්ස භගවතො, අස්සත්ථොති පවුච්චති॥
gax:16:“චිත්තො <pb V=2.311/> ච හත්ථාළවකො, අග්ගා හෙස්සන්තුපට්ඨකා।
gax:නන්දමාතා ච උත්තරා, අග්ගා හෙස්සන්තුපට්ඨිකා।
gae:ආයු <pb P=.20/> වස්සසතං තස්ස, ගොතමස්ස යසස්සිනො”॥
gax:17:ඉදං සුත්වාන වචනං, අසමස්ස මහෙසිනො।
gae:ආමොදිතා නරමරූ, බුද්ධබීජං කිර අයං॥
gax:18:උක්කුට්ඨිසද්දා <pb M=2.325/> වත්තන්ති, අප්ඵොටෙන්ති හසන්ති ච।
gae:කතඤ්ජලී නමස්සන්ති, දසසහස්සිදෙවතා॥
gax:19:“යදිමස්ස ලොකනාථස්ස, විරජ්ඣිස්සාම සාසනං।
gae:අනාගතම්හි අද්ධානෙ, හෙස්සාම සම්මුඛා ඉමං॥
gax:20:“යථා මනුස්සා නදිං තරන්තා, පටිතිත්ථං විරජ්ඣිය।
gae:හෙට්ඨාතිත්ථෙ ගහෙත්වාන, උත්තරන්ති මහානදිං॥
gax:21:“එවමෙව මයං සබ්බෙ, යදි මුඤ්චාමිමං ජිනං।
gae:අනාගතම්හි අද්ධානෙ, හෙස්සාම සම්මුඛා ඉමං”॥
gax:22:තස්සාහං වචනං සුත්වා, භිය්යො චිත්තං පසාදයිං।
gax:තමෙව අත්ථං සාධෙන්තො, මහාරජ්ජං ජිනෙ අදං।
gae:මහාරජ්ජං දදිත්වාන <n>චජිත්වා (සී॰)</n>, පබ්බජිං තස්ස සන්තිකෙ॥
gax:23:සුත්තන්තං විනයඤ්චාපි, නවඞ්ගං සත්ථුසාසනං।
gae:සබ්බං පරියාපුණිත්වාන, සොභයිං ජිනසාසනං॥
gax:24:තත්ථප්පමත්තො <pb T=2.442/> විහරන්තො, නිසජ්ජට්ඨානචඞ්කමෙ।
gae:අභිඤ්ඤාපාරමිං ගන්ත්වා, බ්රහ්මලොකමගඤ්ඡහං॥
gax:25:නගරං රම්මවතී නාම, සුනන්දො නාම ඛත්තියො।
gae:සුජාතා නාම ජනිකා, කොණ්ඩඤ්ඤස්ස මහෙසිනො॥
gax:26:දසවස්සසහස්සානි, අගාරං අජ්ඣ සො වසි <n>අගාරමජ්ඣෙ ච සො වසි (ස්යා॰)</n>।
gae:සුචි සුරුචි සුභො ච, තයො පාසාදමුත්තමා॥
gax:27:තීණිසතසහස්සානි, නාරියො සමලඞ්කතා।
gae:රුචිදෙවී නාම නාරී, විජිතසෙනො අත්රජො॥
gax:28:නිමිත්තෙ චතුරො දිස්වා, රථයානෙන නික්ඛමි।
gae:අනූනදසමාසානි, පධානං පදහී ජිනො॥
gax:29:බ්රහ්මුනා <pb V=2.312/> යාචිතො සන්තො, කොණ්ඩඤ්ඤො ද්විපදුත්තමො।
gae:වත්ති චක්කං මහාවීරො, දෙවානං නගරුත්තමෙ॥
gax:30:භද්දො චෙව සුභද්දො ච, අහෙසුං අග්ගසාවකා।
gae:අනුරුද්ධො නාමුපට්ඨාකො, කොණ්ඩඤ්ඤස්ස මහෙසිනො॥
gax:31:තිස්සා <pb M=2.326/> ච උපතිස්සා ච, අහෙසුං අග්ගසාවිකා।
gae:සාලකල්යාණිකො බොධි, කොණ්ඩඤ්ඤස්ස මහෙසිනො॥
gax:32:සොණො ච උපසොණො ච, අහෙසුං අග්ගුපට්ඨකා।
gae:නන්දා චෙව සිරීමා ච, අහෙසුං අග්ගුපට්ඨිකා॥
gax:33:සො අට්ඨාසීති හත්ථානි, අච්චුග්ගතො මහාමුනි।
gae:සොභතෙ උළුරාජාව සූරියො මජ්ඣන්හිකෙ යථා॥
gax:34:වස්සසතසහස්සානි <pb T=2.443/>, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:35:ඛීණාසවෙහි <pb P=.21/> විමලෙහි, විචිත්තා ආසි මෙදනී।
gae:යථා ගගනමුළූහි, එවං සො උපසොභථ॥
gax:36:තෙපි නාගා අප්පමෙය්යා, අසඞ්ඛොභා දුරාසදා।
gae:විජ්ජුපාතංව දස්සෙත්වා, නිබ්බුතා තෙ මහායසා॥
gax:37:සා ච අතුලියා ජිනස්ස ඉද්ධි, ඤාණපරිභාවිතො ච සමාධි।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:38:කොණ්ඩඤ්ඤො පවරො බුද්ධො, චන්දාරාමම්හි නිබ්බුතො।
gae:තත්ථෙව චෙතියො චිත්තො, සත්ත යොජනමුස්සිතොති॥
cen:කොණ්ඩඤ්ඤස්ස භගවතො වංසො දුතියො।
