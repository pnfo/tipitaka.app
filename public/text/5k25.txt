cha:පාටිදෙසනීයකණ්ඩං
sub:2:තෙලවිඤ්ඤාපනාදිසික්ඛාපදවණ්ණනා
bod:<b>පාළියං</b> <pb M=.486/> <pb V=.453/> <b>අනාගතෙසු පන අට්ඨසුපී</b>ති පාළිමුත්තකෙසු සප්පිආදීසු අට්ඨසුපි।
cen:තෙලවිඤ්ඤාපනාදිසික්ඛාපදවණ්ණනා නිට්ඨිතා।
cen:ඉති කඞ්ඛාවිතරණියා පාතිමොක්ඛවණ්ණනාය
cen:විනයත්ථමඤ්ජූසායං ලීනත්ථප්පකාසනියං
cen:භික්ඛුනිපාතිමොක්ඛෙ පාටිදෙසනීයවණ්ණනා නිට්ඨිතා।
sub:1:පරිමණ්ඩලාදිසික්ඛාපදවණ්ණනා
bod:<b>සෙඛියානි චෙවා</b>ති පඤ්චසත්තති සෙඛියානි චෙව। <b>“භික්ඛුපාතිමොක්ඛවණ්ණනායං වුත්තනයෙනෙව වෙදිතබ්බා”</b>ති ඉමිනා යස්මා තාදිසංයෙවෙත්ථ අත්ථවිනිච්ඡයං විදූ වදන්ති, තස්මා විසුං තෙසං අත්ථවණ්ණනා න වුත්තා। තත්ථ යා වුත්තා, සා ඉධාපි වුත්තායෙවාති දස්සෙති।
cen:පරිමණ්ඩලාදිසික්ඛාපදවණ්ණනා නිට්ඨිතා।
cen:ඉති කඞ්ඛාවිතරණියා පාතිමොක්ඛවණ්ණනාය
cen:විනයත්ථමඤ්ජූසායං ලීනත්ථප්පකාසනියං
cen:භික්ඛුනිපාතිමොක්ඛවණ්ණනා නිට්ඨිතා।
sub:නිගමනකථාවණ්ණනා
bod:යං <pb V=.454/> පාතිමොක්ඛස්ස වණ්ණනං ආරභින්ති සම්බන්ධො। <b>“මහාවිහාරවාසීන”</b>න්ති ඉදං පුරිමපච්ඡිමපදෙහි සද්ධිං සම්බන්ධිතබ්බං, මහාවිහාරවාසීනං පොරාණට්ඨකථාහි වාති ච। <b>පාළියත්ථඤ්ච කෙවල</b>න්ති සකලං පාළිඅත්ථඤ්ච, උභතොවිභඞ්ගඤ්චාති වුත්තං හොති। <b>එත්ථා</b>ති එතිස්සං කඞ්ඛාවිතරණියං। යස්මා <pb M=.487/> න හි අත්ථීති සම්බන්ධො। <b>ය</b>න්ති යං පදං। <b>සීහළට්ඨකථානය</b>න්ති සීහළමාතිකට්ඨකථානයං। <b>අට්ඨකථාසාර</b>න්ති සීහළමාතිකට්ඨකථායං අත්ථසාරං, අථ වා විනයට්ඨකථාසු අත්ථසාරං। තෙනෙතං දස්සෙති – සීහළමාතිකට්ඨකථායං අත්ථසාරං ආදාය ඉමං කඞ්ඛාවිතරණිං කරොන්තො විනයට්ඨකථාසුපි ඉධ විනිච්ඡයෙ යොගක්ඛමං අත්ථසාරං ආදායෙව අකාසින්ති।
bod:ඉදානි සදෙවකස්ස ලොකස්ස අච්චන්තසුඛාධිගමාය අත්තනො පුඤ්ඤං පරිණාමෙන්තො <b>“යථා ච නිට්ඨං සම්පත්තා”</b>තිආදිගාථාද්වයමාහ। <b>කල්යාණනිස්සිතා</b>ති කුසලනිස්සිතා। <b>සබ්බසත්තාන</b>න්ති කාමාවචරාදිභෙදානං සබ්බෙසං සත්තානං।
cen:නිගමනකථාවණ්ණනා නිට්ඨිතා।
sub:නිගමනකථා
bod:එත්තාවතා ච –
gax:1:ලඞ්කිස්සරො යො විජිතාරිරාජො।
gax:රාජා <b>පරක්කන්තභුජො</b> යසස්සී।
gax:තිධාගතං සීහළමෙකරජ්ජං।
gae:අකා නිකායඤ්ච තථා සමග්ගං॥
gax:2:පුරෙ <b>පුලත්ථිම්හි</b> වරෙ පුරානං।
gax:මජ්ඣම්හි නානාරතනාකරානං।
gax:අනන්තසම්පත්තිභරාභිරාමෙ।
gae:වරාචලුත්තඞ්ගඝරාභිරාමෙ॥
gax:3:අභෙජ්ජපාකාරසුගොපුරස්මිං <pb V=.455/>।
gax:නිරාකුලානෙකකුලාකුලස්මිං।
gax:මුනින්දදාඨඞ්කුරවාසභූතෙ।
gae:යො ලොචනානන්දවහෙ වසන්තො॥
gax:4:සුඵුල්ලිතබ්භොරුහසාදුසීත <pb M=.488/>
gax:පසන්නනීරෙහි ජලාසයෙහි।
gax:සුපුප්ඵිතානෙකකදම්බජම්බු-
gae:පුන්නාගනාගාදිහි වාභිරම්මෙ॥
gax:5:සුධාවදාතෙහි මනොහරෙහි।
gax:පාකාරපන්තීහි ච ගොපුරෙහි।
gax:විකිණ්ණමුත්තාඵලසන්නිභෙහි।
gae:විලොකනීයෙහි සුධාතලෙහි॥
gax:6:කත්වාන පාසාදසහස්සරම්මෙ।
gax:තහිං තහිං පීතිකරෙ විහාරෙ।
gax:මහාදයො ජෙතවනාදයොපි।
gae:සුසංයමානං යතිනං අදාසි॥
gax:7:යො සාදුභූතං චතුපච්චයඤ්ච।
gax:ගුණප්පසන්නො සමණෙසු තෙසු।
gax:නිච්චං මහොඝං විය වත්තයන්තො।
gae:යොජෙති තෙ ගන්ථවිපස්සනාසු॥
gax:8:කාරිතෙසු විහාරෙසු, තෙන තෙසු යසස්සිනා।
gae:රම්මො යො පච්ඡිමාරාමො, පුප්ඵාරාමාදිසොභිතො॥
gax:9:පරිවෙණම්හි නාමෙන, තහිං <b>චොළකුලන්තිකෙ</b>।
gae:පාසාදෙ දස්සනීයම්හි, වසන්තො කරුණාපරො॥
gax:10:සිස්සො <pb V=.456/> සසීකරස්වච්ඡ-සීලාචාරස්ස ධීමතො।
gae:<b>සාරිපුත්තමහාථෙර</b>-මහාසාමිස්ස තාදිනො॥
gax:11:ධීරානෙකගුණොඝෙන, ථෙරෙන සුචිවුත්තිනා।
gae:විනයට්ඨිතිකාමෙන, <b>සුමෙධෙනා</b>භියාචිතො॥
gax:12:සො <b>බුද්ධනාගත්ථෙරො</b>හං, භික්ඛූනං පරමං හිතං।
gae:මහාවිහාරවාසීනං, යතීනං සමයානුගං॥
gax:13:විනයත්ථාදිමඤ්ජූසං <pb M=.489/>, ලීනත්ථස්ස පකාසනිං।
gae:මාතිකට්ඨකථායෙමං, අකාසිං සාධු වණ්ණනං॥
gax:14:සායං සුබොධා බුධවණ්ණනීයා।
gax:සංවණ්ණනා සත්තසහස්සමත්තා।
gax:නිරාකරොන්තී විනයම්හි මොහං।
gae:තමං චරන්තී සසි ඛෙව භාතු॥
gax:15:ආකඞ්ඛමානෙන පරත්ථමිට්ඨං।
gax:මහත්ථසාරං සුවිනිච්ඡයඤ්ච।
gax:සංවණ්ණනං සාධු පකුබ්බතා යං।
gae:චිතං මයා පුඤ්ඤමනප්පභූතං॥
gax:16:පුඤ්ඤෙන තෙනාචිතදානසීල-
gax:මයාදිනානෙකවිධෙන චෙව।
gax:සත්තා අනීඝා සුඛිනො අවෙරා।
gae:පප්පොන්තු සබ්බෙ සුගතිං සිවඤ්ච॥
gax:17:සද්ධිං යථොපද්දවමන්තරෙන।
gax:ගතා හි ලීනත්ථපදීපනීයං।
gax:තථා <pb V=.457/> ජනානං අපි ධම්මයුත්තා।
gae:මනොරථා සිද්ධිමුපෙන්තු නිච්චං॥
gax:18:කාලෙ පවස්සන්තු සදා පයොදා।
gax:ධම්මෙන පාලෙන්තු මහිං මහින්දා।
gax:සත්තා පසන්නා රතනත්තයස්මිං।
gae:දානාදිපුඤ්ඤාභිරතා භවන්තූති॥
cen:විනයත්ථමඤ්ජූසා ලීනත්ථප්පකාසනීනාමිකාකඞ්ඛාවිතරණීඅභිනවටීකා නිට්ඨිතා।
