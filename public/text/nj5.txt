cha:(6) 1:සචිත්තවග්ගො
sub:1-10:සචිත්තසුත්තාදිවණ්ණනා
bod:51-60:දුතියස්ස <pb V=3.308/> <pb M=3.333/> පඨමාදීනි උත්තානත්ථානි। දසමෙ පිත්තං සමුට්ඨානමෙතෙසන්ති <b>පිත්තසමුට්ඨානා,</b> පිත්තපච්චයාපිත්තහෙතුකාති අත්ථො। <b>සෙම්හසමුට්ඨානා</b>දීසුපි එසෙව නයො। <b>සන්නිපාතිකා</b>ති තිණ්ණම්පි පිත්තාදීනං කොපෙන සමුට්ඨිතා। <b>උතුපරිණාමජා</b>ති විසභාගඋතුතො ජාතා। ජඞ්ගලදෙසවාසීනඤ්හි අනූපදෙසෙ වසන්තානං විසභාගො ච උතු උප්පජ්ජති, අනූපදෙසවාසීනඤ්ච ජඞ්ගලදෙසෙති එවං පරසමුද්දතීරාදිවසෙනපි උතුවිසභාගතා උප්පජ්ජතියෙව। තතො ජාතාති <b>උතුපරිණාමජා</b>। අත්තනො පකතිචරියානං විසයානං විසමං කායපරිහරණවසෙන ජාතා <b>විසමපරිහාරජා</b>। තෙනාහ <b>“අතිචිරට්ඨානනිසජ්ජාදිනා විසමපරිහාරෙන ජාතා”</b>ති। <b>ආදි</b>-සද්දෙන මහාභාරවහනසුධාකොට්ටනාදීනං සඞ්ගහො। පරස්ස උපක්කමතො නිබ්බත්තා <b>ඔපක්කමිකා</b>। බාහිරං පච්චයං අනපෙක්ඛිත්වා කෙවලං කම්මවිපාකතොව ජාතා <b>කම්මවිපාකජා</b>। තත්ථ පුරිමෙහි සත්තහි කාරණෙහි උප්පන්නා සාරීරිකා වෙදනා සක්කා පටිබාහිතුං, කම්මවිපාකජානං පන සබ්බභෙසජ්ජානිපි සබ්බපරිත්තානිපි නාලං පටිඝාතාය।
cen:සචිත්තසුත්තාදිවණ්ණනා නිට්ඨිතා।
cen:සචිත්තවග්ගවණ්ණනා නිට්ඨිතා।
