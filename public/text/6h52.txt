cha:එකාදසමො පරිච්ඡෙදො
sub:11:රාසිසරූපකථා
gax:384:සබ්බං <pb M=.34/> සභාවසාමඤ්ඤ-විසෙසෙන යථාරහං।
gae:ගතරාසිවසෙනාථ, අට්ඨාරසවිධං කථං॥
gax:385:ඵස්සපඤ්චකරාසී ච, ඣානින්ද්රියමථාපරෙ।
gae:මග්ගබලහෙතුකම්ම-පථලොකියරාසයො॥
gax:386:නිරවජ්ජා <pb V=.38/> ඡ පස්සද්ධි-ආදිකා ච සතීමතා।
gae:යුගනන්ධා ච සමථා, තථා යෙවාපනාති ච॥
gax:387:ඵස්සො ච වෙදනා සඤ්ඤා, චෙතනා චිත්තමෙව ච।
gae:<b>ඵස්සපඤ්චකරාසී</b>ති, පඤ්ච ධම්මා පකාසිතා॥
gax:388:විතක්කො ච විචාරො ච, පීති චෙකග්ගතා තථා।
gae:සුඛං දුක්ඛමුපෙක්ඛාති, සත්ත <b>ඣානඞ්ග</b>නාමකා॥
gax:389:සද්ධින්ද්රියඤ්ච වීරියං, සති චෙව සමාධි ච।
gae:පඤ්ඤා චතුබ්බිධා වුත්තා, මනො පඤ්චාපි වෙදනා॥
gax:390:ජීවිතින්ද්රියමෙකන්ති, චක්ඛාදීනි ච සත්තධා।
gae:බාවීසති<b>න්ද්රියා</b> නාම, ධම්මා සොළස දෙසිතා॥
gax:391:ආදිමග්ගෙ අනඤ්ඤාත-ඤ්ඤස්සාමීතින්ද්රියං භවෙ।
gae:මජ්ඣෙ අඤ්ඤින්ද්රියං අන්තෙ, අඤ්ඤාතාවින්ද්රියන්ති ච॥
gax:392:පඤ්ඤානුත්තරචිත්තෙසු, හොන්ති තීණින්ද්රියානිපි।
gae:තිහෙතුකෙසු සෙසෙසු, එකං පඤ්ඤින්ද්රියං මතං॥
gax:393:සුඛං දුක්ඛින්ද්රියඤ්චෙව, සොමනස්සින්ද්රියං තථා।
gae:දොමනස්සමුපෙක්ඛාති, පඤ්චධා වෙදනා කථා॥
gax:394:රූපාරූපවසා ද්වෙධා, ජීවිතින්ද්රියමෙකකං।
gae:චක්ඛුසොතඝානජිව්හාකායිත්ථිපුරිසින්ද්රියා॥
gax:395:තත්ථ ජීවිතරූපඤ්ච, අට්ඨෙත්ථ න තු ගය්හරෙ।
gae:තස්මා නාමින්ද්රියානෙව, දසපඤ්ච විනිද්දිසෙ॥
gax:396:සම්මාදිට්ඨි <pb M=.35/> ච සඞ්කප්පො, වායාමො විරතිත්තයං।
gae:සම්මාසති සමාධි ච, මිච්ඡාදිට්ඨි ච ධම්මතො॥
gax:397:<b>මග්ගඞ්ගානි</b> නවෙතානි, ද්වාදසාපි යතො ද්විධා।
gae:සම්මාමිච්ඡාති සඞ්කප්පො, වායාමො ච සමාධි ච॥
gax:398:ලොකපාලදුකඤ්චෙව <pb V=.39/>, හිරොත්තප්පමථාපරං।
gae:අහිරීකමනොත්තප්පං, දුකං ලොකවිනාසකං॥
gax:399:පඤ්ච සද්ධාදයො චෙති, <b>බලධම්මා</b> නවෙරිතා।
gae:කණ්හසුක්කවසෙනාපි, පටිපක්ඛෙ අකම්පියා॥
gax:400:ඡ හෙතූ <b>හෙතුරාසිම්හි,</b>
gax:ලොභාලොභාදිකා තිකා।
gax:මොමූහෙ කඞ්ඛිතුද්ධච්චා,
gae:තත්ථ වුත්තාති අට්ඨධා॥
gax:401:මිච්ඡාදිට්ඨි අභිජ්ඣා ච, බ්යාපාදො විරතිත්තයං।
gae:සම්මාදිට්ඨිනභිජ්ඣා ච, අබ්යාපාදො ච චෙතනා॥
gax:402:දස <b>කම්මපථානෙ</b>ත්ථ, වුත්තා විරතිචෙතනා।
gae:<b>ලොකපාලවිනාසා</b>ති, වුත්තා ලොකදුකා ද්විධා॥
gax:403:<b>පස්සද්ධිආදියුගළා,</b> නිරවජ්ජා ඡ රාසයො।
gae:සති ච සම්පජඤ්ඤඤ්ච, <b>උපකාරදුකං</b> භවෙ॥
gax:404:<b>යුගනන්ධදුකං</b> නාම, සමථො ච විපස්සනා।
gae:පග්ගහො ච අවික්ඛෙපො, <b>සමථද්දුක</b>මීරිතං॥
gax:405:යෙ සරූපෙන නිද්දිට්ඨා, චිත්තුප්පාදෙසු තාදිනා।
gae:තෙ ඨපෙත්වාවසෙසා තු, <b>යෙවාපනක</b>නාමකා॥
gax:406:ඡන්දො ච අධිමොක්ඛො ච, තත්රමජ්ඣත්තතා තථා।
gae:උද්ධච්චං මනසිකාරො, පඤ්චාපණ්ණකනාමකා॥
gax:407:මානො ච ථිනමිද්ධඤ්ච, ඉස්සා මච්ඡරියං තථා।
gae:කුක්කුච්චමප්පමඤ්ඤා ච, තිස්සො විරතියොපි ච॥
gax:408:එතෙ <pb M=.36/> අනියතා නාම, එකාදස යථාරහං।
gae:තතො ච සෙසා සබ්බෙපි, නියතාති පකිත්තිතා॥
gax:409:කෙචි <pb V=.40/> රාසිං න භජන්ති, කෙචි චානියතා යතො।
gae:තස්මා යෙවාපනාතෙව, ධම්මා සොළස දෙසිතා॥
gax:410:සත්තතිංසාවසෙසා තු, තත්ථ තත්ථ යථාරහං।
gae:සරූපෙනෙව නිද්දිට්ඨා, චිත්තුප්පාදෙසු සබ්බථා॥
gax:411:දෙසිතානුත්තරුද්ධච්චෙ, නාමතො විරතුද්ධවා।
gae:තථානුත්තරචිත්තෙසු, නියතං විරතිත්තයං॥
gax:412:චිත්තං විතක්කො සද්ධා ච,
gax:හිරොත්තප්පබලද්වයං।
gax:අලොභො ච අදොසො ච,
gae:ලොභො දොසො ච දිට්ඨි ච॥
gax:413:අහිරීකමනොත්තප්පං,
gax:උද්ධච්චං විරතිත්තයං।
gax:සොළසෙතෙ යථායොගං,
gae:ද්වීසු ඨානෙසු දෙසිතා॥
gax:414:වෙදනා තීසු වීරියං, සති ච චතුරාසිකා।
gae:සමාධි ඡසු පඤ්ඤා ච, සත්තට්ඨානෙසු දීපිතා॥
gax:415:එකවීස පනිච්චෙතෙ, සවිභත්තිකනාමකා।
gae:සෙසා ද්වත්තිංසති ධම්මා, සබ්බෙපි අවිභත්තිකාති॥
cen:ඉති චෙතසිකවිභාගෙ රාසිසරූපකථා නිට්ඨිතා।
cen:එකාදසමො පරිච්ඡෙදො।
