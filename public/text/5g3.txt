cha:3:භෙසජ්ජාදිකරණවිනිච්ඡයකථා
bod:15:<b>භෙසජ්ජකරණපරිත්තපටිසන්ථාරෙසු</b> <pb V=.10/> පන <b>භෙසජ්ජකරණෙ</b> තාව අයං විනිච්ඡයො (පාරා॰ අට්ඨ॰ 2.185-7) – ආගතාගතස්ස පරජනස්ස භෙසජ්ජං න කාතබ්බං, කරොන්තො දුක්කටං ආපජ්ජති। පඤ්චන්නං පන සහධම්මිකානං කාතබ්බං භික්ඛුස්ස භික්ඛුනියා <pb M=.9/> සික්ඛමානාය සාමණෙරස්ස සාමණෙරියාති। සමසීලසද්ධාපඤ්ඤානඤ්හි එතෙසං තීසු සික්ඛාසු යුත්තානං භෙසජ්ජං අකාතුං න ලබ්භති। කරොන්තෙන ච සචෙ තෙසං අත්ථි, තෙසං සන්තකං ගහෙත්වා යොජෙත්වා දාතබ්බං, සචෙ නත්ථි, අත්තනො සන්තකං කාතබ්බං। සචෙ අත්තනොපි නත්ථි, භික්ඛාචාරවත්තෙන වා ඤාතකපවාරිතට්ඨානතො වා පරියෙසිතබ්බං, අලභන්තෙන ගිලානස්ස අත්ථාය අකතවිඤ්ඤත්තියාපි ආහරිත්වා කාතබ්බං।
bod:16:අපරෙසම්පි පඤ්චන්නං කාතුං වට්ටති මාතු පිතු තදුපට්ඨාකානං අත්තනො වෙය්යාවච්චකරස්ස පණ්ඩුපලාසස්ස චාති। <b>පණ්ඩුපලාසො</b> නාම යො පබ්බජ්ජාපෙක්ඛො යාව පත්තචීවරං පටියාදියති, තාව විහාරෙ වසති। තෙසු සචෙ මාතාපිතරො ඉස්සරා හොන්ති න පච්චාසීසන්ති, අකාතුං වට්ටති। සචෙ පන රජ්ජෙපි ඨිතා පච්චාසීසන්ති, අකාතුං න වට්ටති। භෙසජ්ජං පච්චාසීසන්තානං භෙසජ්ජං දාතබ්බං, යොජෙතුං අජානන්තානං යොජෙත්වා දාතබ්බං। සබ්බෙසං අත්ථාය සහධම්මිකෙසු වුත්තනයෙනෙව පරියෙසිතබ්බං। සචෙ පන මාතරං විහාරං ආනෙත්වා ජග්ගති, සබ්බං පරිකම්මං අනාමසන්තෙන කාතබ්බං, ඛාදනීයභොජනීයං සහත්ථා දාතබ්බං। පිතා පන යථා සාමණෙරො, එවං සහත්ථෙන න්හාපනසම්බාහනාදීනි කත්වා උපට්ඨාතබ්බො। යෙ ච මාතාපිතරො උපට්ඨහන්ති පටිජග්ගන්ති, තෙසම්පි එවමෙව කාතබ්බං। <b>වෙය්යාවච්චකරො</b> නාම යො වෙතනං ගහෙත්වා අරඤ්ඤෙ දාරූනි වා ඡින්දති, අඤ්ඤං වා කිඤ්චි කම්මං කරොති, තස්ස රොගෙ උප්පන්නෙ යාව ඤාතකා න පස්සන්ති, තාව භෙසජ්ජං කාතබ්බං। යො පන භික්ඛුනිස්සිතකොව හුත්වා සබ්බකම්මානි කරොති, තස්ස භෙසජ්ජං කාතබ්බමෙව। පණ්ඩුපලාසෙපි සාමණෙරෙ විය පටිපජ්ජිතබ්බං।
bod:17:අපරෙසම්පි දසන්නං කාතුං වට්ටති ජෙට්ඨභාතු කනිට්ඨභාතු ජෙට්ඨභගිනියා කනිට්ඨභගිනියා චූළමාතුයා මහාමාතුයා චූළපිතුනො මහාපිතුනො පිතුච්ඡාය මාතුලස්සාති। තෙසං පන සබ්බෙසම්පි කරොන්තෙන තෙසංයෙව සන්තකං භෙසජ්ජං ගහෙත්වා කෙවලං යොජෙත්වා දාතබ්බං। සචෙ <pb V=.11/> පන නප්පහොන්ති යාචන්ති ච “දෙථ නො, භන්තෙ, තුම්හාකං පටිදස්සාමා”ති, තාවකාලිකං දාතබ්බං। සචෙපි න යාචන්ති, “අම්හාකං භෙසජ්ජං අත්ථි, තාවකාලිකං ගණ්හථා”ති වත්වා වා <pb M=.10/> “යදා තෙසං භවිස්සති, තදා දස්සන්තී”ති ආභොගං වා කත්වා දාතබ්බං। සචෙ පටිදෙන්ති, ගහෙතබ්බං। නො චෙ දෙන්ති, න චොදෙතබ්බා। එතෙ දස ඤාතකෙ ඨපෙත්වා අඤ්ඤෙසං න කාතබ්බං।
bod:එතෙසං පුත්තපරම්පරාය පන යාව සත්තමා කුලපරිවට්ටා, තාව චත්තාරො පච්චයෙ ආහරාපෙන්තස්ස අකතවිඤ්ඤත්ති වා භෙසජ්ජං කරොන්තස්ස වෙජ්ජකම්මං වා කුලදූසකාපත්ති වා න හොති। සචෙ භාතු ජායා, භගිනියා සාමිකො වා ගිලානො හොති, ඤාතකා චෙ, තෙසම්පි වට්ටති। අඤ්ඤාතකා චෙ, භාතු ච භගිනියා ච කත්වා දාතබ්බං “තුම්හාකං ජග්ගනට්ඨානෙ දෙථා”ති। අථ වා තෙසං පුත්තානං කත්වා දාතබ්බං “තුම්හාකං මාතාපිතූනං දෙථා”ති। එතෙනුපායෙන සබ්බපදෙසු විනිච්ඡයො වෙදිතබ්බො।
bod:තෙසං අත්ථාය ච සාමණෙරෙහි අරඤ්ඤතො භෙසජ්ජං ආහරාපෙන්තෙන ඤාතිසාමණෙරෙහි වා ආහරාපෙතබ්බං, අඤ්ඤාතකෙහි අත්තනො අත්ථාය වා ආහරාපෙත්වා දාතබ්බං। තෙහිපි “උපජ්ඣායස්ස ආහරාමා”ති වත්තසීසෙන ආහරිතබ්බං। උපජ්ඣායස්ස මාතාපිතරො ගිලානා විහාරං ආගච්ඡන්ති, උපජ්ඣායො ච දිසාපක්කන්තො හොති, සද්ධිවිහාරිකෙන උපජ්ඣායස්ස සන්තකං භෙසජ්ජං දාතබ්බං। නො චෙ අත්ථි, අත්තනො භෙසජ්ජං උපජ්ඣායස්ස පරිච්චජිත්වා දාතබ්බං। අත්තනොපි අසන්තෙ වුත්තනයෙනෙව පරියෙසිත්වා උපජ්ඣායස්ස සන්තකං කත්වා දාතබ්බං। උපජ්ඣායෙනපි සද්ධිවිහාරිකස්ස මාතාපිතූසු එවමෙව පටිපජ්ජිතබ්බං। එසෙව නයො ආචරියන්තෙවාසිකෙසුපි। අඤ්ඤොපි යො ආගන්තුකො වා චොරො වා යුද්ධපරාජිතො ඉස්සරො වා ඤාතකෙහි පරිච්චත්තො කපණො වා ගමියමනුස්සො වා ගිලානො හුත්වා විහාරං පවිසති, සබ්බෙසං අපච්චාසීසන්තෙන භෙසජ්ජං කාතබ්බං।
bod:18:සද්ධං කුලං හොති චතූහි පච්චයෙහි උපට්ඨායකං භික්ඛුසඞ්ඝස්ස මාතාපිතුට්ඨානියං, තත්ර චෙ කොචි ගිලානො හොති, තස්සත්ථාය විස්සාසෙන “භෙසජ්ජං කත්වා භන්තෙ දෙථා”ති වදන්ති, නෙව දාතබ්බං න කාතබ්බං। අථ පන කප්පියං ඤත්වා එවං පුච්ඡන්ති “භන්තෙ, අසුකස්ස නාම රොගස්ස කිං භෙසජ්ජං කරොන්තී”ති, “ඉදඤ්චිදඤ්ච ගහෙත්වා කරොන්තී”ති වත්තුං වට්ටති। “භන්තෙ, මය්හං මාතා ගිලානා, භෙසජ්ජං තාව ආචික්ඛථා”ති එවං පුච්ඡිතෙ පන න ආචික්ඛිතබ්බං, අඤ්ඤමඤ්ඤං පන කථා කාතබ්බා <pb M=.11/> “ආවුසො, අසුකස්ස නාම භික්ඛුනො ඉමස්මිං <pb V=.12/> රොගෙ කිං භෙසජ්ජං කරිංසූ”ති। ඉදඤ්චිදඤ්ච භෙසජ්ජං භන්තෙති। තං සුත්වා ඉතරො මාතු භෙසජ්ජං කරොති, වට්ටති। මහාපදුමත්ථෙරො කිර වසභරඤ්ඤොපි දෙවියා රොගෙ උප්පන්නෙ එකාය ඉත්ථියා ආගන්ත්වා පුච්ඡිතො “න ජානාමී”ති අවත්වා එවමෙව භික්ඛූහි සද්ධිං සමුල්ලපෙසි। තං සුත්වා තස්සා භෙසජ්ජමකංසු। වූපසන්තෙ ච රොගෙ තිචීවරෙන තීහි ච කහාපණසතෙහි සද්ධිං භෙසජ්ජචඞ්කොටකං පූරෙත්වා ආහරිත්වා ථෙරස්ස පාදමූලෙ ඨපෙත්වා “භන්තෙ, පුප්ඵපූජං කරොථා”ති ආහංසු। ථෙරො “ආචරියභාගො නාම අය”න්ති කප්පියවසෙන ගාහාපෙත්වා පුප්ඵපූජමකාසි। එවං තාව භෙසජ්ජෙ පටිපජ්ජිතබ්බං।
bod:19:<b>පරිත්තෙ</b> පන “ගිලානස්ස පරිත්තං කරොථ, භන්තෙ”ති වුත්තෙ න කාතබ්බං, “පරිත්තං භණථා”ති වුත්තෙ පන භණිතබ්බං। සචෙපිස්ස එවං හොති “මනුස්සා නාම න ජානන්ති, අකරියමානෙ විප්පටිසාරිනො භවිස්සන්තී”ති, කාතබ්බං। “පරිත්තොදකං පරිත්තසුත්තං කත්වා දෙථා”ති වුත්තෙ පන තෙසංයෙව උදකං හත්ථෙන චාලෙත්වා සුත්තං පරිමජ්ජිත්වා දාතබ්බං। සචෙ විහාරතො උදකං අත්තනො සන්තකං වා සුත්තං දෙති, දුක්කටං। මනුස්සා උදකඤ්ච සුත්තඤ්ච ගහෙත්වා නිසීදිත්වා “පරිත්තං භණථා”ති වදන්ති, කාතබ්බං। නො චෙ ජානන්ති, ආචික්ඛිතබ්බං। භික්ඛූනං නිසින්නානං පාදෙසු උදකං ආකිරිත්වා සුත්තඤ්ච ඨපෙත්වා ගච්ඡන්ති “පරිත්තං කරොථ, පරිත්තං භණථා”ති, න පාදා අපනෙතබ්බා। මනුස්සා හි විප්පටිසාරිනො හොන්ති। අන්තොගාමෙපි ගිලානස්ස අත්ථාය විහාරං පෙසෙන්ති “පරිත්තං භණන්තූ”ති, භණිතබ්බං। අන්තොගාමෙ රාජගෙහාදීසු රොගෙ වා උපද්දවෙ වා උප්පන්නෙ පක්කොසාපෙත්වා භණාපෙන්ති, <b>ආටානාටියසුත්තාදීනි</b> භණිතබ්බානි। “ආගන්ත්වා ගිලානස්ස සික්ඛාපදානි දෙන්තු, ධම්මං කථෙන්තු, රාජන්තෙපුරෙ වා අමච්චගෙහෙ වා ආගන්ත්වා සික්ඛාපදානි දෙන්තු, ධම්මං කථෙන්තූ”ති පෙසිතෙපි ගන්ත්වා සික්ඛාපදානි දාතබ්බානි, ධම්මො කථෙතබ්බො। “මතානං පරිවාරත්ථං ආගච්ඡන්තූ”ති පක්කොසන්ති, න ගන්තබ්බං। “සීවථිකදස්සනෙ අසුභදස්සනෙ ච මරණස්සතිං පටිලභිස්සාමා”ති කම්මට්ඨානසීසෙන ගන්තුං වට්ටති। “පහාරෙදින්නෙ මතෙපි අමරණාධිප්පායස්ස අනාපත්ති වුත්තා”ති න එත්තකෙනෙව අමනුස්සගහිතස්ස පහාරො දාතබ්බො <pb M=.12/>, තාලපණ්ණං පන පරිත්තසුත්තං වා හත්ථෙ වා පාදෙ වා බන්ධිතබ්බං, රතනසුත්තාදීනි පරිත්තානි භණිතබ්බානි, “මා සීලවන්තං භික්ඛුං විහෙඨෙහී”ති ධම්මකථා කාතබ්බා, ආටානාටියපරිත්තං වා භණිතබ්බං।
bod:ඉධ පන ආටානාටියපරිත්තස්ස පරිකම්මං වෙදිතබ්බං (දී॰ නි॰ අට්ඨ॰ 3.282)। පඨමමෙව හි <b>ආටානාටියසුත්තං</b> න භණිතබ්බං, <b>මෙත්තසුත්තං</b> (ඛු॰ පා॰ 9.1 ආදයො; සු॰ නි॰ 143 ආදයො) <b>ධජග්ගසුත්තං</b> (සං॰ නි॰ 1.249) <b>රතනසුත්ත</b>න්ති (ඛු॰ පා॰ 6.1 ආදයො; සු॰ නි॰ 224 ආදයො) ඉමානි <pb V=.13/> සත්තාහං භණිතබ්බානි। සචෙ මුඤ්චති, සුන්දරං। නො චෙ මුඤ්චති, ආටානාටියසුත්තං භණිතබ්බං। තං භණන්තෙන ච භික්ඛුනා පිට්ඨං වා මංසං වා න ඛාදිතබ්බං, සුසානෙ න වසිතබ්බං। කස්මා? අමනුස්සා ඔතාරං ලභන්ති। පරිත්තකරණට්ඨානං හරිතූපලිත්තං කාරෙත්වා තත්ථ පරිසුද්ධං ආසනං පඤ්ඤපෙත්වා නිසීදිතබ්බං। පරිත්තකාරකො භික්ඛු විහාරතො ඝරං නෙන්තෙහි ඵලකාවුධෙහි පරිවාරෙත්වා නෙතබ්බො। අබ්භොකාසෙ නිසීදිත්වා න වත්තබ්බං, ද්වාරවාතපානානි පිදහිත්වා නිසින්නෙන ආවුධහත්ථෙහි සම්පරිවාරිතෙන මෙත්තචිත්තං පුරෙචාරිකං කත්වා වත්තබ්බං, පඨමං සික්ඛාපදානි ගාහාපෙත්වා සීලෙ පතිට්ඨිතස්ස පරිත්තං කාතබ්බං। එවම්පි මොචෙතුං අසක්කොන්තෙන විහාරං නෙත්වා චෙතියඞ්ගණෙ නිපජ්ජාපෙත්වා ආසනපූජං කාරෙත්වා දීපෙ ජාලාපෙත්වා චෙතියඞ්ගණං සම්මජ්ජිත්වා මඞ්ගලකථා වත්තබ්බා, සබ්බසන්නිපාතො ඝොසෙතබ්බො, විහාරස්ස උපවනෙ ජෙට්ඨකරුක්ඛො නාම හොති, තත්ථ “භික්ඛුසඞ්ඝො තුම්හාකං ආගමනං පතිමානෙතී”ති පහිණිතබ්බං। සබ්බසන්නිපාතට්ඨානෙ අනාගන්තුං නාම න ලභති, තතො අමනුස්සගහිතකො “ත්වං කොනාමොසී”ති පුච්ඡිතබ්බො, නාමෙ කථිතෙ නාමෙනෙව ආලපිතබ්බො, “ඉත්ථන්නාම තුය්හං මාලාගන්ධාදීසු පත්ති, ආසනපූජායං පත්ති, පිණ්ඩපාතෙ පත්ති, භික්ඛුසඞ්ඝෙන තුය්හං පණ්ණාකාරත්ථාය මහාමඞ්ගලකථා වුත්තා, භික්ඛුසඞ්ඝෙ ගාරවෙන එතං මුඤ්චාහී”ති මොචෙතබ්බො। සචෙ න මුඤ්චති, දෙවතානං ආරොචෙතබ්බං “තුම්හෙ ජානාථ, අයං අමනුස්සො අම්හාකං වචනං න කරොති, මයං බුද්ධආණං කරිස්සාමා”ති පරිත්තං කාතබ්බං। එතං තාව ගිහීනං පරිකම්මං। සචෙ පන භික්ඛු අමනුස්සෙන ගහිතො හොති, ආසනානි ධොවිත්වා සබ්බසන්නිපාතං ඝොසාපෙත්වා ගන්ධමාලාදීසු <pb M=.13/> පත්තිං දත්වා පරිත්තං භණිතබ්බං, ඉදං භික්ඛූනං පරිකම්මං। එවං පරිත්තෙ පටිපජ්ජිතබ්බං।
bod:20:<b>පටිසන්ථාරෙ</b> පන අයං විනිච්ඡයො (පාරා॰ අට්ඨ॰ 2.185-7) – අනාමට්ඨපිණ්ඩපාතො කස්ස දාතබ්බො, කස්ස න දාතබ්බො? මාතාපිතූනං තාව දාතබ්බො। සචෙපි කහාපණග්ඝනකො හොති, සද්ධාදෙය්යවිනිපාතනං නත්ථි। මාතාපිතුඋපට්ඨාකානං වෙය්යාවච්චකරස්ස පණ්ඩුපලාසස්ස චාති එතෙසම්පි දාතබ්බො। තත්ථ පණ්ඩුපලාසස්ස ථාලකෙ පක්ඛිපිත්වාපි දාතුං වට්ටති, තං ඨපෙත්වා අඤ්ඤෙසං අගාරිකානං මාතාපිතූනම්පි න වට්ටති। <b>පබ්බජිතපරිභොගො හි අගාරිකානං චෙතියට්ඨානියො</b>। අපිච අනාමට්ඨපිණ්ඩපාථො නාමෙස සම්පත්තස්ස දාමරිකචොරස්සපි ඉස්සරියස්සපි දාතබ්බො। කස්මා? තෙ හි අදීයමානෙපි “න දෙන්තී”ති ආමසිත්වා දීයමානෙපි “උච්ඡිට්ඨකං දෙන්තී”ති කුජ්ඣන්ති, කුද්ධා ජීවිතාපි වොරොපෙන්ති, සාසනස්සපි අන්තරායං කරොන්ති। රජ්ජං පත්ථයමානස්ස විචරතො චොරනාගස්ස වත්ථු චෙත්ථ කථෙතබ්බං। එවං අනාමට්ඨපිණ්ඩපාතෙ පටිපජ්ජිතබ්බං।
bod:පටිසන්ථාරො <pb V=.14/> ච නාමායං කස්ස කාතබ්බො, කස්ස න කාතබ්බො? පටිසන්ථාරො නාම විහාරං සම්පත්තස්ස යස්ස කස්සචි ආගන්තුකස්ස වා දලිද්දස්ස වා චොරස්ස වා ඉස්සරස්ස වා කාතබ්බොයෙව। කථං? ආගන්තුකං තාව ඛීණපරිබ්බයං විහාරං සම්පත්තං දිස්වා “පානීයං පිවා”ති දාතබ්බං, පාදමක්ඛනතෙලං දාතබ්බං, කාලෙ ආගතස්ස යාගුභත්තං, විකාලෙ ආගතස්ස සචෙ තණ්ඩුලා අත්ථි, තණ්ඩුලා දාතබ්බා। අවෙලාය සම්පත්තොපි “ගච්ඡාහී”ති න වත්තබ්බො, සයනට්ඨානං දාතබ්බං। සබ්බං අපච්චාසීයන්තෙනෙව කාතබ්බං। “මනුස්සා නාම චතුපච්චයදායකා, එවං සඞ්ගහෙ කරියමානෙ පුනප්පුනං පසීදිත්වා උපකාරං කරිස්සන්තී”ති චිත්තං න උප්පාදෙතබ්බං। චොරානං පන සඞ්ඝිකම්පි දාතබ්බං। පටිසන්ථාරානිසංසදීපනත්ථඤ්ච චොරනාගවත්ථු, භාතරා සද්ධිං ජම්බුදීපගතස්ස මහානාගරඤ්ඤො වත්ථු, පිතුරාජස්ස රජ්ජෙ චතුන්නං අමච්චානං වත්ථු, අභයචොරවත්ථූති එවමාදීනි බහූනි වත්ථූනි <b>මහාඅට්ඨකථායං</b> විත්ථාරතො වුත්තානි।
bod:තත්රායං එකවත්ථුදීපනා – සීහළදීපෙ කිර අභයො නාම චොරො පඤ්චසතපරිවාරො එකස්මිං ඨානෙ ඛන්ධාවාරං බන්ධිත්වා සමන්තා තියොජනං උබ්බාසෙත්වා <pb M=.14/> වසති। අනුරාධපුරවාසිනො කදම්බනදිං න උත්තරන්ති, චෙතියගිරිමග්ගෙ ජනසඤ්චාරො උපච්ඡින්නො। අථෙකදිවසං චොරො “චෙතියගිරිං විලුම්පිස්සාමී”ති අගමාසි। ආරාමිකා දිස්වා දීඝභාණකඅභයත්ථෙරස්ස ආරොචෙසුං। ථෙරො “සප්පිඵාණිතාදීනි අත්ථී”ති පුච්ඡි। “අත්ථි, භන්තෙ”ති। “චොරානං දෙථ”। “තණ්ඩුලා අත්ථී”ති। “අත්ථි, භන්තෙ, සඞ්ඝස්සත්ථාය ආහටා තණ්ඩුලා ච පක්කසාකඤ්ච ගොරසො චා”ති। “භත්තං සම්පාදෙත්වා චොරානං දෙථා”ති। ආරාමිකා තථා කරිංසු। චොරා භත්තං භුඤ්ජිත්වා “කෙනායං පටිසන්ථාරො කතො”ති පුච්ඡිංසු। “අම්හාකං අය්යෙන අභයත්ථෙරෙනා”ති। චොරා ථෙරස්ස සන්තිකං ගන්ත්වා වන්දිත්වා ආහංසු “මයං ‘සඞ්ඝස්ස ච චෙතියස්ස ච සන්තකං අච්ඡින්දිත්වා ගහෙස්සාමා’ති ආගතා, තුම්හාකං පන ඉමිනා පටිසන්ථාරෙන මයං පසන්නා, අජ්ජ පට්ඨාය විහාරෙ ධම්මිකාරක්ඛා අම්හාකං ආයත්තා හොතු, නාගරා ආගන්ත්වා දානං දෙන්තු, චෙතියං වන්දන්තූ”ති। තතො පට්ඨාය ච නාගරෙ දානං දාතුං ආගච්ඡන්තෙ නදීතීරෙයෙව පච්චුග්ගන්ත්වා රක්ඛන්තා විහාරං නෙන්ති, විහාරෙපි දානං දෙන්තානං රක්ඛං කත්වා තිට්ඨන්ති। තෙපි භික්ඛූනං භුත්තාවසෙසං චොරානං දෙන්ති। ගමනකාලෙපි තෙ චොරා නදීතීරං පාපෙත්වා නිවත්තන්ති।
bod:අථෙකදිවසං භික්ඛුසඞ්ඝෙ ඛීයනකකථා උප්පන්නා “ථෙරො ඉස්සරවතාය සඞ්ඝසන්තකං චොරානං අදාසී”ති। ථෙරො සන්නිපාතං කාරාපෙත්වා ආහ “චොරා ‘සඞ්ඝස්ස පකතිවට්ටඤ්ච චෙතියසන්තකඤ්ච අච්ඡින්දිත්වා ගණ්හිස්සාමා’ති ආගමිංසු, අථ තෙසං මයා ‘එතං න හරිස්සන්තී’ති එත්තකො නාම පටිසන්ථාරො කතො, තං සබ්බම්පි එකතො සම්පිණ්ඩෙත්වා අග්ඝාපෙථ, තෙන <pb V=.15/> කාරණෙන අවිලුත්තං භණ්ඩං එකතො සම්පිණ්ඩෙත්වා අග්ඝාපෙථා”ති। තතො සබ්බම්පි ථෙරෙන දින්නකං චෙතියඝරෙ එකං වරපොත්ථකචිත්තත්ථරණං න අග්ඝති। තතො ආහංසු “ථෙරෙන කතො පටිසන්ථාරො සුකතො, චොදෙතුං වා සාරෙතුං වා න ලබ්භති, ගීවා වා අවහාරො වා නත්ථී”ති। එවං මහානිසංසො පටිසන්ථාරොති සල්ලක්ඛෙත්වා කත්තබ්බො පණ්ඩිතෙන භික්ඛුනාති।
cen:ඉති පාළිමුත්තකවිනයවිනිච්ඡයසඞ්ගහෙ
cen:භෙසජ්ජාදිකරණවිනිච්ඡයකථා සමත්තා।
