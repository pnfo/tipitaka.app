cha:1:පඨමො පරිච්ඡෙදො
sub:නාමත්තයවිභාගො
gax:3:තත්ථ <pb V=.2/> චිත්තං චෙතසිකං, නිබ්බානන්ති මතං තිධා।
gae:නාමං රූපං තු දුවිධං, භූතොපාදායභෙදතො॥
gax:4:කාමභූමාදිභෙදෙන, තත්ථ චිත්තං චතුබ්බිධං।
gae:චෙතොයුත්තා ද්විපඤ්ඤාස, ධම්මා චෙතසිකා මතා॥
gax:5:චක්ඛුසොතඝානජිව්හා-කායවිඤ්ඤාණධාතුයො।
gae:සම්පටිච්ඡනචිත්තඤ්ච, තථා සන්තීරණද්වයං॥
gax:6:සොමනස්සසහගතං, උපෙක්ඛාසහිතන්ති ච।
gae:ඉච්චාහෙතුකචිත්තානි, පුඤ්ඤපාකානි අට්ඨධා॥
gax:7:සොමනස්සයුතං තත්ථ, හිත්වා සන්තීරණං තථා।
gae:සත්තාකුසලපාකානි, තානෙවාති විනිද්දිසෙ॥
gax:8:පඤ්චද්වාරමනොද්වාරාවජ්ජනං <pb M=.2/> හසනන්ති ච।
gae:ක්රියචිත්තමුදීරිතං, තිවිධම්පි අහෙතුකං॥
gax:9:එවං අට්ඨාරසවිධං, මානසං හොතිහෙතුකං।
gae:මූලභෙදෙනාකුසලං, චිත්තං තු තිවිධං මතං॥
gax:10:සොමනස්සසහගතං, උපෙක්ඛාසහිතං තථා।
gae:දිට්ඨිගතසම්පයුත්තං, විප්පයුත්තන්ති භෙදිතං॥
gax:11:අසඞ්ඛාරං සසඞ්ඛාරමිති භින්නං පනට්ඨධා।
gae:ලොභමූලං පකාසෙන්ති, තත්ථාකුසලමානසං॥
gax:12:දොමනස්සසහගතං, පටිඝෙන සමායුතං।
gae:දොසමූලමසඞ්ඛාරං, සසඞ්ඛාරන්තිපි ද්විධා॥
gax:13:විචිකිච්ඡාසහගතං <pb V=.3/>, උද්ධච්චසහිතන්ති ච।
gae:මොහමූලඤ්ච දුවිධං, උපෙක්ඛාය සමායුතං॥
gax:14:ද්වාදසාකුසලානෙවං, චිත්තානීති විභාවයෙ।
gae:හිත්වාහෙතුකපාපානි, සොභනානි තතො පරං॥
gax:15:සොමනස්සසහගතං, උපෙක්ඛාසහිතං තථා।
gae:ද්විධා ඤාණෙන සංයුත්තං, විප්පයුත්තන්ති භෙදිතං॥
gax:16:අසඞ්ඛාරං සසඞ්ඛාරමිති භින්නං පනට්ඨධා।
gae:සහෙතුකාමාවචර-පුඤ්ඤපාකක්රියා භවෙ॥
gax:17:කාමෙ තෙවීස පාකානි, පුඤ්ඤාපුඤ්ඤානි වීසති।
gae:එකාදස ක්රියා චෙති, චතුපඤ්ඤාස සබ්බථා॥
gax:18:තක්කචාරපීතිසුඛෙකග්ගතාසහිතං පන।
gae:පඨමජ්ඣානකුසලං, විපාකඤ්ච ක්රියා තථා॥
gax:19:දුතියං තක්කතො හීනං, තතියං තු විචාරතො।
gae:චතුත්ථං පීතිතො හීනං, උපෙක්ඛෙකග්ගතායුතං॥
gax:20:පඤ්චමං <pb M=.3/> පඤ්චදසධා, රූපාවචරමීරිතං।
gae:පඤ්චමජ්ඣානමෙවෙකමරූපාවචරං පන॥
gax:21:ආකාසානඤ්චායතනං, පුඤ්ඤපාකක්රියා තථා।
gax:විඤ්ඤාණඤ්චායතනඤ්ච, ආකිඤ්චඤ්ඤායතනකං।
gae:නෙවසඤ්ඤානාසඤ්ඤායතනං ද්වාදසධා භවෙ॥
gax:22:සොතාපත්තිමග්ගචිත්තං, ඵලචිත්තං තථාපරං।
gae:සකදාගාමානාගාමි, අරහත්තන්ති අට්ඨධා॥
gax:23:ඣානඞ්ගයොගභෙදෙන, කත්වෙකෙකං තු පඤ්චධා।
gae:විත්ථාරානුත්තරං චිත්තං, චත්තාලීසවිධං භවෙ॥
gax:24:රූපාවචරචිත්තානි <pb V=.4/>, ගය්හන්තානුත්තරානි ච।
gae:පඨමාදිජ්ඣානභෙදෙ, ආරුප්පඤ්චාපි පඤ්චමෙ॥
gax:25:ද්වාදසාකුසලානෙවං, කුසලානෙකවීසති।
gae:ඡත්තිංසෙව විපාකානි, ක්රියචිත්තානි වීසති॥
gax:26:එකවීසසතං වාථ, එකූනනවුතීවිධං।
gae:චිත්තං තංසම්පයොගෙන, භින්නා චෙතසිකා තථා॥
gax:27:ඵස්සො ච වෙදනා සඤ්ඤා, චෙතනෙකග්ගතා තථා।
gae:ජීවිතං මනසීකාරො, සබ්බසාධාරණා මතා॥
gax:28:තක්කචාරාධිමොක්ඛා ච, වීරියං ඡන්දපීතියො।
gae:පකිණ්ණකා ඡ අක්ඛාතා, තෙරසඤ්ඤසමානතා॥
gax:29:පකිණ්ණකා න විඤ්ඤාණෙ, විතක්කො දුතියාදිසු।
gae:විචාරො තතියාදිම්හි, අධිමොක්ඛො තු කඞ්ඛිතෙ॥
gax:30:සන්තීරණමනොධාතුත්තිකෙසු වීරියං තථා।
gae:චතුත්ථසුඛිතෙ පීති, ඡන්දොහෙතුම්හි මොමුහෙ॥
gax:31:ඡසට්ඨි පඤ්චපඤ්ඤාස, එකාදස ච සොළස।
gae:සත්තති වීසති චෙව, තානි චිත්තානි දීපයෙ॥
gax:32:මොහාහිරිකානොත්තප්ප-මුද්ධච්චං <pb M=.4/> සබ්බපාපජං।
gae:ඉස්සාමච්ඡෙරකුක්කුච්චදොසා තු පටිඝෙ තථා॥
gax:33:ලොභො ලොභෙ තු දිට්ඨි ච, දිට්ඨියුත්තෙ වියුත්තකෙ।
gae:මානො ච ථිනමිද්ධං තු, සසඞ්ඛාරෙසු පඤ්චසු॥
gax:34:කඞ්ඛිතෙ විචිකිච්ඡාති, චුද්දසාකුසලානිමෙ।
gae:ද්වාදසාකුසලෙස්වෙව, නියමෙන වවත්ථිතා॥
gax:35:සද්ධා සති හිරොත්තප්පං, අලොභාදොසමජ්ඣතා।
gae:කායචිත්තානං පස්සද්ධි, ලහුතා මුදුතා තථා॥
gax:36:කම්මඤ්ඤතා <pb V=.5/> ච පාගුඤ්ඤඋජුතාති යුගා ඡ ච।
gax:එකූනවීසති ධම්මා, අඤ්ඤමඤ්ඤාවියොගිනො।
gae:එකූනසට්ඨිචිත්තෙසු, සොභනෙසු පවත්තිතා॥
gax:37:සම්මාවාචා ච කම්මන්තාජීවාති විරතී ඉමා।
gae:ලොකුත්තරෙ සදා සබ්බා, සහ කාමසුභෙ විසුං॥
gax:38:කරුණාමුදිතා නානා, රූපෙ පඤ්චමවජ්ජිතෙ।
gae:කදාචි කාමෙ කුසලෙ, ක්රියචිත්තෙ සහෙතුකෙ॥
gax:39:තිහෙතුකෙසු චිත්තෙසු, පඤ්ඤා සබ්බත්ථ ලබ්භති।
gae:එතෙ සද්ධාදයො ධම්මා, පඤ්චවීසති සොභනා॥
gax:40:ඉස්සාමච්ඡෙරකුක්කුච්චවිරතීකරුණාදයො।
gae:නානා කදාචි මානො ච, ථිනමිද්ධං තථා සහ॥
gax:41:සත්ත සබ්බත්ථ ජායන්ති, ඡ තු ධම්මා යථාරහං।
gae:චුද්දසාකුසලෙස්වෙව, සොභනෙස්වෙව සොභනා॥
gax:42:ද්වෙපඤ්ඤාස පනිච්චෙවං, ධම්මෙ සඞ්ගය්හ මානසෙ।
gae:ලබ්භමානෙ විභාවෙය්ය, පච්චෙකම්පි විචක්ඛණො॥
gax:43:සොභනඤ්ඤසමානා ච, පඨමෙ විරතී විනා।
gae:දුතියාදීසු තක්කඤ්ච, විචාරං තතියාදිසු॥
gax:44:චතුත්ථාදීසු <pb M=.5/> පීතිඤ්ච, කරුණාදිඤ්ච පඤ්චමෙ।
gae:හිත්වා නෙව වියොජෙය්ය, සඞ්ඛිපිත්වාන පඤ්චධා॥
gax:45:පඤ්චතිංස චතුත්තිංස, තෙත්තිංස ච යථාක්කමං।
gae:ද්වත්තිංස තිංස එවාථ, ජායන්තීති මහග්ගතෙ॥
gax:46:ගහෙත්වා විරතී සබ්බා, හිත්වාන කරුණාදයො।
gae:පඨමෙ දුතියාදිම්හි, විතක්කාදිං විනා තථා॥
gax:47:පඤ්චධාව <pb V=.6/> ගණෙය්යෙවං, ඡත්තිංසා ච යථාක්කමං।
gae:පඤ්චතිංස චතුත්තිංස, තෙත්තිංසද්වයමුත්තරෙ॥
gax:48:සොභනඤ්ඤසමානා ච, කාමෙසු කුසලෙ ක්රියෙ।
gae:හිත්වා විරතියො පාකෙ, විරතීකරුණාදයො॥
gax:49:ඤාණයුත්තෙ සොමනස්සෙ, වියුත්තෙ ඤාණවජ්ජිතා।
gae:උපෙක්ඛකෙ පීතිහීනා, විප්පයුත්තෙ ද්වයං විනා॥
gax:50:චතුධා තිවිධෙස්වෙවං, විගණෙය්ය ද්වයං ද්වයං।
gae:න සන්තුපෙක්ඛාසහිතෙ, කරුණාදීති කෙචන॥
gax:51:අට්ඨතිංස සත්තතිංසද්වයං ඡත්තිංසකං සුභෙ।
gae:පඤ්චතිංස චතුත්තිංසද්වයං තෙත්තිංසකං ක්රියෙ॥
gax:52:තෙත්තිංස පාකෙ ද්වත්තිංසද්වයෙකතිංසකං භවෙ।
gae:සහෙතුකාමාවචරපුඤ්ඤපාකක්රියාමනෙ॥
gax:53:මොහාදයො සමානා ච, පඨමෙ ලොභදිට්ඨියා।
gae:තතියෙ ලොභමානෙන, ජායන්තෙකූනවීසති॥
gax:54:අට්ඨාරස පීතිහීනා, පඤ්චමෙ සත්තමෙ තථා।
gae:නවමෙ දොසකුක්කුච්චමච්ඡරිස්සාහි වීසති॥
gax:55:පඨමාදීසු වුත්තාව, දුතියාදීසු ජායරෙ।
gae:ථිනමිද්ධෙනෙකවීස, වීස ද්වෙවීසතික්කමා॥
gax:56:ඡන්දපීතිං <pb M=.6/> විනුද්ධච්චෙ, කඞ්ඛිතෙ නිච්ඡයං විනා।
gae:පඤ්චදසෙව කඞ්ඛාය, අසුභෙසු විභාවයෙ॥
gax:57:සිතෙ සමානා නිච්ඡන්දා, ද්වාදසෙකාදසෙව තු।
gae:පීතිං හිත්වාන වොට්ඨබ්බෙ, වීරියං සුඛතීරණෙ॥
gax:58:ද්වයං හිත්වා මනොධාතු, උපෙක්ඛාතීරණෙ දස।
gae:සත්ත සාධාරණා එව, පඤ්චවිඤ්ඤාණසම්භවා॥
gax:59:ඉති <pb V=.7/> චෙතසි සම්භූතා,
gax:ද්වෙපඤ්ඤාස යථාරහං।
gax:ඤෙය්යා චෙතසිකා ධම්මා,
gae:චෙතොභෙදප්පභෙදිනො॥
gax:60:සුඤ්ඤතඤ්චානිමිත්තඤ්ච, තථාපණිහිතන්ති ච।
gae:තිවිධාකාරමීරෙන්ති, නිබ්බානමමතං බුධා॥
gax:61:යං ආරබ්භ පවත්තන්තං, තත්ථානුත්තරමානසං।
gae:සුඤ්ඤතාදිවිමොක්ඛොති, නාමමාලම්බතො ලභෙ॥
gax:62:සොපාදිසෙසනිබ්බානධාතු චෙව තථාපරා।
gae:අනුපාදිසෙසා චාති, දුවිධා පරියායතො॥
gax:63:තදෙතං වානනික්ඛන්තමච්චන්තං සන්තිලක්ඛණං।
gae:අස්සාසකරණරසං, ඛෙමභාවෙන ගය්හති॥
gax:64:තං නාමෙතීති නිබ්බානං, නමන්තීති තතොපරෙ।
gae:තෙපඤ්ඤාසාති නාමානි, චතුපඤ්ඤාස සබ්බථා॥
gax:65:චිත්තචෙතසිකයොජනානයං,
gax:චිත්තමුත්තමමිදං පකාසිතං।
gax:සාධු චෙතසි නිධාය පණ්ඩිතා,
gae:සාධු සාසනධරා භවන්ති තෙ॥
gax:66:බුද්ධප්පවත්තමවගාහිතබොධිඤාණ-
gax:මිච්චාභිධම්මමවගාහිතසබ්බධම්මං <pb M=.7/>।
gax:ඔගය්හ නාමගතරාසිමසෙසයිත්වා,
gae:සඞ්ගය්හ සබ්බමිධ යොජිතමාදරෙන॥
cen:ඉති නාමරූපපරිච්ඡෙදෙ නාමත්තයවිභාගො නාම
cen:පඨමො පරිච්ඡෙදො।
