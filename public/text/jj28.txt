cha:28:සුවණ්ණබිබ්බොහනවග්ගො
sub:1-10:සුවණ්ණබිබ්බොහනියත්ථෙරඅපදානාදිවණ්ණනා
bod:අට්ඨවීසතිමෙ <pb V=2.186/> වග්ගෙ පඨමාපදානං උත්තානමෙව।
bod:5:දුතියාපදානෙ <b>මනොමයෙන කායෙනා</b>ති යථා චිත්තවසෙන පවත්තකායෙනාති අත්ථො।
bod:10:තතියාපදානෙ <pb M=2.192/> <b>මහාසමුද්දං නිස්සායා</b>ති මහාසාගරාසන්නෙ ඨිතස්ස පබ්බතස්ස අන්තරෙ පබ්බතලෙණෙති අත්ථො। සිද්ධත්ථො භගවා විවෙකකාමතාය <b>වසති</b> පටිවසතීති අත්ථො। <b>පච්චුග්ගන්ත්වානකාසහ</b>න්ති අහං තස්ස භගවතො පටිඋග්ගන්ත්වා සමීපං ගන්ත්වා වන්දනාදිපුඤ්ඤං අකාසින්ති අත්ථො। <b>චඞ්කොටකමදාසහ</b>න්ති සිද්ධත්ථස්ස භගවතො අහං පුප්ඵභරිතං චඞ්කොටකං කදම්බං අදාසිං පූජෙසින්ති අත්ථො।
bod:14:චතුත්ථාපදානෙ <b>අකක්කසචිත්තස්සාථා</b>ති අඵරුසචිත්තස්ස, <b>අථ</b>-සද්දො පදපූරණෙ।
bod:19:පඤ්චමාපදානෙ <b>උදුම්බරෙ වසන්තස්සා</b>ති උදුම්බරරුක්ඛමූලෙ රුක්ඛච්ඡායාය වසන්තස්ස තිස්සස්ස භගවතො। <b>නියතෙ පණ්ණසන්ථරෙ</b>ති නියාමිතෙ පටිබද්ධෙ පණ්ණසන්ථරෙ සාඛාභඞ්ගාසනෙ නිසින්නස්ස। <b>වුත්ථොකාසො මයා දින්නො</b>ති විවිත්තොකාසෙ මණ්ඩපද්වාරාදීහි පිහිතොකාසො මයා දින්නො සම්පාදිතොති අත්ථො।
bod:24:ඡට්ඨාපදානෙ <b>පොත්ථදානං මයා දින්න</b>න්ති පොත්ථවට්ටිං පොත්ථඡල්ලිං තාළෙත්වා කතං සාටකං විසමං ගොඵාසුකෙන ඝංසිත්වා නිම්මිතං සුත්තං ගහෙත්වා කන්තිත්වා තෙන සුත්තෙන නිසීදනත්ථාය වා භූමත්ථරණත්ථාය වා සාටකං වායාපෙත්වා තං සාටකං මයා රතනත්තයස්ස දින්නන්ති අත්ථො।
bod:27:සත්තමාපදානෙ <b>චන්දභාගානදීතීරෙ</b>ති චන්දභාගාය නාම නදියා තීරතො, නිස්සක්කෙ භුම්මවචනං <pb V=2.187/>। <b>අනුසොත</b>න්ති සොතස්ස අනු හෙට්ඨාගඞ්ගං <pb P=.472/> <b>වජාමි</b> ගච්ඡාමි අහන්ති අත්ථො। <b>සත්ත මාලුවපුප්ඵානි, චිතමාරොපයිං අහ</b>න්ති අහං මාලුවපුප්ඵානි සත්ත පත්තානි ගහෙත්වා චිතකෙ වාලුකරාසිම්හි වාලුකාහි ථූපං කත්වා පූජෙසින්ති අත්ථො।
bod:31-32:අට්ඨමාපදානෙ <b>මහාසින්ධු සුදස්සනා</b>ති සුන්දරදස්සනසුන්දරොදකධවලපුලිනොපසොභිතත්තා සුට්ඨු මනොහරා මහාසින්ධු නාම වාරිනදී අහොසි। <b>තත්ථ</b> තිස්සං සින්ධුවාරිනදියං <b>සප්පභාසං</b> පභාය සහිතං <b>සුදස්සනං</b> සුන්දරරූපං <b>පරමොපසමෙ යුත්තං</b> උත්තමෙ උපසමෙ යුත්තං සමඞ්ගීභූතං වීතරාගං අහං අද්දසන්ති අත්ථො। <b>දිස්වාහං විම්හිතාසයො</b>ති <pb M=2.193/> “එවරූපං භයානකං හිමවන්තං කථං සම්පත්තො”ති විම්හිතඅජ්ඣාසයො අච්ඡරියබ්භුතචිත්තොති අත්ථො। <b>ආලුවං තස්ස පාදාසි</b>න්ති තස්ස අරහතො අහං පසන්නමානසො ආලුවකන්දං පාදාසිං ආදරෙන අදාසින්ති අත්ථො।
bod:නවමදසමාපදානානි උත්තානානෙවාති।
cen:අට්ඨවීසතිමවග්ගවණ්ණනා සමත්තා।
