cha:15:වීසතිනිපාතො
bod:497:මාතඞ්ගජාතකං (1)
gax:1:කුතො <pb T=1.409/> <pb V=1.235/> <pb M=1.309/> නු ආගච්ඡසි දුම්මවාසී <n>රුම්මවාසී (සී॰ පී॰)</n>, ඔතල්ලකො පංසුපිසාචකොව।
gae:සඞ්කාරචොළං පටිමුඤ්ච <n>පටිමුච්ච (සී॰ පී॰)</n> කණ්ඨෙ, කො රෙ තුවං හොසි <n>හොහිසි (සී॰ පී॰)</n> අදක්ඛිණෙය්යො॥
gax:2:අන්නං තවෙදං <n>තව ඉදං (ක॰ සී॰ පී॰), තවයිදං (ස්යා॰)</n> පකතං යසස්සි, තං ඛජ්ජරෙ භුඤ්ජරෙ පිය්යරෙ ච।
gae:ජානාසි මං ත්වං පරදත්තූපජීවිං, උත්තිට්ඨපිණ්ඩං ලභතං සපාකො॥
gax:3:අන්නං මමෙදං <n>මම ඉදං (ක॰ සී॰ පී॰), මමයිදං (ස්යා॰)</n> පකතං බ්රාහ්මණානං, අත්තත්ථාය සද්දහතො මමෙදං <n>මම ඉදං (ක॰ සී॰ පී॰), මමයිදං (ස්යා॰)</n>।
gae:අපෙහි එත්තො කිමිධට්ඨිතොසි, න මාදිසා තුය්හං දදන්ති ජම්ම॥
gax:4:ථලෙ ච නින්නෙ ච වපන්ති බීජං, අනූපඛෙත්තෙ ඵලමාසමානා <n>මාසසානා (සී॰ පී॰), මාසිං සමානා (ස්යා॰)</n>।
gae:එතාය සද්ධාය දදාහි දානං, අප්පෙව ආරාධයෙ දක්ඛිණෙය්යෙ॥
gax:5:ඛෙත්තානි මය්හං විදිතානි ලොකෙ, යෙසාහං <pb T=1.410/> බීජානි පතිට්ඨපෙමි।
gae:යෙ බ්රාහ්මණා ජාතිමන්තූපපන්නා, තානීධ ඛෙත්තානි සුපෙසලානි॥
gax:6:ජාතිමදො ච අතිමානිතා ච, ලොභො ච දොසො ච මදො ච මොහො।
gae:එතෙ අගුණා යෙසු ච සන්ති <n>යෙසු වසන්ති (සී॰ පී॰)</n> සබ්බෙ, තානීධ ඛෙත්තානි අපෙසලානි॥
gax:7:ජාතිමදො <pb M=1.310/> ච අතිමානිතා ච, ලොභො ච දොසො ච මදො ච මොහො।
gae:එතෙ අගුණා යෙසු න සන්ති සබ්බෙ, තානීධ ඛෙත්තානි සුපෙසලානි॥
gax:8:ක්වෙත්ථ ගතා <n>ක්වත්ථ ගතා (ස්යා॰), කත්ථෙව භට්ඨා (පී॰)</n> උපජොතියො ච, උපජ්ඣායො ච අථවා ගණ්ඩකුච්ඡි <n>අණ්ඩකුච්ඡි (සී॰ ස්යා॰ පී॰)</n>।
gae:ඉමස්ස දණ්ඩඤ්ච වධඤ්ච දත්වා, ගලෙ ගහෙත්වා ඛලයාථ <n>ගලයාථ (ක॰)</n> ජම්මං॥
gax:9:ගිරිං නඛෙන ඛණසි, අයො දන්තෙහි <n>දන්තෙන (සී॰ පී॰)</n> ඛාදසි।
gae:ජාතවෙදං පදහසි, යො ඉසිං පරිභාසසි॥
gax:10:ඉදං වත්වාන මාතඞ්ගො, ඉසි සච්චපරක්කමො।
gae:අන්තලික්ඛස්මිං <pb T=1.411/> පක්කාමි <n>පක්කමි (ක॰)</n>, බ්රාහ්මණානං උදික්ඛතං॥
gax:11:ආවෙල්ලිතං <n>අවෙඨිතං (සී॰ පී॰)</n> පිට්ඨිතො උත්තමඞ්ගං, බාහුං <n>බාහං (සී॰ පී॰)</n> පසාරෙති අකම්මනෙය්යං <n>අකම්පනෙය්යං (ක॰)</n>।
gae:සෙතානි අක්ඛීනි යථා මතස්ස, කො මෙ ඉමං පුත්තමකාසි එවං॥
gax:12:ඉධාගමා <pb V=1.236/> සමණො දුම්මවාසී, ඔතල්ලකො පංසුපිසාචකොව।
gae:සඞ්කාරචොළං පටිමුඤ්ච කණ්ඨෙ, සො තෙ ඉමං පුත්තමකාසි එවං॥
gax:13:කතමං දිසං අගමා භූරිපඤ්ඤො, අක්ඛාථ මෙ මාණවා එතමත්ථං।
gae:ගන්ත්වාන තං පටිකරෙමු අච්චයං, අප්පෙව නං පුත්ත ලභෙමු ජීවිතං॥
gax:14:වෙහායසං <pb M=1.311/> අගමා භූරිපඤ්ඤො, පථද්ධුනො පන්නරසෙව චන්දො।
gae:අපි චාපි සො පුරිමදිසං අගච්ඡි, සච්චප්පටිඤ්ඤො ඉසි සාධුරූපො॥
gax:15:ආවෙල්ලිතං පිට්ඨිතො උත්තමඞ්ගං, බාහුං පසාරෙති අකම්මනෙය්යං।
gae:සෙතානි අක්ඛීනි යථා මතස්ස, කො <pb T=1.412/> මෙ ඉමං පුත්තමකාසි එවං॥
gax:16:යක්ඛා හවෙ සන්ති මහානුභාවා, අන්වාගතා ඉසයො සාධුරූපා।
gae:තෙ දුට්ඨචිත්තං කුපිතං විදිත්වා, යක්ඛා හි තෙ පුත්තමකංසු එවං॥
gax:17:යක්ඛා ච මෙ පුත්තමකංසු එවං, ත්වඤ්ඤෙව මෙ මා කුද්ධො <n>කුද්ධ (ක॰)</n> බ්රහ්මචාරි।
gae:තුම්හෙව <n>තුය්හෙව (ක॰)</n> පාදෙ සරණං ගතාස්මි, අන්වාගතා පුත්තසොකෙන භික්ඛු॥
gax:18:තදෙව හි එතරහි ච මය්හං, මනොපදොසො න මමත්ථි <n>මම නත්ථි (පී॰)</n> කොචි।
gae:පුත්තො ච තෙ වෙදමදෙන මත්තො, අත්ථං න ජානාති අධිච්ච වෙදෙ॥
gax:19:අද්ධා හවෙ භික්ඛු මුහුත්තකෙන, සම්මුය්හතෙව පුරිසස්ස සඤ්ඤා।
gae:එකාපරාධං <n>එතාපරාධං (ක॰)</n> ඛම භූරිපඤ්ඤ, න පණ්ඩිතා කොධබලා භවන්ති॥
gax:20:ඉදඤ්ච මය්හං උත්තිට්ඨපිණ්ඩං, තව <n>නත්ථි සී॰ පී॰ පොත්ථකෙසු</n> මණ්ඩබ්යො භුඤ්ජතු අප්පපඤ්ඤො।
gae:යක්ඛා ච තෙ නං <n>තෙ පුත්තං (ස්යා॰)</n> න විහෙඨයෙය්යුං, පුත්තො <pb T=1.413/> ච තෙ හෙස්සති <n>හොහිති (සී॰ පී॰)</n> සො අරොගො॥
gax:21:මණ්ඩබ්ය <pb M=1.312/> බාලොසි පරිත්තපඤ්ඤො, යො පුඤ්ඤඛෙත්තානමකොවිදොසි।
gae:මහක්කසාවෙසු දදාසි දානං, කිලිට්ඨකම්මෙසු අසඤ්ඤතෙසු॥
gax:22:ජටා ච කෙසා අජිනා නිවත්ථා, ජරූදපානංව මුඛං පරූළ්හං।
gae:පජං ඉමං පස්සථ දුම්මරූපං <n>රුම්මරූපිං (සී॰ පී॰)</n>, න ජටාජිනං තායති අප්පපඤ්ඤං॥
gax:23:යෙසං රාගො ච දොසො ච, අවිජ්ජා ච විරාජිතා।
gae:ඛීණාසවා අරහන්තො, තෙසු දින්නං මහප්ඵලන්ති॥
cen:මාතඞ්ගජාතකං පඨමං।
bod:498:චිත්තසම්භූතජාතකං (2)
gax:24:සබ්බං නරානං සඵලං සුචිණ්ණං, න කම්මුනා කිඤ්චන මොඝමත්ථි।
gae:පස්සාමි සම්භූතං මහානුභාවං, සකම්මුනා <pb T=1.414/> පුඤ්ඤඵලූපපන්නං॥
gax:25:සබ්බං <pb V=1.237/> නරානං සඵලං සුචිණ්ණං, න කම්මුනා කිඤ්චන මොඝමත්ථි।
gae:කච්චින්නු චිත්තස්සපි එවමෙවං, ඉද්ධො මනො තස්ස යථාපි මය්හං॥
gax:26:සබ්බං නරානං සඵලං සුචිණ්ණං, න කම්මුනා කිඤ්චන මොඝමත්ථි।
gae:චිත්තම්පි ජානාහි <n>චිත්තං විජානාහි (සී॰ පී॰)</n> තථෙව දෙව, ඉද්ධො මනො තස්ස යථාපි තුය්හං॥
gax:27:භවං නු චිත්තො සුතමඤ්ඤතො තෙ, උදාහු තෙ කොචි නං එතදක්ඛා।
gae:ගාථා සුගීතා න මමත්ථි කඞ්ඛා, දදාමි තෙ ගාමවරං සතඤ්ච॥
gax:28:න <pb M=1.313/> චාහං චිත්තො සුතමඤ්ඤතො මෙ, ඉසී ච මෙ එතමත්ථං අසංසි।
gae:“ගන්ත්වාන රඤ්ඤො පටිගාහි <n>පටිගායි (ස්යා॰ ක॰), පටිගාය (?)</n> ගාථං, අපි තෙ වරං අත්තමනො දදෙය්ය” <n>අපි නු තෙ වරං අත්තමනො දදෙය්ය (ස්යා॰), අපි නු තෙ අත්තමනො වරං දදෙ (ක॰)</n>॥
gax:29:යොජෙන්තු වෙ රාජරථෙ, සුකතෙ චිත්තසිබ්බනෙ।
gae:කච්ඡං නාගානං බන්ධථ, ගීවෙය්යං පටිමුඤ්චථ॥
gax:30:ආහඤ්ඤන්තු <pb T=1.415/> <n>ආහඤ්ඤරෙ (ස්යා॰)</n> භෙරිමුදිඞ්ගසඞ්ඛෙ <n>සඞ්ඛා (ස්යා॰)</n>, සීඝානි යානානි ච යොජයන්තු।
gae:අජ්ජෙවහං අස්සමං තං ගමිස්සං, යත්ථෙව දක්ඛිස්සමිසිං නිසින්නං॥
gax:31:සුලද්ධලාභො වත මෙ අහොසි, ගාථා සුගීතා පරිසාය මජ්ඣෙ।
gae:ස්වාහං ඉසිං සීලවතූපපන්නං, දිස්වා පතීතො සුමනොහමස්මි॥
gax:32:ආසනං උදකං පජ්ජං, පටිග්ගණ්හාතු නො භවං।
gae:අග්ඝෙ භවන්තං පුච්ඡාම, අග්ඝං කුරුතු නො භවං॥
gax:33:රම්මඤ්ච තෙ ආවසථං කරොන්තු, නාරීගණෙහි පරිචාරයස්සු।
gae:කරොහි ඔකාසමනුග්ගහාය, උභොපි මං ඉස්සරියං කරොම॥
gax:34:දිස්වා ඵලං දුච්චරිතස්ස රාජ, අථො සුචිණ්ණස්ස මහාවිපාකං।
gae:අත්තානමෙව පටිසංයමිස්සං, න පත්ථයෙ පුත්ත <n>පුත්තං (සී॰ පී॰)</n> පසුං ධනං වා॥
gax:35:දසෙවිමා වස්සදසා, මච්චානං ඉධ ජීවිතං।
gae:අපත්තඤ්ඤෙව <pb T=1.416/> තං ඔධිං, නළො ඡින්නොව සුස්සති॥
gax:36:තත්ථ <pb M=1.314/> කා නන්දි කා ඛිඩ්ඩා, කා රතී කා ධනෙසනා।
gae:කිං මෙ පුත්තෙහි දාරෙහි, රාජ මුත්තොස්මි බන්ධනා॥
gax:37:සොහං එවං පජානාමි <n>සො අහං සුප්පජානාමි (සී॰ පී॰)</n>, මච්චු මෙ නප්පමජ්ජති।
gae:අන්තකෙනාධිපන්නස්ස, කා රතී කා ධනෙසනා॥
gax:38:ජාති නරානං අධමා ජනින්ද, චණ්ඩාලයොනි ද්විපදාකනිට්ඨා <n>දිපදාකනිට්ඨා (සී॰ පී॰)</n>।
gae:සකෙහි කම්මෙහි සුපාපකෙහි, චණ්ඩාලගබ්භෙ <n>චණ්ඩාලිගබ්භෙ (ස්යා॰)</n> අවසිම්හ පුබ්බෙ॥
gax:39:චණ්ඩාලාහුම්හ අවන්තීසු, මිගා නෙරඤ්ජරං පති।
gae:උක්කුසා නම්මදාතීරෙ <n>රම්මදාතීරෙ (ස්යා॰ ක॰)</n>, ත්යජ්ජ බ්රාහ්මණඛත්තියා॥
gax:40:උපනීයති <pb V=1.238/> ජීවිතමප්පමායු, ජරූපනීතස්ස <pb T=1.417/> න සන්ති තාණා।
gae:කරොහි පඤ්චාල මමෙත <n>මමෙව (ස්යා॰ ක॰)</n> වාක්යං, මාකාසි කම්මානි දුක්ඛුද්රයානි॥
gax:41:උපනීයති ජීවිතමප්පමායු, ජරූපනීතස්ස න සන්ති තාණා।
gae:කරොහි පඤ්චාල මමෙත වාක්යං, මාකාසි කම්මානි දුක්ඛප්ඵලානි॥
gax:42:උපනීයති ජීවිතමප්පමායු, ජරූපනීතස්ස න සන්ති තාණා।
gae:කරොහි පඤ්චාල මමෙත වාක්යං, මාකාසි කම්මානි රජස්සිරානි॥
gax:43:උපනීයති ජීවිතමප්පමායු, වණ්ණං ජරා හන්ති නරස්ස ජිය්යතො।
gae:කරොහි පඤ්චාල මමෙත වාක්යං, මාකාසි කම්මං නිරයූපපත්තියා॥
gax:44:අද්ධා <pb M=1.315/> හි සච්චං වචනං තවෙතං, යථා ඉසී භාසසි එවමෙතං।
gae:කාමා ච මෙ සන්ති අනප්පරූපා, තෙ දුච්චජා මාදිසකෙන භික්ඛු॥
gax:45:නාගො යථා පඞ්කමජ්ඣෙ බ්යසන්නො, පස්සං ථලං නාභිසම්භොති ගන්තුං।
gae:එවම්පහං <n>එවමහං (ස්යා॰)</n> කාමපඞ්කෙ බ්යසන්නො, න භික්ඛුනො මග්ගමනුබ්බජාමි॥
gax:46:යථාපි මාතා ච පිතා ච පුත්තං, අනුසාසරෙ කින්ති සුඛී භවෙය්ය।
gae:එවම්පි මං ත්වං අනුසාස භන්තෙ, යථා චිරං <n>යමාචරං (සී॰ පී॰ ක॰ අට්ඨ॰)</n> පෙච්ච සුඛී භවෙය්යං॥
gax:47:නො <pb T=1.418/> චෙ තුවං උස්සහසෙ ජනින්ද, කාමෙ ඉමෙ මානුසකෙ පහාතුං।
gae:ධම්මිං <n>ධම්මං (සී॰ පී॰)</n> බලිං පට්ඨපයස්සු රාජ, අධම්මකාරො තව <n>අධම්මකාරො ච තෙ (සී॰ ස්යා॰ පී॰)</n> මාහු රට්ඨෙ॥
gax:48:දූතා විධාවන්තු දිසා චතස්සො, නිමන්තකා සමණබ්රාහ්මණානං।
gae:තෙ අන්නපානෙන උපට්ඨහස්සු, වත්ථෙන සෙනාසනපච්චයෙන ච॥
gax:49:අන්නෙන පානෙන පසන්නචිත්තො, සන්තප්පය සමණබ්රාහ්මණෙ ච।
gae:දත්වා ච භුත්වා ච යථානුභාවං, අනින්දිතො සග්ගමුපෙහි <n>මුපෙති (පී॰ ක॰)</n> ඨානං॥
gax:50:සචෙ ච තං රාජ මදො සහෙය්ය, නාරීගණෙහි පරිචාරයන්තං।
gae:ඉමමෙව ගාථං මනසී කරොහි, භාසෙසි <n>භාසෙහි (ස්යා॰ පී॰ ක॰)</n> චෙනං පරිසාය මජ්ඣෙ॥
gax:51:අබ්භොකාසසයො <pb M=1.316/> ජන්තු, වජන්ත්යා ඛීරපායිතො।
gae:පරිකිණ්ණො සුවානෙහි <n>සුපිනෙහි (සී॰ පී॰)</n>, ස්වාජ්ජ රාජාති වුච්චතීති॥
cen:චිත්තසම්භූතජාතකං දුතියං।
bod:499:සිවිජාතකං (3)
gax:52:දූරෙ <pb T=1.419/> අපස්සං ථෙරොව, චක්ඛුං යාචිතුමාගතො।
gae:එකනෙත්තා භවිස්සාම, චක්ඛුං මෙ දෙහි යාචිතො॥
gax:53:කෙනානුසිට්ඨො <pb V=1.239/> ඉධ මාගතොසි, වනිබ්බක <n>වණිබ්බක (සී॰)</n> චක්ඛුපථානි යාචිතුං।
gae:සුදුච්චජං යාචසි උත්තමඞ්ගං, යමාහු නෙත්තං පුරිසෙන දුච්චජං॥
gax:54:යමාහු දෙවෙසු සුජම්පතීති, මඝවාති නං ආහු මනුස්සලොකෙ।
gae:තෙනානුසිට්ඨො ඉධ මාගතොස්මි, වනිබ්බකො චක්ඛුපථානි යාචිතුං॥
gax:55:වනිබ්බතො <n>වනිබ්බකො (ස්යා॰ පී॰)</n> මය්හ වනිං <n>වනං (ක॰), වණිං (සී॰ ස්යා॰ පී॰)</n> අනුත්තරං, දදාහි තෙ චක්ඛුපථානි යාචිතො।
gae:දදාහි මෙ චක්ඛුපථං අනුත්තරං, යමාහු නෙත්තං පුරිසෙන දුච්චජං॥
gax:56:යෙන අත්ථෙන ආගච්ඡි <n>ආගඤ්ඡි (සී॰ පී॰)</n>, යමත්ථමභිපත්ථයං।
gae:තෙ තෙ ඉජ්ඣන්තු සඞ්කප්පා, ලභ චක්ඛූනි බ්රාහ්මණ॥
gax:57:එකං තෙ යාචමානස්ස, උභයානි දදාමහං।
gae:ස චක්ඛුමා ගච්ඡ ජනස්ස පෙක්ඛතො, යදිච්ඡසෙ ත්වං තදතෙ සමිජ්ඣතු॥
gax:58:මා <pb T=1.420/> <pb M=1.317/> නො දෙව අදා චක්ඛුං, මා නො සබ්බෙ පරාකරි <n>පරක්කරි (ස්යා॰ ක॰ අට්ඨ॰), පරික්කරි (ක॰) පරි + ආ + කරි = පරාකරි</n>।
gae:ධනං දෙහි මහාරාජ, මුත්තා වෙළුරියා බහූ॥
gax:59:යුත්තෙ දෙව රථෙ දෙහි, ආජානීයෙ චලඞ්කතෙ।
gae:නාගෙ දෙහි මහාරාජ, හෙමකප්පනවාසසෙ॥
gax:60:යථා තං සිවයො <n>සීවියො (ස්යා॰)</n> සබ්බෙ, සයොග්ගා සරථා සදා।
gae:සමන්තා පරිකිරෙය්යුං <n>පරිකරෙය්යුං (ස්යා॰ පී॰)</n>, එවං දෙහි රථෙසභ॥
gax:61:යො වෙ දස්සන්ති වත්වාන, අදානෙ කුරුතෙ මනො।
gae:භූම්යං <n>භූම්යා (සී॰ පී॰)</n> සො පතිතං පාසං, ගීවායං පටිමුඤ්චති॥
gax:62:යො වෙ දස්සන්ති වත්වාන, අදානෙ කුරුතෙ මනො।
gae:පාපා පාපතරො හොති, සම්පත්තො යමසාධනං॥
gax:63:යඤ්හි යාචෙ තඤ්හි දදෙ, යං න යාචෙ න තං දදෙ।
gae:ස්වාහං තමෙව දස්සාමි, යං මං යාචති බ්රාහ්මණො॥
gax:64:ආයුං නු වණ්ණං නු සුඛං බලං නු, කිං පත්ථයානො නු ජනින්ද දෙසි।
gae:කථඤ්හි රාජා සිවිනං අනුත්තරො, චක්ඛූනි දජ්ජා පරලොකහෙතු॥
gax:65:න වාහමෙතං යසසා දදාමි, න පුත්තමිච්ඡෙ න ධනං න රට්ඨං।
gae:සතඤ්ච ධම්මො චරිතො පුරාණො, ඉච්චෙව දානෙ රමතෙ මනො මම <n>මමං (සී॰ පී॰)</n>॥
gax:66:සඛා <pb T=1.421/> ච මිත්තො ච මමාසි සීවික <n>සීවක (සී॰ පී॰)</n>, සුසික්ඛිතො සාධු කරොහි මෙ වචො।
gae:උද්ධරිත්වා <n>උද්ධත්ව (සී॰), ලද්ධ ත්වං (පී॰)</n> චක්ඛූනි මමං ජිගීසතො, හත්ථෙසු ඨපෙහි <n>ආවෙසි (සී॰)</n> වනිබ්බකස්ස॥
gax:67:චොදිතො <pb V=1.240/> <pb M=1.318/> සිවිරාජෙන, සිවිකො වචනඞ්කරො।
gax:රඤ්ඤො චක්ඛූනුද්ධරිත්වා <n>චක්ඛූනි උද්ධත්වා (සී॰ පී॰)</n>, බ්රාහ්මණස්සූපනාමයි।
gae:සචක්ඛු බ්රාහ්මණො ආසි, අන්ධො රාජා උපාවිසි॥
gax:68:තතො සො කතිපාහස්ස, උපරූළ්හෙසු චක්ඛුසු।
gae:සූතං ආමන්තයී රාජා, සිවීනං රට්ඨවඩ්ඪනො॥
gax:69:යොජෙහි සාරථි යානං, යුත්තඤ්ච පටිවෙදය।
gae:උය්යානභූමිං ගච්ඡාම, පොක්ඛරඤ්ඤො වනානි ච॥
gax:70:සො ච පොක්ඛරණීතීරෙ <n>පොක්ඛරණියා තීරෙ (සී॰ පී॰)</n>, පල්ලඞ්කෙන උපාවිසි।
gae:තස්ස සක්කො පාතුරහු, දෙවරාජා සුජම්පති॥
gax:71:සක්කොහමස්මි දෙවින්දො, ආගතොස්මි තවන්තිකෙ।
gae:වරං වරස්සු රාජීසි, යං කිඤ්චි මනසිච්ඡසි॥
gax:72:පහූතං මෙ ධනං සක්ක, බලං කොසො චනප්පකො।
gae:අන්ධස්ස මෙ සතො දානි, මරණඤ්ඤෙව රුච්චති॥
gax:73:යානි <pb T=1.422/> සච්චානි ද්විපදින්ද, තානි භාසස්සු ඛත්තිය।
gae:සච්චං තෙ භණමානස්ස, පුන චක්ඛු භවිස්සති॥
gax:74:යෙ මං යාචිතුමායන්ති, නානාගොත්තා වනිබ්බකා।
gax:යොපි මං යාචතෙ තත්ථ, සොපි මෙ මනසො පියො।
gae:එතෙන සච්චවජ්ජෙන, චක්ඛු මෙ උපපජ්ජථ॥
gax:75:යං මං සො යාචිතුං ආගා, දෙහි චක්ඛුන්ති බ්රාහ්මණො।
gae:තස්ස චක්ඛූනි පාදාසිං, බ්රාහ්මණස්ස වනිබ්බතො <n>වණිබ්බිනො (සී॰), වනිබ්බිනො (පී॰)</n>॥
gax:76:භිය්යො මං ආවිසී පීති, සොමනස්සඤ්චනප්පකං।
gae:එතෙන සච්චවජ්ජෙන, දුතියං මෙ උපපජ්ජථ॥
gax:77:ධම්මෙන භාසිතා ගාථා, සිවීනං රට්ඨවඩ්ඪන।
gae:එතානි තව නෙත්තානි, දිබ්බානි පටිදිස්සරෙ॥
gax:78:තිරොකුට්ටං තිරොසෙලං, සමතිග්ගය්හ පබ්බතං।
gae:සමන්තා යොජනසතං, දස්සනං අනුභොන්තු තෙ॥
gax:79:කො <pb M=1.319/> නීධ විත්තං න දදෙය්ය යාචිතො, අපි විසිට්ඨං සුපියම්පි අත්තනො।
gae:තදිඞ්ඝ සබ්බෙ සිවයො සමාගතා, දිබ්බානි නෙත්තානි මමජ්ජ පස්සථ॥
gax:80:තිරොකුට්ටං තිරොසෙලං, සමතිග්ගය්හ පබ්බතං।
gae:සමන්තා යොජනසතං, දස්සනං අනුභොන්ති මෙ॥
gax:81:න <pb V=1.241/> චාගමත්තා පරමත්ථි කිඤ්චි, මච්චානං ඉධ ජීවිතෙ।
gae:දත්වාන <pb T=1.423/> මානුසං <n>දත්වා මානුසකං (සී॰)</n> චක්ඛුං, ලද්ධං මෙ <n>මෙ ඉති පදං නත්ථි සී॰ පොත්ථකෙ</n> චක්ඛුං අමානුසං॥
gax:82:එතම්පි දිස්වා සිවයො, දෙථ දානානි භුඤ්ජථ।
gae:දත්වා ච භුත්වා ච යථානුභාවං, අනින්දිතා සග්ගමුපෙථ ඨානන්ති॥
cen:සිවිජාතකං තතියං।
bod:500:සිරීමන්තජාතකං (4)
gax:83:පඤ්ඤායුපෙතං සිරියා විහීනං, යසස්සිනං වාපි අපෙතපඤ්ඤං।
gae:පුච්ඡාමි තං සෙනක එතමත්ථං, කමෙත්ථ සෙය්යො කුසලා වදන්ති॥
gax:84:ධීරා ච බාලා ච හවෙ ජනින්ද, සිප්පූපපන්නා ච අසිප්පිනො ච।
gae:සුජාතිමන්තොපි අජාතිමස්ස, යසස්සිනො පෙසකරා <n>පෙස්සකරා (සී॰ පී॰)</n> භවන්ති।
gae:එතම්පි දිස්වාන අහං වදාමි, පඤ්ඤො නිහීනො සිරීමාව <n>සිරිමාව (සී॰ ස්යා॰ පී॰)</n> සෙය්යො॥
gax:85:තුවම්පි පුච්ඡාමි අනොමපඤ්ඤ, මහොසධ කෙවලධම්මදස්සි।
gae:බාලං යසස්සිං පණ්ඩිතං අප්පභොගං, කමෙත්ථ <pb T=1.424/> සෙය්යො කුසලා වදන්ති॥
gax:86:පාපානි <pb M=1.320/> කම්මානි කරොති බාලො <n>කරොන්ති බාලා (ස්යා॰ ක॰)</n>, ඉධමෙව <n>ඉදමෙව (ස්යා॰ ක॰ අට්ඨ॰), ඉමමෙව (ක॰)</n> සෙය්යො ඉති මඤ්ඤමානො <n>මඤ්ඤමානා (ස්යා॰ ක॰)</n>।
gax:ඉධලොකදස්සී පරලොකමදස්සී, උභයත්ථ බාලො කලිමග්ගහෙසි।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:87:න සිප්පමෙතං විදධාති භොගං, න බන්ධුවා <n>න බන්ධවා (සී॰ ස්යා॰ ක॰)</n> න සරීරවණ්ණො යො <n>න සරීරාවකාසො (සී॰ ස්යා॰ පී॰)</n>।
gax:පස්සෙළමූගං සුඛමෙධමානං, සිරී හි නං භජතෙ ගොරවින්දං <n>ගොරිමන්දං (සී॰ පී॰)</n>।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:88:ලද්ධා සුඛං මජ්ජති අප්පපඤ්ඤො, දුක්ඛෙන ඵුට්ඨොපි පමොහමෙති।
gax:ආගන්තුනා දුක්ඛසුඛෙන ඵුට්ඨො, පවෙධති වාරිචරොව ඝම්මෙ।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:89:දුමං යථා සාදුඵලං අරඤ්ඤෙ, සමන්තතො <pb T=1.425/> සමභිසරන්ති <n>සමභිචරන්ති (සී॰ පී॰)</n> පක්ඛී।
gax:එවම්පි අඩ්ඪං සධනං සභොගං, බහුජ්ජනො භජති අත්ථහෙතු।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:90:න සාධු බලවා බාලො, සාහසා වින්දතෙ ධනං।
gax:කන්දන්තමෙතං දුම්මෙධං, කඩ්ඪන්ති නිරයං භුසං।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:91:යා <pb V=1.242/> <pb M=1.321/> කාචි නජ්ජො ගඞ්ගමභිස්සවන්ති, සබ්බාව තා නාමගොත්තං ජහන්ති।
gax:ගඞ්ගා සමුද්දං පටිපජ්ජමානා, න ඛායතෙ ඉද්ධිං පඤ්ඤොපි ලොකෙ <n>ඉද්ධිපරො හි ලොකෙ (ක॰ සී॰ ස්යා॰), ඉද්ධිපරො හි ලොකො (සී॰ පී॰ අට්ඨ॰)</n>।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:92:යමෙතමක්ඛා උදධිං මහන්තං, සවන්ති නජ්ජො සබ්බකාලමසඞ්ඛ්යං।
gae:සො සාගරො නිච්චමුළාරවෙගො, වෙලං න අච්චෙති මහාසමුද්දො॥
gax:93:එවම්පි <pb T=1.426/> බාලස්ස පජප්පිතානි, පඤ්ඤං න අච්චෙති සිරී කදාචි।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:94:අසඤ්ඤතො චෙපි පරෙසමත්ථං, භණාති සන්ධානගතො <n>සණ්ඨානගතො (ස්යා॰ පී॰), සන්ථානගතො (සී॰)</n> යසස්සී।
gax:තස්සෙව තං රූහති ඤාතිමජ්ඣෙ, සිරී හි නං <n>සිරිහීනං (සී॰ ක॰), සිරීහීනං (ස්යා॰ පී॰)</n> කාරයතෙ න පඤ්ඤා <n>න පඤ්ඤො (සී॰), න පඤ්ඤං (ස්යා॰ ක॰)</n>।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:95:පරස්ස වා අත්තනො වාපි හෙතු, බාලො මුසා භාසති අප්පපඤ්ඤො।
gax:සො නින්දිතො හොති සභාය මජ්ඣෙ, පච්ඡාපි <n>පෙච්චම්පි (සී॰ පී॰), පෙච්චාපි (?)</n> සො දුග්ගතිගාමී හොති।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:96:අත්ථම්පි <pb M=1.322/> චෙ භාසති භූරිපඤ්ඤො, අනාළ්හියො <n>අනාලයො (පී॰)</n> අප්පධනො දලිද්දො।
gax:න තස්ස තං රූහති ඤාතිමජ්ඣෙ, සිරී <pb T=1.427/> ච පඤ්ඤාණවතො න හොති।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:97:පරස්ස වා අත්තනො වාපි හෙතු, න භාසති අලිකං භූරිපඤ්ඤො।
gax:සො පූජිතො හොති සභාය මජ්ඣෙ, පච්ඡාපි සො සුග්ගතිගාමී හොති।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:98:හත්ථී ගවස්සා මණිකුණ්ඩලා ච, ථියො ච ඉද්ධෙසු කුලෙසු ජාතා।
gax:සබ්බාව තා උපභොගා භවන්ති, ඉද්ධස්ස පොසස්ස අනිද්ධිමන්තො।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:99:අසංවිහිතකම්මන්තං, බාලං දුම්මෙධමන්තිනං।
gax:සිරී ජහති දුම්මෙධං, ජිණ්ණංව උරගො තචං।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:100:පඤ්ච පණ්ඩිතා මයං භද්දන්තෙ, සබ්බෙ <pb T=1.428/> පඤ්ජලිකා උපට්ඨිතා।
gax:ත්වං නො අභිභුය්ය ඉස්සරොසි, සක්කොව භූතපති දෙවරාජා।
gae:එතම්පි දිස්වාන අහං වදාමි, පඤ්ඤො නිහීනො සිරීමාව සෙය්යො॥
gax:101:දාසොව <pb V=1.243/> <pb M=1.323/> පඤ්ඤස්ස යසස්සි බාලො, අත්ථෙසු ජාතෙසු තථාවිධෙසු।
gax:යං පණ්ඩිතො නිපුණං සංවිධෙති, සම්මොහමාපජ්ජති තත්ථ බාලො।
gae:එතම්පි දිස්වාන අහං වදාමි, පඤ්ඤොව සෙය්යො න යසස්සි බාලො॥
gax:102:අද්ධා හි පඤ්ඤාව සතං පසත්ථා, කන්තා සිරී භොගරතා මනුස්සා।
gae:ඤාණඤ්ච බුද්ධානමතුල්යරූපං, පඤ්ඤං න අච්චෙති සිරී කදාචි॥
gax:103:යං තං අපුච්ඡිම්හ අකිත්තයී නො, මහොසධ කෙවලධම්මදස්සී।
gax:ගවං සහස්සං උසභඤ්ච නාගං, ආජඤ්ඤයුත්තෙ ච රථෙ දස ඉමෙ।
gae:පඤ්හස්ස වෙය්යාකරණෙන තුට්ඨො, දදාමි <pb T=1.429/> තෙ ගාමවරානි සොළසාති॥
cen:සිරීමන්තජාතකං <n>සිරිමන්දජාතකං (සී॰ ස්යා॰ පී॰)</n> චතුත්ථං।
bod:501:රොහණමිගජාතකං (5)
gax:104:එතෙ යූථා පතියන්ති, භීතා මරණස්ස <n>මරණා (ස්යා॰ පී॰), මරණ (ක॰)</n> චිත්තක।
gae:ගච්ඡ තුවම්පි මාකඞ්ඛි, ජීවිස්සන්ති තයා සහ॥
gax:105:නාහං රොහණ <n>රොහන්ත (සී॰ පී॰), රොහන (ස්යා॰)</n> ගච්ඡාමි, හදයං මෙ අවකස්සති।
gae:න තං අහං ජහිස්සාමි, ඉධ හිස්සාමි ජීවිතං॥
gax:106:තෙ හි නූන මරිස්සන්ති, අන්ධා අපරිණායකා।
gae:ගච්ඡ තුවම්පි මාකඞ්ඛි, ජීවිස්සන්ති තයා සහ॥
gax:107:නාහං රොහණ ගච්ඡාමි, හදයං මෙ අවකස්සති।
gae:න තං බද්ධං <n>බන්ධං (ක॰)</n> ජහිස්සාමි, ඉධ හිස්සාමි ජීවිතං॥
gax:108:ගච්ඡ <pb M=1.324/> භීරු පලායස්සු, කූටෙ බද්ධොස්මි ආයසෙ।
gae:ගච්ඡ තුවම්පි මාකඞ්ඛි, ජීවිස්සන්ති තයා සහ॥
gax:109:නාහං රොහණ ගච්ඡාමි, හදයං මෙ අවකස්සති।
gae:න තං අහං ජහිස්සාමි, ඉධ හිස්සාමි ජීවිතං॥
gax:110:තෙ හි නූන මරිස්සන්ති, අන්ධා අපරිණායකා।
gae:ගච්ඡ තුවම්පි මාකඞ්ඛි, ජීවිස්සන්ති තයා සහ॥
gax:111:නාහං රොහණ ගච්ඡාමි, හදයං මෙ අවකස්සති।
gae:න <pb T=1.430/> තං බද්ධං ජහිස්සාමි, ඉධ හිස්සාමි ජීවිතං॥
gax:112:අයං සො ලුද්දකො එති, ලුද්දරූපො <n>රුද්දරූපො (සී॰ පී॰)</n> සහාවුධො।
gae:යො නො වධිස්සති අජ්ජ, උසුනා සත්තියා අපි <n>මපි (සී॰ ස්යා॰ පී॰)</n>॥
gax:113:සා <pb V=1.244/> මුහුත්තං පලායිත්වා, භයට්ටා <n>භයට්ඨා (පී॰)</n> භයතජ්ජිතා।
gae:සුදුක්කරං අකරා භීරු, මරණායූපනිවත්තථ॥
gax:114:කින්නු තෙමෙ මිගා හොන්ති, මුත්තා බද්ධං උපාසරෙ।
gae:න තං චජිතුමිච්ඡන්ති, ජීවිතස්සපි කාරණා॥
gax:115:භාතරො හොන්ති මෙ ලුද්ද, සොදරියා එකමාතුකා।
gae:න මං චජිතුමිච්ඡන්ති, ජීවිතස්සපි කාරණා॥
gax:116:තෙ හි නූන මරිස්සන්ති, අන්ධා අපරිණායකා।
gae:පඤ්චන්නං ජීවිතං දෙහි, භාතරං මුඤ්ච ලුද්දක॥
gax:117:සො වො අහං පමොක්ඛාමි, මාතාපෙත්තිභරං මිගං।
gae:නන්දන්තු මාතාපිතරො, මුත්තං දිස්වා මහාමිගං॥
gax:118:එවං ලුද්දක නන්දස්සු, සහ සබ්බෙහි ඤාතිභි।
gae:යථාහමජ්ජ නන්දාමි, මුත්තං දිස්වා මහාමිගං॥
gax:119:කථං ත්වං පමොක්ඛො <n>කථං පමොක්ඛො (සී॰ පී॰), කථං තෙ පරොක්ඛො (?)</n> ආසි, උපනීතස්මි ජීවිතෙ।
gae:කථං පුත්ත අමොචෙසි, කූටපාසම්හ ලුද්දකො॥
gax:120:භණං කණ්ණසුඛං වාචං, හදයඞ්ගං හදයස්සිතං।
gae:සුභාසිතාහි වාචාහි, චිත්තකො මං අමොචයි॥
gax:121:භණං <pb M=1.325/> කණ්ණසුඛං වාචං, හදයඞ්ගං හදයස්සිතං।
gae:සුභාසිතාහි <pb T=1.431/> වාචාහි, සුතනා මං අමොචයි॥
gax:122:සුත්වා කණ්ණසුඛං වාචං, හදයඞ්ගං හදයස්සිතං।
gae:සුභාසිතානි සුත්වාන, ලුද්දකො මං අමොචයි॥
gax:123:එවං ආනන්දිතො හොතු, සහ දාරෙහි ලුද්දකො।
gae:යථා මයජ්ජ නන්දාම, දිස්වා රොහණමාගතං॥
gax:124:නනු ත්වං අවච <n>අවචා (සී॰ පී॰)</n> ලුද්ද, “මිගචම්මානි ආහරිං”।
gae:අථ කෙන නු වණ්ණෙන, මිගචම්මානි නාහරි॥
gax:125:ආගමා චෙව හත්ථත්ථං, කූටපාසඤ්ච සො මිගො।
gae:අබජ්ඣි තං <n>අබජ්ඣි තඤ්ච (පී॰)</n> මිගරාජං, තඤ්ච මුත්තා උපාසරෙ॥
gax:126:තස්ස මෙ අහු සංවෙගො, අබ්භුතො ලොමහංසනො।
gae:ඉමඤ්චාහං මිගං හඤ්ඤෙ, අජ්ජ හිස්සාමි ජීවිතං॥
gax:127:කීදිසා තෙ මිගා ලුද්ද, කීදිසා ධම්මිකා මිගා।
gae:කථංවණ්ණා කථංසීලා, බාළ්හං ඛො නෙ පසංසසි॥
gax:128:ඔදාතසිඞ්ගා <pb V=1.245/> සුචිවාළා, ජාතරූපතචූපමා।
gae:පාදා ලොහිතකා තෙසං, අඤ්ජිතක්ඛා මනොරමා॥
gax:129:එදිසා තෙ මිගා දෙව, එදිසා ධම්මිකා මිගා।
gae:මාතාපෙත්තිභරා දෙව, න තෙ සො අභිහාරිතුං <n>අභිහාරයුං (ක॰ සී॰), අභිහාරයිං (ස්යා॰), අභිහාරයං (පී॰)</n>॥
gax:130:දම්මි නික්ඛසතං ලුද්ද, ථූලඤ්ච මණිකුණ්ඩලං।
gae:චතුස්සදඤ්ච <n>චතුරස්සඤ්ච (ස්යා॰ ක॰)</n> පල්ලඞ්කං, උමාපුප්ඵසරින්නිභං <n>උම්මාපුප්ඵසිරින්නිභං (සී॰ ස්යා॰ පී॰ ක॰)</n>॥
gax:131:ද්වෙ <pb T=1.432/> ච සාදිසියො භරියා, උසභඤ්ච ගවං සතං।
gae:ධම්මෙන රජ්ජං කාරෙස්සං, බහුකාරො මෙසි ලුද්දක॥
gax:132:කසිවාණිජ්ජා <n>කසී වණිජ්ජා (සී॰ ස්යා॰ පී॰)</n> ඉණදානං, උඤ්ඡාචරියා ච ලුද්දක।
gae:එතෙන දාරං පොසෙහි, මා පාපං අකරී පුනාති <n>අකරා පුනන්ති (ක॰ සී॰ පී॰)</n>॥
cen:රොහණමිගජාතකං <n>රොහන්තමිගජාතකං (සී॰ පී॰)</n> පඤ්චමං।
bod:502:චූළහංසජාතකං (6)
gax:133:එතෙ <pb M=1.326/> හංසා පක්කමන්ති, වක්කඞ්ගා භයමෙරිතා।
gae:හරිත්තච හෙමවණ්ණ, කාමං සුමුඛ පක්කම॥
gax:134:ඔහාය මං ඤාතිගණා, එකං පාසවසං ගතං।
gae:අනපෙක්ඛමානා <n>නාපෙක්ඛමානා (ක॰)</n> ගච්ඡන්ති, කිං එසො අවහිය්යසි॥
gax:135:පතෙව පතතං සෙට්ඨ, නත්ථි බද්ධෙ සහායතා <n>සහායකා (ස්යා॰)</n>।
gae:මා අනීඝාය හාපෙසි, කාමං සුමුඛ පක්කම॥
gax:136:නාහං “දුක්ඛපරෙතො”ති <n>දුක්ඛපරෙතොපි (ක॰)</n>, ධතරට්ඨ තුවං <n>තවං (සී॰ පී॰)</n> ජහෙ।
gae:ජීවිතං මරණං වා මෙ, තයා සද්ධිං භවිස්සති॥
gax:137:එතදරියස්ස කල්යාණං, යං ත්වං සුමුඛ භාසසි।
gae:තඤ්ච වීමංසමානොහං, “පතතෙතං” අවස්සජිං॥
gax:138:අපදෙන පදං යාති, අන්තලික්ඛචරො <n>අන්තලික්ඛෙ චරො (සී॰ පී॰)</n> දිජො।
gae:ආරා පාසං න බුජ්ඣි ත්වං, හංසානං පවරුත්තම <n>පවරුත්තමො (ක॰ සී॰ පී॰)</n>॥
gax:139:යදා පරාභවො හොති, පොසො ජීවිතසඞ්ඛයෙ।
gae:අථ <pb T=1.433/> ජාලඤ්ච පාසඤ්ච, ආසජ්ජාපි න බුජ්ඣති॥
gax:140:එතෙ හංසා පක්කමන්ති, වක්කඞ්ගා භයමෙරිතා।
gae:හරිත්තච හෙමවණ්ණ, ත්වඤ්ඤෙව <n>ත්වඤ්ච තං (සී॰), ත්වඤ්ච (පී॰)</n> අවහිය්යසි॥
gax:141:එතෙ <pb V=1.246/> භුත්වා ච පිත්වා ච, පක්කමන්ති විහඞ්ගමා।
gae:අනපෙක්ඛමානා වක්කඞ්ගා, ත්වඤ්ඤෙවෙකො උපාසසි॥
gax:142:කින්නු ත්යායං <n>තායං (සී॰ ස්යා॰ පී॰)</n> දිජො හොති, මුත්තො බද්ධං උපාසසි।
gae:ඔහාය සකුණා යන්ති, කිං එකො අවහිය්යසි॥
gax:143:රාජා මෙ සො දිජො මිත්තො, සඛා පාණසමො ච මෙ।
gae:නෙව නං විජහිස්සාමි, යාව කාලස්ස පරියායං॥
gax:144:යො ච ත්වං සඛිනො හෙතු, පාණං චජිතුමිච්ඡසි।
gae:සො තෙ සහායං මුඤ්චාමි, හොතු රාජා තවානුගො॥
gax:145:එවං <pb M=1.327/> ලුද්දක නන්දස්සු, සහ සබ්බෙහි ඤාතිභි।
gae:යථාහමජ්ජ නන්දාමි, දිස්වා මුත්තං දිජාධිපං॥
gax:146:කච්චින්නු භොතො කුසලං, කච්චි භොතො අනාමයං।
gae:කච්චි රට්ඨමිදං ඵීතං, ධම්මෙන මනුසාසසි॥
gax:147:කුසලඤ්චෙව මෙ හංස, අථො හංස අනාමයං।
gae:අථො රට්ඨමිදං ඵීතං, ධම්මෙන මනුසාසහං॥
gax:148:කච්චි භොතො අමච්චෙසු, දොසො කොචි න විජ්ජති।
gae:කච්චි ආරා අමිත්තා තෙ, ඡායා දක්ඛිණතොරිව॥
gax:149:අථොපි මෙ අමච්චෙසු, දොසො කොචි න විජ්ජති।
gae:අථො <pb T=1.434/> ආරා අමිත්තා මෙ, ඡායා දක්ඛිණතොරිව॥
gax:150:කච්චි තෙ සාදිසී භරියා, අස්සවා පියභාණිනී।
gae:පුත්තරූපයසූපෙතා, තව ඡන්දවසානුගා॥
gax:151:අථො මෙ සාදිසී භරියා, අස්සවා පියභාණිනී।
gae:පුත්තරූපයසූපෙතා, මම ඡන්දවසානුගා॥
gax:152:කච්චි තෙ බහවො පුත්තා, සුජාතා රට්ඨවඩ්ඪන।
gae:පඤ්ඤාජවෙන සම්පන්නා, සම්මොදන්ති තතො තතො॥
gax:153:සතමෙකො ච මෙ පුත්තා, ධතරට්ඨ මයා සුතා।
gae:තෙසං ත්වං කිච්චමක්ඛාහි, නාවරුජ්ඣන්ති <n>නාවරජ්ඣන්ති (ක॰ සී॰ පී॰)</n> තෙ වචො॥
gax:154:උපපන්නොපි චෙ හොති, ජාතියා විනයෙන වා।
gae:අථ පච්ඡා කුරුතෙ යොගං, කිච්ඡෙ <n>කිච්චෙ (සී॰ ස්යා॰ පී॰)</n> ආපාසු <n>ආවාසු (ස්යා॰), ආපදාසු (ක॰)</n> සීදති॥
gax:155:තස්ස සංහීරපඤ්ඤස්ස, විවරො ජායතෙ මහා।
gae:රත්තිමන්ධොව <n>නත්තමන්ධොව (සී॰ පී॰)</n> රූපානි, ථූලානි මනුපස්සති॥
gax:156:අසාරෙ <pb V=1.247/> සාරයොගඤ්ඤූ, මතිං න ත්වෙව වින්දති।
gae:සරභොව ගිරිදුග්ගස්මිං, අන්තරායෙව සීදති॥
gax:157:හීනජච්චොපි චෙ හොති, උට්ඨාතා ධිතිමා නරො।
gae:ආචාරසීලසම්පන්නො, නිසෙ අග්ගීව භාසති॥
gax:158:එතං <pb M=1.328/> මෙ උපමං කත්වා, පුත්තෙ විජ්ජාසු වාචය <n>ඨාපස (ස්යා॰ ක॰)</n>।
gae:සංවිරූළ්හෙථ මෙධාවී, ඛෙත්තෙ බීජංව <n>ඛෙත්තබීජංව (සී॰ පී॰)</n> වුට්ඨියාති॥
cen:චූළහංසජාතකං ඡට්ඨං।
bod:503:සත්තිගුම්බජාතකං (7)
gax:159:මිගලුද්දො <pb T=1.435/> මහාරාජා, පඤ්චාලානං රථෙසභො।
gae:නික්ඛන්තො සහ සෙනාය, ඔගණො වනමාගමා॥
gax:160:තත්ථද්දසා අරඤ්ඤස්මිං, තක්කරානං කුටිං කතං।
gae:තස්සා <n>තස්මා (ස්යා॰ පී॰ ක॰)</n> කුටියා නික්ඛම්ම, සුවො ලුද්දානි භාසති॥
gax:161:සම්පන්නවාහනො පොසො, යුවා සම්මට්ඨකුණ්ඩලො <n>කුණ්ඩලී (ස්යා॰ ක॰)</n>।
gae:සොභති ලොහිතුණ්හීසො, දිවා සූරියොව භාසති॥
gax:162:මජ්ඣන්හිකෙ <n>මජ්ඣන්තිකෙ (සබ්බත්ථ)</n> සම්පතිකෙ, සුත්තො රාජා සසාරථි।
gae:හන්දස්සාභරණං සබ්බං, ගණ්හාම සාහසා <n>සහසා (සී॰ ස්යා॰ පී॰)</n> මයං॥
gax:163:නිසීථෙපි රහො දානි, සුත්තො රාජා සසාරථි।
gae:ආදාය වත්ථං මණිකුණ්ඩලඤ්ච, හන්ත්වාන සාඛාහි අවත්ථරාම॥
gax:164:කින්නු උම්මත්තරූපොව, සත්තිගුම්බ පභාසසි।
gae:දුරාසදා හි රාජානො, අග්ගි පජ්ජලිතො යථා॥
gax:165:අථ ත්වං පතිකොලම්බ, මත්තො ථුල්ලානි ගජ්ජසි।
gae:මාතරි මය්හං නග්ගාය, කින්නු ත්වං විජිගුච්ඡසෙ॥
gax:166:උට්ඨෙහි සම්ම තරමානො, රථං යොජෙහි සාරථි।
gae:සකුණො මෙ න රුච්චති, අඤ්ඤං ගච්ඡාම අස්සමං॥
gax:167:යුත්තො රථො මහාරාජ, යුත්තො ච බලවාහනො।
gae:අධිතිට්ඨ මහාරාජ, අඤ්ඤං ගච්ඡාම අස්සමං॥
gax:168:කො <pb T=1.436/> නුමෙව ගතා <n>ක්ව නු’මෙ’පගතා (?)</n> සබ්බෙ, යෙ අස්මිං පරිචාරකා।
gae:එස ගච්ඡති පඤ්චාලො, මුත්තො තෙසං අදස්සනා॥
gax:169:කොදණ්ඩකානි <pb V=1.248/> <pb M=1.329/> ගණ්හථ, සත්තියො තොමරානි ච।
gae:එස ගච්ඡති පඤ්චාලො, මා වො මුඤ්චිත්ථ ජීවතං <n>ජීවිතං (බහූසු)</n>॥
gax:170:අථාපරො පටිනන්දිත්ථ, සුවො ලොහිතතුණ්ඩකො।
gae:ස්වාගතං තෙ මහාරාජ, අථො තෙ අදුරාගතං।
gae:ඉස්සරොසි අනුප්පත්තො, යං ඉධත්ථි පවෙදය॥
gax:171:තින්දුකානි පියාලානි, මධුකෙ කාසුමාරියො।
gae:ඵලානි ඛුද්දකප්පානි, භුඤ්ජ රාජ වරං වරං॥
gax:172:ඉදම්පි පානීයං සීතං, ආභතං ගිරිගබ්භරා।
gae:තතො පිව මහාරාජ, සචෙ ත්වං අභිකඞ්ඛසි॥
gax:173:අරඤ්ඤං උඤ්ඡාය ගතා, යෙ අස්මිං පරිචාරකා।
gae:සයං උට්ඨාය ගණ්හව්හො, හත්ථා මෙ නත්ථි දාතවෙ॥
gax:174:භද්දකො වතයං පක්ඛී, දිජො පරමධම්මිකො।
gae:අථෙසො ඉතරො පක්ඛී, සුවො ලුද්දානි භාසති॥
gax:175:“එතං හනථ බන්ධථ, මා වො මුඤ්චිත්ථ ජීවතං”।
gae:ඉච්චෙවං විලපන්තස්ස, සොත්ථිං <n>සොත්ථී (ස්යා॰)</n> පත්තොස්මි අස්සමං॥
gax:176:භාතරොස්ම මහාරාජ, සොදරියා එකමාතුකා।
gae:එකරුක්ඛස්මිං සංවඩ්ඪා, නානාඛෙත්තගතා උභො॥
gax:177:සත්තිගුම්බො ච චොරානං, අහඤ්ච ඉසීනං ඉධ।
gae:අසතං <pb T=1.437/> සො, සතං අහං, තෙන ධම්මෙන නො විනා॥
gax:178:තත්ථ වධො ච බන්ධො ච, නිකතී වඤ්චනානි ච।
gae:ආලොපා සාහසාකාරා, තානි සො තත්ථ සික්ඛති॥
gax:179:ඉධ සච්චඤ්ච ධම්මො ච, අහිංසා සංයමො දමො।
gae:ආසනූදකදායීනං, අඞ්කෙ වද්ධොස්මි භාරධ <n>භාරත (සී॰ ස්යා॰ පී॰)</n>॥
gax:180:යං යඤ්හි රාජ භජති, සන්තං වා යදි වා අසං।
gae:සීලවන්තං විසීලං වා, වසං තස්සෙව ගච්ඡති॥
gax:181:යාදිසං කුරුතෙ මිත්තං, යාදිසං චූපසෙවති।
gae:සොපි තාදිසකො හොති, සහවාසො හි <n>සහවාසොපි (ස්යා॰ ක॰)</n> තාදිසො॥
gax:182:සෙවමානො <pb M=1.330/> සෙවමානං, සම්ඵුට්ඨො සම්ඵුසං පරං।
gax:සරො දිද්ධො කලාපංව, අලිත්තමුපලිම්පති।
gae:උපලෙපභයා <n>උපලිම්පභයා (ස්යා॰ ක॰)</n> ධීරො, නෙව පාපසඛා සියා॥
gax:183:පූතිමච්ඡං <pb V=1.249/> කුසග්ගෙන, යො නරො උපනය්හති।
gae:කුසාපි පූති <n>පූතී (සී॰ පී॰)</n> වායන්ති, එවං බාලූපසෙවනා॥
gax:184:තගරඤ්ච පලාසෙන, යො නරො උපනය්හති।
gae:පත්තාපි සුරභි <n>සුරභී (සී॰ ස්යා॰ පී॰)</n> වායන්ති, එවං ධීරූපසෙවනා॥
gax:185:තස්මා පත්තපුටස්සෙව <n>ඵලපුටස්සෙව (සී॰ පී॰), පලපුටස්සෙව (ක॰ අට්ඨ॰), පලාසපුටස්සෙව (ස්යා॰ ක॰)</n>, ඤත්වා සම්පාකමත්තනො।
gax:අසන්තෙ නොපසෙවෙය්ය, සන්තෙ සෙවෙය්ය පණ්ඩිතො।
gae:අසන්තො නිරයං නෙන්ති, සන්තො පාපෙන්ති සුග්ගතින්ති॥
cen:සත්තිගුම්බජාතකං සත්තමං।
bod:504:භල්ලාතියජාතකං (8)
gax:186:භල්ලාතියො <pb T=1.438/> <n>භල්ලාටියො (සී॰ පී॰)</n> නාම අහොසි රාජා, රට්ඨං පහාය මිගවං අචාරි සො।
gae:අගමා ගිරිවරං ගන්ධමාදනං, සුපුප්ඵිතං <n>සම්පුප්ඵිතං (සී॰ පී॰)</n> කිම්පුරිසානුචිණ්ණං॥
gax:187:සාළූරසඞ්ඝඤ්ච නිසෙධයිත්වා, ධනුං <n>ධනු (සී॰ ස්යා॰ පී॰)</n> කලාපඤ්ච සො නික්ඛිපිත්වා।
gae:උපාගමි වචනං වත්තුකාමො, යත්ථට්ඨිතා කිම්පුරිසා අහෙසුං॥
gax:188:හිමච්චයෙ හෙමවතාය තීරෙ, කිමිධට්ඨිතා මන්තයව්හො අභිණ්හං।
gae:පුච්ඡාමි වො මානුසදෙහවණ්ණෙ, කථං නු <n>කථං වො (සී॰ ස්යා॰ පී॰)</n> ජානන්ති මනුස්සලොකෙ॥
gax:189:මල්ලං <pb M=1.331/> ගිරිං පණ්ඩරකං තිකූටං, සීතොදකා <n>සීතොදියා (සී॰ පී॰), සීතොදිකා (?)</n> අනුවිචරාම නජ්ජො।
gae:මිගා මනුස්සාව නිභාසවණ්ණා, ජානන්ති නො කිම්පුරිසාති ලුද්ද॥
gax:190:සුකිච්ඡරූපං පරිදෙවයව්හො <n>පරිදෙවථව්හො (?) මොග්ගල්ලානබ්යාකරණෙ 6.38 සුත්තං</n>, ආලිඞ්ගිතො චාසි පියො පියාය।
gae:පුච්ඡාමි වො මානුසදෙහවණ්ණෙ, කිමිධ වනෙ රොදථ අප්පතීතා॥
gax:191:සුකිච්ඡරූපං පරිදෙවයව්හො, ආලිඞ්ගිතො චාසි පියො පියාය।
gae:පුච්ඡාමි වො මානුසදෙහවණ්ණෙ, කිමිධ වනෙ විලපථ අප්පතීතා॥
gax:192:සුකිච්ඡරූපං පරිදෙවයව්හො, ආලිඞ්ගිතො චාසි පියො පියාය।
gae:පුච්ඡාමි වො මානුසදෙහවණ්ණෙ, කිමිධ <pb T=1.439/> වනෙ සොචථ අප්පතීතා॥
gax:193:මයෙකරත්තං <n>රත්තිං (පී॰)</n> විප්පවසිම්හ ලුද්ද, අකාමකා අඤ්ඤමඤ්ඤං සරන්තා।
gae:තමෙකරත්තං අනුතප්පමානා, සොචාම “සා රත්ති පුනං න හෙස්සති”॥
gax:194:යමෙකරත්තං අනුතප්පථෙතං, ධනං ව නට්ඨං පිතරං ව පෙතං।
gae:පුච්ඡාමි වො මානුසදෙහවණ්ණෙ, කථං විනා වාසමකප්පයිත්ථ॥
gax:195:යමිමං <pb V=1.250/> <n>යයිමං (ක॰ සී॰)</n> නදිං පස්සසි සීඝසොතං, නානාදුමච්ඡාදනං සෙලකූලං <n>දුමච්ඡදනං සෙලකූටං (සී॰ පී॰), දුමසඤ්ඡන්නං සෙලකූලං (ක॰)</n>।
gae:තං මෙ පියො උත්තරි වස්සකාලෙ, මමඤ්ච <pb T=1.440/> මඤ්ඤං අනුබන්ධතීති॥
gax:196:අහඤ්ච <pb M=1.332/> අඞ්කොලකමොචිනාමි, අතිමුත්තකං සත්තලියොථිකඤ්ච।
gae:“පියො ච මෙ හෙහිති මාලභාරී, අහඤ්ච නං මාලිනී අජ්ඣුපෙස්සං”॥
gax:197:අහඤ්චිදං කුරවකමොචිනාමි, උද්දාලකා පාටලිසින්ධුවාරකා <n>සින්ධුවාරිතා (ස්යා॰ පී॰ ක॰)</n>।
gae:“පියො ච මෙ හෙහිති මාලභාරී, අහඤ්ච නං මාලිනී අජ්ඣුපෙස්සං”॥
gax:198:අහඤ්ච සාලස්ස සුපුප්ඵිතස්ස, ඔචෙය්ය පුප්ඵානි කරොමි මාලං।
gae:“පියො ච මෙ හෙහිති මාලභාරී, අහඤ්ච නං මාලිනී අජ්ඣුපෙස්සං”॥
gax:199:අහඤ්ච සාලස්ස සුපුප්ඵිතස්ස, ඔචෙය්ය පුප්ඵානි කරොමි භාරං।
gae:ඉදඤ්ච නො හෙහිති සන්ථරත්ථං, යත්ථජ්ජිමං <n>යත්ථජ්ජමං (සී॰ පී॰)</n> විහරිස්සාම <n>විහරිස්සාමු (පී॰)</n> රත්තිං॥
gax:200:අහඤ්ච ඛො අගළුං <n>අග්ගලු (ස්යා॰ ක॰), අකලුං (පී॰)</n> චන්දනඤ්ච, සිලාය පිංසාමි පමත්තරූපා।
gae:“පියො ච මෙ හෙහිති රොසිතඞ්ගො, අහඤ්ච <pb T=1.441/> නං රොසිතා අජ්ඣුපෙස්සං”॥
gax:201:අථාගමා සලිලං සීඝසොතං, නුදං සාලෙ සලළෙ කණ්ණිකාරෙ।
gae:ආපූරථ <n>අපූරථ (සී॰ පී॰), ආපූරථෙ (ස්යා॰)</n> තෙන මුහුත්තකෙන, සායං නදී ආසි මයා සුදුත්තරා॥
gax:202:උභොසු තීරෙසු මයං තදා ඨිතා, සම්පස්සන්තා උභයො අඤ්ඤමඤ්ඤං।
gae:සකිම්පි රොදාම සකිං හසාම, කිච්ඡෙන නො ආගමා <n>අගමා (සී॰ ස්යා॰ පී॰)</n> සංවරී සා॥
gax:203:පාතොව <pb M=1.333/> <n>පාතො ච (සී॰ ස්යා॰ පී॰)</n> ඛො උග්ගතෙ සූරියම්හි, චතුක්කං නදිං උත්තරියාන ලුද්ද।
gae:ආලිඞ්ගියා අඤ්ඤමඤ්ඤං මයං උභො, සකිම්පි රොදාම සකිං හසාම॥
gax:204:තීහූනකං සත්තසතානි ලුද්ද, යමිධ මයං විප්පවසිම්හ පුබ්බෙ।
gae:වස්සෙකිමං <n>වාසෙකිමං (සී॰ පී॰)</n> ජීවිතං භූමිපාල, කො නීධ කන්තාය විනා වසෙය්ය॥
gax:205:ආයුඤ්ච වො කීවතකො නු සම්ම, සචෙපි ජානාථ වදෙථ ආයුං।
gae:අනුස්සවා වුඩ්ඪතො ආගමා වා, අක්ඛාථ <pb T=1.442/> මෙ තං අවිකම්පමානා॥
gax:206:ආයුඤ්ච නො වස්සසහස්සං ලුද්ද, න චන්තරා පාපකො අත්ථි රොගො।
gae:අප්පඤ්ච <n>අප්පංව (ස්යා॰ ක॰)</n> දුක්ඛං සුඛමෙව භිය්යො, අවීතරාගා විජහාම ජීවිතං॥
gax:207:ඉදඤ්ච සුත්වාන අමානුසානං, භල්ලාතියො ඉත්තර ජීවිතන්ති।
gae:නිවත්තථ න මිගවං අචරි, අදාසි දානානි අභුඤ්ජි භොගෙ॥
gax:208:ඉදඤ්ච සුත්වාන අමානුසානං, සම්මොදථ මා කලහං අකත්ථ।
gae:මා වො තපී අත්තකම්මාපරාධො, යථාපි තෙ කිම්පුරිසෙකරත්තං॥
gax:209:ඉදඤ්ච <pb V=1.251/> සුත්වාන අමානුසානං, සම්මොදථ මා විවාදං අකත්ථ।
gae:මා වො තපී අත්තකම්මාපරාධො, යථාපි තෙ කිම්පුරිසෙකරත්තං॥
gax:210:විවිධං <pb M=1.334/> <n>විවිධ (සී॰ ස්යා॰)</n> අධිමනා සුණොමහං, වචනපථං තව අත්ථසංහිතං।
gae:මුඤ්චං <n>මුඤ්ච (සී॰ පී॰)</n> ගිරං නුදසෙව මෙ දරං, සමණ <pb T=1.443/> සුඛාවහ ජීව මෙ චිරන්ති॥
cen:භල්ලාතියජාතකං අට්ඨමං।
bod:505:සොමනස්සජාතකං (9)
gax:211:කො තං හිංසති හෙඨෙති, කිං <n>කින්නු (පී॰ ක॰)</n> දුම්මනො සොචසි අප්පතීතො।
gae:කස්සජ්ජ මාතාපිතරො රුදන්තු, ක්වජ්ජ සෙතු <n>කො න්වෙජ්ජ සෙති (ක॰), කො අජ්ජ සෙතු (?)</n> නිහතො පථබ්යා॥
gax:212:තුට්ඨොස්මි දෙව තව දස්සනෙන, චිරස්සං පස්සාමි තං භූමිපාල।
gae:අහිංසකො රෙණුමනුප්පවිස්ස, පුත්තෙන තෙ හෙඨයිතොස්මි <n>පොථයිතොස්මි (ක॰)</n> දෙව॥
gax:213:ආයන්තු දොවාරිකා ඛග්ගබන්ධා <n>ඛග්ගබද්ධා (සී॰ පී॰)</n>, කාසාවියා යන්තු <n>හන්තු (ක॰)</n> අන්තෙපුරන්තං।
gae:හන්ත්වාන තං සොමනස්සං කුමාරං, ඡෙත්වාන සීසං වරමාහරන්තු॥
gax:214:පෙසිතා රාජිනො දූතා, කුමාරං එතදබ්රවුං।
gae:ඉස්සරෙන විතිණ්ණොසි, වධං පත්තොසි ඛත්තිය॥
gax:215:ස රාජපුත්තො පරිදෙවයන්තො, දසඞ්ගුලිං අඤ්ජලිං පග්ගහෙත්වා।
gae:අහම්පි <pb T=1.444/> ඉච්ඡාමි ජනින්ද දට්ඨුං, ජීවං මං නෙත්වා <n>ජීවං පනෙත්වා (සී॰ පී॰)</n> පටිදස්සයෙථ॥
gax:216:තස්ස තං වචනං සුත්වා, රඤ්ඤො පුත්තං අදස්සයුං।
gae:පුත්තො ච පිතරං දිස්වා, දූරතොවජ්ඣභාසථ॥
gax:217:ආගච්ඡුං <pb M=1.335/> <n>ආගඤ්ඡුං (සී॰), ආගඤ්ඡු (පී॰)</n> දොවාරිකා ඛග්ගබන්ධා, කාසාවියා හන්තු මමං ජනින්ද।
gae:අක්ඛාහි මෙ පුච්ඡිතො එතමත්ථං, අපරාධො කො නිධ මමජ්ජ අත්ථි॥
gax:218:සායඤ්ච පාතො උදකං සජාති, අග්ගිං සදා පාරිචරතප්පමත්තො।
gae:තං තාදිසං සංයතං බ්රහ්මචාරිං, කස්මා තුවං බ්රූසි ගහප්පතීති॥
gax:219:තාලා ච මූලා ච ඵලා ච දෙව, පරිග්ගහා විවිධා සන්තිමස්ස।
gae:තෙ රක්ඛති ගොපයතප්පමත්තො, <n>බ්රාහ්මණො ගහපති තෙන හොති (සී॰ ස්යා॰ පී॰)</n> තස්මා අහං බ්රූමි ගහප්පතීති <n>බ්රාහ්මණො ගහපති තෙන හොති (සී॰ ස්යා॰ පී॰)</n>॥
gax:220:සච්චං ඛො එතං වදසි කුමාර, පරිග්ගහා විවිධා සන්තිමස්ස।
gae:තෙ රක්ඛති ගොපයතප්පමත්තො, ස <n>නත්ථි ඉදං සී॰ ස්යා॰ පී॰ පොත්ථකෙසු</n> බ්රාහ්මණො <pb T=1.445/> ගහපති තෙන හොති॥
gax:221:සුණන්තු මය්හං පරිසා සමාගතා, සනෙගමා ජානපදා ච සබ්බෙ।
gae:බාලායං බාලස්ස වචො නිසම්ම, අහෙතුනා ඝාතයතෙ මං <n>ඝාතයතෙ (සී॰ පී॰)</n> ජනින්දො॥
gax:222:දළ්හස්මි <pb V=1.252/> මූලෙ විසටෙ විරූළ්හෙ, දුන්නික්කයො වෙළු පසාඛජාතො।
gae:වන්දාමි පාදානි තව <n>තවං (සී॰ පී॰)</n> ජනින්ද, අනුජාන මං පබ්බජිස්සාමි දෙව॥
gax:223:භුඤ්ජස්සු භොගෙ විපුලෙ කුමාර, සබ්බඤ්ච තෙ ඉස්සරියං දදාමි।
gae:අජ්ජෙව ත්වං කුරූනං හොහි රාජා, මා පබ්බජී පබ්බජ්ජා හි දුක්ඛා॥
gax:224:කින්නූධ <pb M=1.336/> දෙව තවමත්ථි භොගා, පුබ්බෙවහං <n>පුබ්බෙ චහං (ක॰)</n> දෙවලොකෙ රමිස්සං।
gae:රූපෙහි සද්දෙහි අථො රසෙහි, ගන්ධෙහි ඵස්සෙහි මනොරමෙහි॥
gax:225:භුත්තා ච මෙ <n>භුත්තා (සී॰ පී॰)</n> භොගා තිදිවස්මිං දෙව, පරිවාරිතා <n>පරිචාරිතා (ක॰)</n> අච්ඡරානං ගණෙන <n>අච්ඡරාසංගණෙන (ස්යා॰ පී॰ ක॰)</n>।
gae:තුවඤ්ච <n>තවඤ්ච (සී॰ පී॰)</n> බාලං පරනෙය්යං විදිත්වා, න <pb T=1.446/> තාදිසෙ රාජකුලෙ වසෙය්යං॥
gax:226:සචාහං බාලො පරනෙය්යො අස්මි, එකාපරාධං <n>එතාපරාධං (ක॰)</n> ඛම පුත්ත මය්හං।
gae:පුනපි චෙ එදිසකං භවෙය්ය, යථාමතිං සොමනස්ස කරොහි॥
gax:227:අනිසම්ම කතං කම්මං, අනවත්ථාය චින්තිතං।
gae:භෙසජ්ජස්සෙව වෙභඞ්ගො, විපාකො හොති පාපකො॥
gax:228:නිසම්ම ච කතං කම්මං, සම්මාවත්ථාය චින්තිතං।
gae:භෙසජ්ජස්සෙව සම්පත්ති, විපාකො හොති භද්රකො॥
gax:229:අලසො ගිහී කාමභොගී න සාධු, අසඤ්ඤතො පබ්බජිතො න සාධු।
gae:රාජා න සාධු අනිසම්මකාරී, යො පණ්ඩිතො කොධනො තං න සාධු॥
gax:230:නිසම්ම ඛත්තියො කයිරා, නානිසම්ම දිසම්පති।
gae:නිසම්මකාරිනො රාජ, යසො කිත්ති ච වඩ්ඪති॥
gax:231:නිසම්ම දණ්ඩං පණයෙය්ය ඉස්සරො, වෙගා කතං තප්පති භූමිපාල।
gae:සම්මාපණීධී ච නරස්ස අත්ථා, අනානුතප්පා තෙ භවන්ති පච්ඡා॥
gax:232:අනානුතප්පානි <pb M=1.337/> හි යෙ කරොන්ති, විභජ්ජ <pb T=1.447/> කම්මායතනානි ලොකෙ।
gae:විඤ්ඤුප්පසත්ථානි සුඛුද්රයානි, භවන්ති බුද්ධානුමතානි <n>වද්ධානුමතානි (සී॰ පී॰)</n> තානි॥
gax:233:ආගච්ඡුං දොවාරිකා ඛග්ගබන්ධා, කාසාවියා හන්තු මමං ජනින්ද।
gae:මාතුඤ්ච <n>මාතුච්ච (පී॰)</n> අඞ්කස්මිමහං නිසින්නො, ආකඩ්ඪිතො සහසා තෙහි දෙව॥
gax:234:කටුකඤ්හි සම්බාධං සුකිච්ඡං <n>සුකිච්ඡ (සී॰ පී॰)</n> පත්තො, මධුරම්පි යං ජීවිතං ලද්ධ රාජ।
gae:කිච්ඡෙනහං අජ්ජ වධා පමුත්තො, පබ්බජ්ජමෙවාභිමනොහමස්මි॥
gax:235:පුත්තො තවායං තරුණො සුධම්මෙ, අනුකම්පකො සොමනස්සො කුමාරො।
gae:තං යාචමානො න ලභාමි ස්වජ්ජ <n>සජ්ජ (සී॰ පී॰)</n>, අරහසි නං යාචිතවෙ <n>යාචිතුයෙ (ක॰)</n> තුවම්පි॥
gax:236:රමස්සු <pb V=1.253/> භික්ඛාචරියාය පුත්ත, නිසම්ම ධම්මෙසු පරිබ්බජස්සු।
gae:සබ්බෙසු භූතෙසු නිධාය දණ්ඩං, අනින්දිතො බ්රහ්මමුපෙහි ඨානං॥
gax:237:අච්ඡෙර <n>අච්ඡරිය (සී॰ ස්යා॰ පී॰)</n> රූපං වත යාදිසඤ්ච, දුක්ඛිතං <pb T=1.448/> මං දුක්ඛාපයසෙ සුධම්මෙ।
gae:යාචස්සු පුත්තං ඉති වුච්චමානා, භිය්යොව උස්සාහයසෙ කුමාරං॥
gax:238:යෙ විප්පමුත්තා අනවජ්ජභොගිනො <n>භොජිනො (සී॰ ස්යා॰ පී॰)</n>, පරිනිබ්බුතා ලොකමිමං චරන්ති।
gae:තමරියමග්ගං පටිපජ්ජමානං, න උස්සහෙ වාරයිතුං කුමාරං॥
gax:239:අද්ධා <pb M=1.338/> හවෙ සෙවිතබ්බා සපඤ්ඤා, බහුස්සුතා යෙ බහුඨානචින්තිනො।
gae:යෙසායං සුත්වාන සුභාසිතානි, අප්පොස්සුක්කා වීතසොකා සුධම්මාති॥
cen:සොමනස්සජාතකං නවමං।
bod:506:චම්පෙය්යජාතකං (10)
gax:240:කා නු විජ්ජුරිවාභාසි, ඔසධී විය තාරකා।
gae:දෙවතා නුසි ගන්ධබ්බී, න තං මඤ්ඤාමි මානුසිං <n>මානුසී (ස්යා॰ ක॰)</n>॥
gax:241:නම්හි දෙවී න ගන්ධබ්බී, න මහාරාජ මානුසී।
gae:නාගකඤ්ඤාස්මි භද්දන්තෙ, අත්ථෙනම්හි ඉධාගතා॥
gax:242:විබ්භන්තචිත්තා කුපිතින්ද්රියාසි, නෙත්තෙහි තෙ වාරිගණා සවන්ති।
gae:කිං <pb T=1.449/> තෙ නට්ඨං කිං පන පත්ථයානා, ඉධාගතා නාරි තදිඞ්ඝ බ්රූහි॥
gax:243:යමුග්ගතෙජො උරගොති චාහු, නාගොති නං ආහු ජනා ජනින්ද।
gae:තමග්ගහී පුරිසො ජීවිකත්ථො, තං බන්ධනා මුඤ්ච පතී මමෙසො॥
gax:244:කථං න්වයං බලවිරියූපපන්නො, හත්ථත්ත <n>හත්ථත්ථ (සී॰ ස්යා॰ පී॰)</n> මාගච්ඡි වනිබ්බකස්ස।
gae:අක්ඛාහි මෙ නාගකඤ්ඤෙ තමත්ථං, කථං විජානෙමු ගහීතනාගං॥
gax:245:නගරම්පි නාගො භස්මං කරෙය්ය, තථා හි සො බලවිරියූපපන්නො।
gae:ධම්මඤ්ච නාගො අපචායමානො, තස්මා පරක්කම්ම තපො කරොති॥
gax:246:චාතුද්දසිං <pb M=1.339/> පඤ්චදසිං <n>පන්නරසිං (සී॰ ස්යා॰ පී॰)</n> ච රාජ, චතුප්පථෙ සම්මති නාගරාජා।
gae:තමග්ගහී පුරිසො ජීවිකත්ථො, තං බන්ධනා මුඤ්ච පතී මමෙසො॥
gax:247:සොළසිත්ථිසහස්සානි, ආමුත්තමණිකුණ්ඩලා।
gae:වාරිගෙහසයා නාරී <n>නාරියො (පී॰)</n>, තාපි තං සරණං ගතා॥
gax:248:ධම්මෙන <pb T=1.450/> මොචෙහි අසාහසෙන, ගාමෙන නික්ඛෙන ගවං සතෙන।
gae:ඔස්සට්ඨකායො උරගො චරාතු, පුඤ්ඤත්ථිකො මුඤ්චතු බන්ධනස්මා॥
gax:249:ධම්මෙන <pb V=1.254/> මොචෙමි අසාහසෙන, ගාමෙන නික්ඛෙන ගවං සතෙන।
gae:ඔස්සට්ඨකායො උරගො චරාතු, පුඤ්ඤත්ථිකො මුඤ්චතු බන්ධනස්මා॥
gax:250:දම්මි නික්ඛසතං ලුද්ද, ථූලඤ්ච මණිකුණ්ඩලං।
gae:චතුස්සදඤ්ච පල්ලඞ්කං, උමාපුප්ඵසරින්නිභං॥
gax:251:ද්වෙ ච සාදිසියො භරියා, උසභඤ්ච ගවං සතං।
gae:ඔස්සට්ඨකායො උරගො චරාතු, පුඤ්ඤත්ථිකො මුඤ්චතු බන්ධනස්මා॥
gax:252:විනාපි දානා තව වචනං ජනින්ද, මුඤ්චෙමු නං උරගං බන්ධනස්මා।
gae:ඔස්සට්ඨකායො උරගො චරාතු, පුඤ්ඤත්ථිකො මුඤ්චතු බන්ධනස්මා॥
gax:253:මුත්තො චම්පෙය්යකො නාගො, රාජානං එතදබ්රවි।
gae:නමො තෙ කාසිරාජත්ථු, නමො තෙ කාසිවඩ්ඪන।
gae:අඤ්ජලිං තෙ පග්ගණ්හාමි, පස්සෙය්යං මෙ නිවෙසනං॥
gax:254:අද්ධා <pb T=1.451/> <pb M=1.340/> හි දුබ්බිස්සසමෙතමාහු, යං මානුසො විස්සසෙ අමානුසම්හි।
gae:සචෙ ච මං යාචසි එතමත්ථං, දක්ඛෙමු තෙ නාග නිවෙසනානි॥
gax:255:සචෙපි <n>සචෙ හි (සී॰ පී॰ අට්ඨ॰)</n> වාතො ගිරිමාවහෙය්ය, චන්දො ච සුරියො ච ඡමා පතෙය්යුං।
gae:සබ්බා ච නජ්ජො පටිසොතං වජෙය්යුං, න ත්වෙවහං රාජ මුසා භණෙය්යං॥
gax:256:නභං ඵලෙය්ය උදධීපි සුස්සෙ, සංවට්ටයෙ <n>සංවට්ටෙයං (සී॰ පී॰), සංවට්ටෙය්ය (ස්යා॰ ක॰)</n> භූතධරා වසුන්ධරා।
gae:සිලුච්චයො මෙරු සමූලමුප්පතෙ <n>මුබ්බහෙ (සී॰ ස්යා॰ පී॰ ක॰ අට්ඨ॰), මුට්ඨහෙ (ක॰)</n>, න ත්වෙවහං රාජ මුසා භණෙය්යං॥
gax:257:අද්ධා හි දුබ්බිස්සසමෙතමාහු, යං මානුසො විස්සසෙ අමානුසම්හි।
gae:සචෙ ච මං යාචසි එතමත්ථං, දක්ඛෙමු තෙ නාග නිවෙසනානි॥
gax:258:තුම්හෙ ඛොත්ථ ඝොරවිසා උළාරා, මහාතෙජා ඛිප්පකොපී ච හොථ।
gae:මංකාරණා <n>මම කාරණා (සී॰ ස්යා॰ පී॰)</n> බන්ධනස්මා පමුත්තො, අරහසි නො ජානිතුයෙ <n>ජානිතායෙ (සී॰), ජානිතවෙ (ස්යා॰), ජානිතයෙ (පී॰)</n> කතානි॥
gax:259:සො <pb T=1.452/> පච්චතං නිරයෙ ඝොරරූපෙ, මා කායිකං සාතමලත්ථ කිඤ්චි।
gae:පෙළාය බද්ධො මරණං උපෙතු, යො තාදිසං කම්මකතං න ජානෙ॥
gax:260:සච්චප්පටිඤ්ඤා <pb M=1.341/> තවමෙස හොතු, අක්කොධනො හොහි අනුපනාහී।
gae:සබ්බඤ්ච තෙ නාගකුලං සුපණ්ණා, අග්ගිංව ගිම්හෙසු <n>ගිම්හාසු (සී॰ ස්යා॰ පී॰)</n> විවජ්ජයන්තු॥
gax:261:අනුකම්පසී නාගකුලං ජනින්ද, මාතා යථා සුප්පියං එකපුත්තං।
gae:අහඤ්ච තෙ නාගකුලෙන සද්ධිං, කාහාමි වෙය්යාවටිකං උළාරං॥
gax:262:යොජෙන්තු වෙ රාජරථෙ සුචිත්තෙ, කම්බොජකෙ අස්සතරෙ සුදන්තෙ।
gae:නාගෙ ච යොජෙන්තු සුවණ්ණකප්පනෙ, දක්ඛෙමු නාගස්ස නිවෙසනානි॥
gax:263:භෙරී <pb V=1.255/> මුදිඞ්ගා <n>මුතිඞ්ගා (සී॰ පී॰)</n> පණවා ච සඞ්ඛා, අවජ්ජයිංසු උග්ගසෙනස්ස රඤ්ඤො।
gae:පායාසි රාජා බහුසොභමානො, පුරක්ඛතො නාරිගණස්ස මජ්ඣෙ॥
gax:264:සුවණ්ණචිතකං <pb T=1.453/> භූමිං, අද්දක්ඛි කාසිවඩ්ඪනො।
gae:සොවණ්ණමයපාසාදෙ, වෙළුරියඵලකත්ථතෙ॥
gax:265:ස රාජා පාවිසි බ්යම්හං, චම්පෙය්යස්ස නිවෙසනං।
gae:ආදිච්චවණ්ණසන්නිභං, කංසවිජ්ජු පභස්සරං॥
gax:266:නානාරුක්ඛෙහි සඤ්ඡන්නං, නානාගන්ධසමීරිතං।
gae:සො පාවෙක්ඛි කාසිරාජා, චම්පෙය්යස්ස නිවෙසනං॥
gax:267:පවිට්ඨස්මිං කාසිරඤ්ඤෙ, චම්පෙය්යස්ස නිවෙසනං।
gae:දිබ්බා තූරියා පවජ්ජිංසු, නාගකඤ්ඤා ච නච්චිසුං <n>නච්චයුං (සී॰ පී॰ ක॰)</n>॥
gax:268:තං නාගකඤ්ඤා චරිතං ගණෙන, අන්වාරුහී කාසිරාජා පසන්නො।
gae:නිසීදි සොවණ්ණමයම්හි පීඨෙ, සාපස්සයෙ <n>සොපස්සයෙ (ක॰)</n> චන්දනසාරලිත්තෙ॥
gax:269:සො <pb M=1.342/> තත්ථ භුත්වා ච අථො රමිත්වා, චම්පෙය්යකං කාසිරාජා අවොච।
gax:විමානසෙට්ඨානි ඉමානි තුය්හං, ආදිච්චවණ්ණානි පභස්සරානි।
gae:නෙතාදිසං අත්ථි මනුස්සලොකෙ, කිං පත්ථයං <n>කිමත්ථියං (සී॰ ස්යා॰ පී॰)</n> නාග තපො කරොසි॥
gax:270:තා කම්බුකායූරධරා සුවත්ථා, වට්ටඞ්ගුලී තම්බතලූපපන්නා।
gax:පග්ගය්හ <pb T=1.454/> පායෙන්ති අනොමවණ්ණා, නෙතාදිසං අත්ථි මනුස්සලොකෙ।
gae:කිං පත්ථයං නාග තපො කරොසි॥
gax:271:නජ්ජො ච තෙමා පුථුලොමමච්ඡා, ආටා <n>ආදා (ස්යා॰), අදා (පී॰)</n> සකුන්තාභිරුදා සුතිත්ථා।
gae:නෙතාදිසං අත්ථි මනුස්සලොකෙ, කිං පත්ථයං නාග තපො කරොසි॥
gax:272:කොඤ්චා මයූරා දිවියා ච හංසා, වග්ගුස්සරා කොකිලා සම්පතන්ති।
gae:නෙතාදිසං අත්ථි මනුස්සලොකෙ, කිං පත්ථයං නාග තපො කරොසි॥
gax:273:අම්බා ච සාලා තිලකා ච ජම්බුයො, උද්දාලකා පාටලියො ච ඵුල්ලා।
gae:නෙතාදිසං අත්ථි මනුස්සලොකෙ, කිං පත්ථයං නාග තපො කරොසි॥
gax:274:ඉමා ච තෙ පොක්ඛරඤ්ඤො සමන්තතො, දිබ්බා <n>දිබ්යා (ස්යා॰), දිවියා (පී॰)</n> ච ගන්ධා සතතං පවායන්ති।
gae:නෙතාදිසං අත්ථි මනුස්සලොකෙ, කිං පත්ථයං නාග තපො කරොසි॥
gax:275:න <pb M=1.343/> පුත්තහෙතු න ධනස්ස හෙතු, න <pb T=1.455/> ආයුනො චාපි <n>වාපි (සී॰ පී॰)</n> ජනින්ද හෙතු।
gae:මනුස්සයොනිං අභිපත්ථයානො, තස්මා පරක්කම්ම තපො කරොමි॥
gax:276:ත්වං <pb V=1.256/> ලොහිතක්ඛො විහතන්තරංසො, අලඞ්කතො කප්පිතකෙසමස්සු।
gae:සුරොසිතො ලොහිතචන්දනෙන, ගන්ධබ්බරාජාව දිසා පභාසසි॥
gax:277:දෙවිද්ධිපත්තොසි මහානුභාවො, සබ්බෙහි කාමෙහි සමඞ්ගිභූතො।
gae:පුච්ඡාමි තං නාගරාජෙතමත්ථං, සෙය්යො ඉතො කෙන මනුස්සලොකො॥
gax:278:ජනින්ද නාඤ්ඤත්ර මනුස්සලොකා, සුද්ධී ව සංවිජ්ජති සංයමො වා।
gae:අහඤ්ච ලද්ධාන මනුස්සයොනිං, කාහාමි ජාතිමරණස්ස අන්තං॥
gax:279:අද්ධා හවෙ සෙවිතබ්බා සපඤ්ඤා, බහුස්සුතා යෙ බහුඨානචින්තිනො।
gae:නාරියො ච දිස්වාන තුවඤ්ච නාග, කාහාමි පුඤ්ඤානි අනප්පකානි॥
gax:280:අද්ධා හවෙ සෙවිතබ්බා සපඤ්ඤා, බහුස්සුතා <pb T=1.456/> යෙ බහුඨානචින්තිනො।
gae:නාරියො ච දිස්වාන මමඤ්ච රාජ, කරොහි පුඤ්ඤානි අනප්පකානි॥
gax:281:ඉදඤ්ච මෙ ජාතරූපං පහූතං, රාසී සුවණ්ණස්ස ච තාලමත්තා।
gae:<n>ඉතො හරිත්වා සොවණ්ණඝරානි කාරය, රූපියස්ස ච පාකාරං කරොන්තු (සී॰ ස්යා॰) ඉතො හරිත්වා සොවණ්ණඝරානි, [කාරය] රූපියස්ස ච පාකාරං කරොන්තු (පී॰)</n> ඉතො හරිත්වාන සුවණ්ණඝරානි, කරස්සු රූපියපාකාරං කරොන්තු <n>ඉතො හරිත්වා සොවණ්ණඝරානි කාරය, රූපියස්ස ච පාකාරං කරොන්තු (සී॰ ස්යා॰) ඉතො හරිත්වා සොවණ්ණඝරානි, [කාරය] රූපියස්ස ච පාකාරං කරොන්තු (පී॰)</n>॥
gax:282:මුත්තා <pb M=1.344/> ච <n>මුත්තානඤ්ච (සී॰ ස්යා॰)</n> වාහසහස්සානි පඤ්ච, වෙළුරියමිස්සානි ඉතො හරිත්වා।
gae:අන්තෙපුරෙ භූමියං සන්ථරන්තු, නික්කද්දමා හෙහිති නීරජා ච॥
gax:283:එතාදිසං ආවස රාජසෙට්ඨ, විමානසෙට්ඨං බහු සොභමානං।
gae:බාරාණසිං නගරං ඉද්ධං ඵීතං, රජ්ජඤ්ච කාරෙහි අනොමපඤ්ඤාති॥
cen:චම්පෙය්යජාතකං දසමං।
bod:507:මහාපලොභනජාතකං (11)
gax:284:බ්රහ්මලොකා චවිත්වාන, දෙවපුත්තො මහිද්ධිකො।
gae:රඤ්ඤො පුත්තො උදපාදි, සබ්බකාමසමිද්ධිසු॥
gax:285:කාමා <pb T=1.457/> වා කාමසඤ්ඤා වා, බ්රහ්මලොකෙ න විජ්ජති।
gae:ස්වාස්සු <n>ය්වාස්ස (සී॰)</n> තායෙව සඤ්ඤාය, කාමෙහි විජිගුච්ඡථ॥
gax:286:තස්ස චන්තෙපුරෙ ආසි, ඣානාගාරං සුමාපිතං।
gae:සො තත්ථ පටිසල්ලීනො <n>පටිසල්ලානො (ක॰)</n>, එකො රහසි ඣායථ॥
gax:287:ස රාජා පරිදෙවෙසි, පුත්තසොකෙන අට්ටිතො।
gae:එකපුත්තො චයං මය්හං, න ච කාමානි භුඤ්ජති॥
gax:288:කො නු ඛ්වෙත්ථ <n>ඛෙත්ථ (සී॰ පී॰)</n> උපායො සො, කො වා ජානාති කිඤ්චනං।
gae:යො <n>කො (සී॰ පී॰)</n> මෙ පුත්තං පලොභෙය්ය, යථා කාමානි පත්ථයෙ॥
gax:289:අහු <pb V=1.257/> කුමාරී තත්ථෙව, වණ්ණරූපසමාහිතා।
gae:කුසලා නච්චගීතස්ස, වාදිතෙ ච පදක්ඛිණා॥
gax:290:සා තත්ථ උපසඞ්කම්ම, රාජානං එතදබ්රවි।
gae:අහං ඛො නං පලොභෙය්යං, සචෙ භත්තා භවිස්සති॥
gax:291:තං තථාවාදිනිං රාජා, කුමාරිං එතදබ්රවි।
gae:ත්වඤ්ඤෙව නං පලොභෙහි, තව භත්තා භවිස්සති॥
gax:292:සා <pb M=1.345/> ච අන්තෙපුරං ගන්ත්වා, බහුං කාමුපසංහිතං।
gae:හදයඞ්ගමා පෙමනීයා, චිත්රා ගාථා අභාසථ॥
gax:293:තස්සා ච ගායමානාය, සද්දං සුත්වාන නාරියා।
gae:කාමච්ඡන්දස්ස උප්පජ්ජි, ජනං සො පරිපුච්ඡථ॥
gax:294:කස්සෙසො සද්දො කො වා සො, භණති උච්චාවචං බහුං।
gae:හදයඞ්ගමං පෙමනීයං, අහො <n>අථො (සී॰ පී॰)</n> කණ්ණසුඛං මම॥
gax:295:එසා <pb T=1.458/> ඛො පමදා දෙව, ඛිඩ්ඩා එසා අනප්පිකා <n>අනප්පකා (ක॰)</n>।
gae:සචෙ ත්වං කාමෙ භුඤ්ජෙය්ය, භිය්යො භිය්යො ඡාදෙය්යු තං॥
gax:296:ඉඞ්ඝ ආගච්ඡතොරෙන <n>ආගච්ඡතොරෙනං (ක॰) ආගච්ඡතු + ඔරෙන</n>, අවිදූරම්හි ගායතු।
gae:අස්සමස්ස සමීපම්හි, සන්තිකෙ මය්හං ගායතු॥
gax:297:තිරොකුට්ටම්හි ගායිත්වා, ඣානාගාරම්හි පාවිසි।
gae:බන්ධි නං <n>භන්ධිතුං (ස්යා॰ ක॰)</n> අනුපුබ්බෙන, ආරඤ්ඤමිව කුඤ්ජරං॥
gax:298:තස්ස <n>තස්සා (ස්යා॰)</n> කාමරසං ඤත්වා, ඉස්සාධම්මො අජායථ।
gae:“අහමෙව කාමෙ භුඤ්ජෙය්යං, මා අඤ්ඤො පුරිසො අහු”॥
gax:299:තතො අසිං ගහෙත්වාන, පුරිසෙ හන්තුං උපක්කමි।
gae:අහමෙවෙකො භුඤ්ජිස්සං, මා අඤ්ඤො පුරිසො සියා॥
gax:300:තතො ජානපදා සබ්බෙ, වික්කන්දිංසු සමාගතා।
gae:පුත්තො ත්යායං මහාරාජ, ජනං හෙඨෙත්යදූසකං॥
gax:301:තඤ්ච රාජා විවාහෙසි <n>නිවාහෙසි (ස්යා॰), විහාහෙසි (පී॰)</n>, සම්හා රට්ඨා ච <n>රට්ඨාතො (සී॰ පී॰), රට්ඨතො (ක॰)</n> ඛත්තියො।
gae:යාවතා විජිතං මය්හං, න තෙ වත්ථබ්බ <n>වත්තබ්බ (සී॰ පී॰)</n> තාවදෙ॥
gax:302:තතො සො භරියමාදාය, සමුද්දං උපසඞ්කමි।
gae:පණ්ණසාලං කරිත්වාන, වනමුඤ්ඡාය පාවිසි॥
gax:303:අථෙත්ථ <pb V=1.258/> ඉසි මාගච්ඡි, සමුද්දං උපරූපරි।
gae:සො තස්ස ගෙහං පාවෙක්ඛි, භත්තකාලෙ උපට්ඨිතෙ॥
gax:304:තඤ්ච <pb M=1.346/> භරියා පලොභෙසි, පස්ස යාව සුදාරුණං।
gae:චුතො සො බ්රහ්මචරියම්හා, ඉද්ධියා පරිහායථ॥
gax:305:රාජපුත්තො <pb T=1.459/> ච උඤ්ඡාතො, වනමූලඵලං බහුං।
gae:සායං කාජෙන <n>කාචෙන (පී॰)</n> ආදාය, අස්සමං උපසඞ්කමි॥
gax:306:ඉසී ච ඛත්තියං දිස්වා, සමුද්දං උපසඞ්කමි।
gae:“වෙහායසං ගමිස්ස”න්ති, සීදතෙ සො මහණ්ණවෙ॥
gax:307:ඛත්තියො ච ඉසිං දිස්වා, සීදමානං මහණ්ණවෙ।
gae:තස්සෙව අනුකම්පාය, ඉමා ගාථා අභාසථ॥
gax:308:අභිජ්ජමානෙ වාරිස්මිං, සයං ආගම්ම ඉද්ධියා।
gae:මිස්සීභාවිත්ථියා ගන්ත්වා, සංසීදසි මහණ්ණවෙ॥
gax:309:ආවට්ටනී මහාමායා, බ්රහ්මචරියවිකොපනා।
gae:සීදන්ති නං විදිත්වාන, ආරකා පරිවජ්ජයෙ॥
gax:310:අනලා මුදුසම්භාසා, දුප්පූරා තා නදීසමා।
gae:සීදන්ති නං විදිත්වාන, ආරකා පරිවජ්ජයෙ॥
gax:311:යං එතා උපසෙවන්ති, ඡන්දසා වා ධනෙන වා।
gae:ජාතවෙදොව සං ඨානං, ඛිප්පං අනුදහන්ති නං॥
gax:312:ඛත්තියස්ස වචො සුත්වා, ඉසිස්ස නිබ්බිදා අහු।
gae:ලද්ධා පොරාණකං මග්ගං, ගච්ඡතෙ සො විහායසං॥
gax:313:ඛත්තියො ච ඉසිං දිස්වා, ගච්ඡමානං විහායසං।
gae:සංවෙගං අලභී ධීරො, පබ්බජ්ජං සමරොචයි॥
gax:314:තතො සො පබ්බජිත්වාන, කාමරාගං විරාජයි।
gae:කාමරාගං <pb T=1.460/> විරාජෙත්වා, බ්රහ්මලොකූපගො අහූති॥
cen:මහාපලොභනජාතකං එකාදසමං।
bod:508:පඤ්චපණ්ඩිතජාතකං (12)
gax:315:පඤ්ච <pb M=1.347/> පණ්ඩිතා සමාගතාත්ථ, පඤ්හා මෙ පටිභාති තං සුණාථ।
gae:නින්දියමත්ථං පසංසියං වා, කස්සෙවාවිකරෙය්ය <n>කස්ස වාවීකරෙය්ය (ක॰)</n> ගුය්හමත්ථං॥
gax:316:ත්වං <pb V=1.259/> ආවිකරොහි භූමිපාල, භත්තා භාරසහො තුවං වදෙ තං।
gae:තව ඡන්දරුචීනි <n>ඡන්දඤ්ච රුචිඤ්ච (සී॰ පී॰)</n> සම්මසිත්වා, අථ වක්ඛන්ති ජනින්ද පඤ්ච ධීරා॥
gax:317:යා සීලවතී අනඤ්ඤථෙය්යා <n>අනඤ්ඤධෙය්යා (සී॰ පී॰)</n>, භත්තුච්ඡන්දවසානුගා (පියා) <n>( ) නත්ථි සී॰ පී॰ පොත්ථකෙසු</n> මනාපා।
gae:නින්දියමත්ථං පසංසියං වා, භරියායාවිකරෙය්ය <n>භරියාය වාවීකරෙය්ය (ක॰)</n> ගුය්හමත්ථං॥
gax:318:යො කිච්ඡගතස්ස ආතුරස්ස, සරණං හොති ගතී පරායනඤ්ච।
gae:නින්දියමත්ථං පසංසියං වා, සඛිනො වාවිකරෙය්ය ගුය්හමත්ථං॥
gax:319:ජෙට්ඨො <pb T=1.461/> <n>යො ජෙට්ඨො (ස්යා॰)</n> අථ මජ්ඣිමො කනිට්ඨො, යො <n>සො (සී॰ ස්යා॰ පී॰)</n> චෙ සීලසමාහිතො ඨිතත්තො।
gae:නින්දියමත්ථං පසංසියං වා, භාතු වාවීකරෙය්ය ගුය්හමත්ථං॥
gax:320:යො වෙ පිතුහදයස්ස පද්ධගූ <n>පත්ථගූ (ස්යා॰), පත්තගූ (ක॰)</n>, අනුජාතො පිතරං අනොමපඤ්ඤො।
gae:නින්දියමත්ථං පසංසියං වා, පුත්තස්සාවිකරෙය්ය <n>පුත්තස්ස වාවීකරෙය්ය (ක॰)</n> ගුය්හමත්ථං॥
gax:321:මාතා <pb M=1.348/> ද්විපදාජනින්දසෙට්ඨ, යා නං <n>යො තං (සී॰ පී॰)</n> පොසෙති ඡන්දසා පියෙන।
gae:නින්දියමත්ථං පසංසියං වා, මාතුයාවීකරෙය්ය <n>මාතුයා වාවීකරෙය්ය (ක॰)</n> ගුය්හමත්ථං॥
gax:322:ගුය්හස්ස හි ගුය්හමෙව සාධු, න හි ගුය්හස්ස පසත්ථමාවිකම්මං।
gae:අනිප්ඵන්නතා <n>අනිප්ඵාදාය (සී॰ පී॰), අනිප්ඵන්නතාය (ස්යා॰), ආ නිප්ඵාදා (?)</n> සහෙය්ය ධීරො, නිප්ඵන්නොව <n>නිප්ඵන්නත්ථො (සී॰ පී॰), නිප්ඵන්නත්ථොව (ස්යා॰)</n> යථාසුඛං භණෙය්ය॥
gax:323:කිං ත්වං විමනොසි රාජසෙට්ඨ, ද්විපදජනින්ද <n>දිපදින්ද (සී॰ ස්යා॰ පී॰)</n> වචනං සුණොම මෙතං <n>නෙතං (සී॰ පී॰), තෙතං (ස්යා॰)</n>।
gae:කිං චින්තයමානො දුම්මනොසි, නූන දෙව අපරාධො අත්ථි මය්හං॥
gax:324:“පණ්හෙ <pb T=1.462/> <n>පඤ්ඤො (සී॰ පී॰), පඤ්හෙ (ස්යා॰), පන්හෙ (ක॰)</n> වජ්ඣො මහොසධො”ති, ආණත්තො මෙ වධාය භූරිපඤ්ඤො।
gae:තං චින්තයමානො දුම්මනොස්මි, න හි දෙවී අපරාධො අත්ථි තුය්හං॥
gax:325:අභිදොසගතො දානි එහිසි, කිං සුත්වා කිං සඞ්කතෙ මනො තෙ।
gae:කො තෙ කිමවොච භූරිපඤ්ඤ, ඉඞ්ඝ වචනං සුණොම බ්රූහි මෙතං॥
gax:326:“පණ්හෙ වජ්ඣො මහොසධො”ති, යදි තෙ මන්තයිතං ජනින්ද දොසං।
gae:භරියාය රහොගතො අසංසි, ගුය්හං පාතුකතං සුතං මමෙතං॥
gax:327:යං <pb M=1.349/> සාලවනස්මිං සෙනකො, පාපකම්මං අකාසි අසබ්භිරූපං।
gae:සඛිනොව රහොගතො අසංසි, ගුය්හං පාතුකතං සුතං මමෙතං॥
gax:328:පුක්කුස <n>පක්කුස (ක॰) ජා॰ 1.7.41 පණ්ණජාතකෙ පස්සිතබ්බං</n> පුරිසස්ස තෙ ජනින්ද, උප්පන්නො රොගො අරාජයුත්තො।
gae:භාතුඤ්ච <n>භාතුච්ච (සී॰ පී॰), භාතුව (ස්යා॰)</n> රහොගතො අසංසි, ගුය්හං පාතුකතං සුතං මමෙතං॥
gax:329:ආබාධොයං <pb T=1.463/> අසබ්භිරූපො, කාමින්දො <n>කාවින්දො (සී॰ පී॰)</n> නරදෙවෙන ඵුට්ඨො।
gae:පුත්තස්ස රහොගතො අසංසි, ගුය්හං පාතුකතං සුතං මමෙතං॥
gax:330:අට්ඨවඞ්කං <pb V=1.260/> මණිරතනං උළාරං, සක්කො තෙ අදදා පිතාමහස්ස।
gax:දෙවින්දස්ස ගතං තදජ්ජ හත්ථං <n>දෙවින්දස්ස තදජ්ජ හත්ථගතං (ක॰)</n>, මාතුඤ්ච රහොගතො අසංසි।
gae:ගුය්හං පාතුකතං සුතං මමෙතං॥
gax:331:ගුය්හස්ස හි ගුය්හමෙව සාධු, න හි ගුය්හස්ස පසත්ථමාවිකම්මං।
gae:අනිප්ඵන්නතා සහෙය්ය ධීරො, නිප්ඵන්නොව යථාසුඛං භණෙය්ය॥
gax:332:න ගුය්හමත්ථං විවරෙය්ය, රක්ඛෙය්ය නං යථා නිධිං।
gae:න හි පාතුකතො සාධු, ගුය්හො අත්ථො පජානතා॥
gax:333:ථියා ගුය්හං න සංසෙය්ය, අමිත්තස්ස ච පණ්ඩිතො।
gae:යො චාමිසෙන සංහීරො, හදයත්ථෙනො ච යො නරො॥
gax:334:ගුය්හමත්ථං අසම්බුද්ධං, සම්බොධයති යො නරො।
gae:මන්තභෙදභයා තස්ස, දාසභූතො තිතික්ඛති॥
gax:335:යාවන්තො <pb M=1.350/> පුරිසස්සත්ථං, ගුය්හං ජානන්ති මන්තිනං।
gae:තාවන්තො <pb T=1.464/> තස්ස උබ්බෙගා, තස්මා ගුය්හං න විස්සජෙ॥
gax:336:විවිච්ච භාසෙය්ය දිවා රහස්සං, රත්තිං ගිරං නාතිවෙලං පමුඤ්චෙ।
gae:උපස්සුතිකා හි සුණන්ති මන්තං, තස්මා මන්තො ඛිප්පමුපෙති භෙදන්ති॥
cen:පඤ්චපණ්ඩිතජාතකං ද්වාදසමං।
bod:509:හත්ථිපාලජාතකං (13)
gax:337:චිරස්සං වත පස්සාම, බ්රාහ්මණං දෙවවණ්ණිනං।
gae:මහාජටං ඛාරිධරං <n>භාරධරං (පී॰)</n>, පඞ්කදන්තං රජස්සිරං॥
gax:338:චිරස්සං වත පස්සාම, ඉසිං ධම්මගුණෙ රතං।
gae:කාසායවත්ථවසනං, වාකචීරං පටිච්ඡදං॥
gax:339:ආසනං උදකං පජ්ජං, පටිගණ්හාතු නො භවං।
gae:අග්ඝෙ භවන්තං පුච්ඡාම, අග්ඝං කුරුතු නො භවං॥
gax:340:අධිච්ච වෙදෙ පරියෙස විත්තං, පුත්තෙ ගහෙ <n>ගෙහෙ (සී॰ ස්යා॰ පී॰)</n> තාත පතිට්ඨපෙත්වා।
gae:ගන්ධෙ රසෙ පච්චනුභුය්ය <n>පච්චනුභොත්ව (ස්යා॰), පච්චනුභුත්ව (පී॰)</n> සබ්බං, අරඤ්ඤං සාධු මුනි සො පසත්ථො॥
gax:341:වෙදා න සච්චා න ච විත්තලාභො, න පුත්තලාභෙන ජරං විහන්ති।
gae:ගන්ධෙ <pb T=1.465/> රසෙ මුච්චන <n>මුඤ්චන (සී॰ ක॰)</n> මාහු සන්තො, සකම්මුනා <n>සකම්මනා (සී॰ පී॰)</n> හොති ඵලූපපත්ති॥
gax:342:අද්ධා හි සච්චං වචනං තවෙතං, සකම්මුනා හොති ඵලූපපත්ති।
gae:ජිණ්ණා ච මාතාපිතරො තවීමෙ <n>තවෙමෙ (සී॰), තව යිමෙ (ස්යා॰ පී॰)</n>, පස්සෙය්යුං තං වස්සසතං අරොගං <n>අරොග්යං (ස්යා॰ ක॰)</n>॥
gax:343:යස්සස්ස <pb V=1.261/> <pb M=1.351/> සක්ඛී මරණෙන රාජ, ජරාය මෙත්තී නරවීරසෙට්ඨ।
gae:යො චාපි ජඤ්ඤා න මරිස්සං කදාචි, පස්සෙය්යුං තං වස්සසතං අරොගං॥
gax:344:යථාපි නාවං පුරිසො දකම්හි, එරෙති චෙ නං උපනෙති තීරං।
gae:එවම්පි බ්යාධී සතතං ජරා ච, උපනෙති මච්චං <n>මච්චු (ස්යා॰ පී॰)</n> වසමන්තකස්ස॥
gax:345:පඞ්කො ච කාමා පලිපො ච කාමා, මනොහරා දුත්තරා මච්චුධෙය්යා।
gae:එතස්මිං පඞ්කෙ පලිපෙ බ්යසන්නා <n>විසන්නා (ස්යා॰ ක॰)</n>, හීනත්තරූපා න තරන්ති පාරං॥
gax:346:අයං පුරෙ ලුද්දමකාසි කම්මං, ස්වායං ගහීතො න හි මොක්ඛිතො මෙ।
gae:ඔරුන්ධියා <pb T=1.466/> නං පරිරක්ඛිස්සාමි, මායං පුන ලුද්දමකාසි කම්මං॥
gax:347:ගවංව <n>ගාවංව (සී॰)</n> නට්ඨං පුරිසො යථා වනෙ, අන්වෙසතී <n>පරියෙසතී (සී॰ පී॰)</n> රාජ අපස්සමානො।
gae:එවං නට්ඨො එසුකාරී මමත්ථො, සොහං කථං න ගවෙසෙය්යං රාජ॥
gax:348:හිය්යොති හිය්යති <n>හීයොති හීයති (සී॰)</n> පොසො, පරෙති පරිහායති।
gae:අනාගතං නෙතමත්ථීති ඤත්වා, උප්පන්නඡන්දං කො පනුදෙය්ය ධීරො॥
gax:349:පස්සාමි වොහං දහරං <n>දහරී (ස්යා॰ පී॰ ක॰)</n> කුමාරිං, මත්තූපමං කෙතකපුප්ඵනෙත්තං।
gae:අභුත්තභොගෙ <n>අභුත්ව භොගෙ (ස්යා॰ ක॰ අට්ඨ॰), අභුත්ව භොගෙ (පී॰), භොගෙ අතුත්වා (ක॰)</n> පඨමෙ වයස්මිං, ආදාය මච්චු වජතෙ කුමාරිං॥
gax:350:යුවා <pb M=1.352/> සුජාතො සුමුඛො සුදස්සනො, සාමො කුසුම්භපරිකිණ්ණමස්සු।
gae:හිත්වාන කාමෙ පටිකච්ච <n>පටිගච්ච (සී॰), පටිගච්ඡ (ස්යා॰ පී॰)</n> ගෙහං, අනුජාන මං පබ්බජිස්සාමි දෙව॥
gax:351:සාඛාහි රුක්ඛො ලභතෙ සමඤ්ඤං, පහීනසාඛං පන ඛාණුමාහු।
gae:පහීනපුත්තස්ස මමජ්ජ භොති, වාසෙට්ඨි <pb T=1.467/> භික්ඛාචරියාය කාලො॥
gax:352:අඝස්මි කොඤ්චාව යථා හිමච්චයෙ, කතානි <n>තන්තානි (සී॰ පී॰)</n> ජාලානි පදාලිය <n>පදාලෙය්ය (සී॰)</n> හංසා।
bod:ගච්ඡන්ති පුත්තා ච පතී ච මය්හං, සාහං කථං නානුවජෙ පජානං॥
gax:353:එතෙ භුත්වා වමිත්වා ච, පක්කමන්ති විහඞ්ගමා।
gae:යෙ ච භුත්වාන වමිංසු, තෙ මෙ හත්ථත්ත <n>හත්ථත්ථ (සී॰ ස්යා॰ පී॰)</n> මාගතා॥
gax:354:අවමී බ්රාහ්මණො කාමෙ, සො <n>තෙ (සී॰ පී॰)</n> ත්වං පච්චාවමිස්සසි।
gae:වන්තාදො පුරිසො රාජ, න සො හොති පසංසියො॥
gax:355:පඞ්කෙ ච <n>පඞ්කෙව (සී॰ පී॰)</n> පොසං පලිපෙ බ්යසන්නං, බලී යථා දුබ්බලමුද්ධරෙය්ය।
gae:එවම්පි මං ත්වං උදතාරි භොති, පඤ්චාලි ගාථාහි සුභාසිතාහි॥
gax:356:ඉදං වත්වා මහාරාජා, එසුකාරී දිසම්පති।
gae:රට්ඨං හිත්වාන පබ්බජි, නාගො ඡෙත්වාව බන්ධනං॥
gax:357:රාජා <pb V=1.262/> ච පබ්බජ්ජමරොචයිත්ථ, රට්ඨං පහාය නරවීරසෙට්ඨො।
gae:තුවම්පි නො හොති යථෙව රාජා, අම්හෙහි ගුත්තා අනුසාස රජ්ජං॥
gax:358:රාජා <pb M=1.353/> ච පබ්බජ්ජමරොචයිත්ථ, රට්ඨං <pb T=1.468/> පහාය නරවීරසෙට්ඨො।
gae:අහම්පි එකා <n>එකාව (සී॰)</n> චරිස්සාමි ලොකෙ, හිත්වාන කාමානි මනොරමානි॥
gax:359:රාජා ච පබ්බජ්ජමරොචයිත්ථ, රට්ඨං පහාය නරවීරසෙට්ඨො।
gae:අහම්පි එකා චරිස්සාමි ලොකෙ, හිත්වාන කාමානි යථොධිකානි॥
gax:360:අච්චෙන්ති කාලා තරයන්ති රත්තියො, වයොගුණා අනුපුබ්බං ජහන්ති।
gae:අහම්පි එකා චරිස්සාමි ලොකෙ, හිත්වාන කාමානි මනොරමානි॥
gax:361:අච්චෙන්ති කාලා තරයන්ති රත්තියො, වයොගුණා අනුපුබ්බං ජහන්ති।
gae:අහම්පි එකා චරිස්සාමි ලොකෙ, හිත්වාන කාමානි යථොධිකානි॥
gax:362:අච්චෙන්ති කාලා තරයන්ති රත්තියො, වයොගුණා අනුපුබ්බං ජහන්ති।
gae:අහම්පි එකා චරිස්සාමි ලොකෙ, සීතිභූතා <n>සීතීභූතා (සී॰)</n> සබ්බමතිච්ච සඞ්ගන්ති॥
cen:හත්ථිපාලජාතකං තෙරසමං।
bod:510:අයොඝරජාතකං (14)
gax:363:යමෙකරත්තිං <pb T=1.469/> පඨමං, ගබ්භෙ වසති මාණවො।
gae:අබ්භුට්ඨිතොව සො යාති <n>සයති (සී॰ පී॰), ස යාති (කත්ථචි)</n>, සගච්ඡං න නිවත්තති॥
gax:364:න <pb M=1.354/> යුජ්ඣමානා න බලෙනවස්සිතා, නරා න ජීරන්ති න චාපි මිය්යරෙ।
gae:සබ්බං හිදං <n>හි තං (සී॰ පී॰)</n> ජාතිජරායුපද්දුතං, තං මෙ මතී හොති චරාමි ධම්මං॥
gax:365:චතුරඞ්ගිනිං සෙනං සුභිංසරූපං, ජයන්ති රට්ඨාධිපතී පසය්හ।
gae:න මච්චුනො ජයිතුමුස්සහන්ති, තං මෙ මතී හොති චරාමි ධම්මං॥
gax:366:හත්ථීහි අස්සෙහි රථෙහි පත්තිභි, පරිවාරිතා මුච්චරෙ එකච්චෙය්යා <n>එකචෙය්යා (සී॰ පී॰)</n>।
gae:න මච්චුනො <n>න මච්චුතො (සී॰)</n> මුච්චිතුමුස්සහන්ති, තං මෙ මතී හොති චරාමි ධම්මං॥
gax:367:හත්ථීහි අස්සෙහි රථෙහි පත්තිභි, සූරා <n>පුරා (ක॰)</n> පභඤ්ජන්ති පධංසයන්ති।
gae:න මච්චුනො භඤ්ජිතුමුස්සහන්ති, තං මෙ මතී හොති චරාමි ධම්මං॥
gax:368:මත්තා ගජා භින්නගළා <n>පභින්නගලා (සී॰)</n> පභින්නා, නගරානි <pb T=1.470/> මද්දන්ති ජනං හනන්ති।
gae:න මච්චුනො මද්දිතුමුස්සහන්ති, තං මෙ මතී හොති චරාමි ධම්මං॥
gax:369:ඉස්සාසිනො කතහත්ථාපි වීරා <n>වීරා (සී॰ පී॰)</n>, දූරෙපාතී <n>පතී (ක॰)</n> අක්ඛණවෙධිනොපි।
gae:න මච්චුනො විජ්ඣිතුමුස්සහන්ති, තං මෙ මතී හොති චරාමි ධම්මං॥
gax:370:සරානි <pb V=1.263/> ඛීයන්ති සසෙලකානනා, සබ්බං හිදං <n>හි තං (සී॰ පී॰), පිතං (ස්යා॰)</n> ඛීයති දීඝමන්තරං।
gae:සබ්බං හිදං <n>හි තං (සී॰ පී॰), පිතං (ස්යා॰)</n> භඤ්ජරෙ කාලපරියායං, තං මෙ මතී හොති චරාමි ධම්මං॥
gax:371:සබ්බෙ <pb M=1.355/> සමෙවං හි නරානනාරිනං <n>නරානරීනං (පී॰), නාරී නරානං (ස්යා॰), නරනාරීනං (ක॰)</n>, චලාචලං පාණභුනොධ ජීවිතං।
gae:පටොව ධුත්තස්ස දුමොව කූලජො, තං මෙ මතී හොති චරාමි ධම්මං॥
gax:372:දුමප්ඵලානෙව පතන්ති මාණවා, දහරා ච වුද්ධා ච සරීරභෙදා।
gae:නාරියො නරා මජ්ඣිමපොරිසා ච, තං මෙ මතී හොති චරාමි ධම්මං॥
gax:373:නායං වයො තාරකරාජසන්නිභො, යදබ්භතීතං <pb T=1.471/> ගතමෙව දානි තං।
gae:ජිණ්ණස්ස හී නත්ථි රතී කුතො සුඛං, තං මෙ මතී හොති චරාමි ධම්මං॥
gax:374:යක්ඛා පිසාචා අථවාපි පෙතා, කුපිතාතෙ <n>කුපිතාපි තෙ (සී॰ පී॰)</n> අස්සසන්ති මනුස්සෙ।
gae:න මච්චුනො අස්සසිතුස්සහන්ති, තං මෙ මතී හොති චරාමි ධම්මං॥
gax:375:යක්ඛෙ පිසාචෙ අථවාපි පෙතෙ, කුපිතෙපි තෙ නිජ්ඣපනං කරොන්ති।
gae:න මච්චුනො නිජ්ඣපනං කරොන්ති, තං මෙ මතී හොති චරාමි ධම්මං॥
gax:376:අපරාධකෙ දූසකෙ හෙඨකෙ ච, රාජානො දණ්ඩෙන්ති විදිත්වාන දොසං।
gae:න මච්චුනො දණ්ඩයිතුස්සහන්ති, තං මෙ මතී හොති චරාමි ධම්මං॥
gax:377:අපරාධකා දූසකා හෙට්ඨකා ච, ලභන්ති තෙ රාජිනො නිජ්ඣපෙතුං।
gae:න මච්චුනො නිජ්ඣපනං කරොන්ති, තං මෙ මතී හොති චරාමි ධම්මං॥
gax:378:න <pb M=1.356/> ඛත්තියොති න ච බ්රාහ්මණොති, න <pb T=1.472/> අඩ්ඪකා බලවා තෙජවාපි।
gae:න මච්චුරාජස්ස අපෙක්ඛමත්ථි, තං මෙ මතී හොති චරාමි ධම්මං॥
gax:379:සීහා ච බ්යග්ඝා ච අථොපි දීපියො, පසය්හ ඛාදන්ති විප්ඵන්දමානං।
gae:න මච්චුනො ඛාදිතුමුස්සහන්ති, තං මෙ මතී හොති චරාමි ධම්මං॥
gax:380:මායාකාරා රඞ්ගමජ්ඣෙ කරොන්තා, මොහෙන්ති චක්ඛූනි ජනස්ස තාවදෙ।
gae:න මච්චුනො මොහයිතුස්සහන්ති, තං මෙ මතී හොති චරාමි ධම්මං॥
gax:381:ආසීවිසා කුපිතා උග්ගතෙජා, ඩංසන්ති මාරෙන්තිපි තෙ මනුස්සෙ।
gae:න මච්චුනො ඩංසිතුමුස්සහන්ති, තං මෙ මතී හොති චරාමි ධම්මං॥
gax:382:ආසීවිසා කුපිතා යං ඩංසන්ති, තිකිච්ඡකා තෙස විසං හනන්ති।
gae:න මච්චුනො දට්ඨවිසං <n>දට්ඨස්ස විසං (ක॰)</n> හනන්ති, තං මෙ මතී හොති චරාමි ධම්මං॥
gax:383:ධම්මන්තරී වෙත්තරණී <n>වෙතරණී (සී॰ පී॰)</n> ච භොජො, විසානි <pb T=1.473/> හන්ත්වාන භුජඞ්ගමානං।
gae:සුය්යන්ති තෙ කාලකතා තථෙව, තං මෙ මතී හොති චරාමි ධම්මං॥
gax:384:විජ්ජාධරා <pb V=1.264/> ඝොරමධීයමානා, අදස්සනං ඔසධෙහි වජන්ති।
gae:න මච්චුරාජස්ස වජන්තදස්සනං <n>වජන්ති අදස්සනං (ස්යා॰ ක॰)</n>, තං මෙ මතී හොති චරාමි ධම්මං॥
gax:385:ධම්මො <pb M=1.357/> හවෙ රක්ඛති ධම්මචාරිං, ධම්මො සුචිණ්ණො සුඛමාවහාති।
gae:එසානිසංසො ධම්මෙ සුචිණ්ණෙ, න දුග්ගතිං ගච්ඡති ධම්මචාරී॥
gax:386:න හි ධම්මො අධම්මො ච, උභො සමවිපාකිනො।
gae:අධම්මො නිරයං නෙති, ධම්මො පාපෙති සුග්ගතින්ති॥
cen:අයොඝරජාතකං චුද්දසමං।
bod:තස්සුද්දානං –
gax:මාතඞ්ග සම්භූත සිවි සිරිමන්තො, රොහණ හංස සත්තිගුම්බො භල්ලාතිය।
gae:සොමනස්ස චම්පෙය්ය බ්රහ්ම පඤ්ච-පණ්ඩිත චිරස්සංවත අයොඝරාති॥
cen:වීසතිනිපාතං නිට්ඨිතං।
