cha:වීසතිමො පරිච්ඡෙදො
sub:20:කලාපකථා
gax:754:ඉති <pb V=.73/> වුත්තප්පකාරෙන, සබ්බං රූපම්පි පිණ්ඩිතං।
gae:සහවුත්තිනියාමෙන, එකවීසවිධං කථං॥
gax:755:කම්මං චිත්තොතුකාහාරසමුට්ඨානා යථාක්කමං।
gae:නව ඡ චතුරො ද්වෙ ච, <b>කලාපා එකවීසති</b>॥
gax:756:ජීවිතඤ්චාවිනිබ්භොග-රූපානි ච යථාක්කමං।
gae:චක්ඛාදිකෙහි යොජෙත්වා, දසකා අට්ඨ දීපිතා॥
gax:757:චක්ඛුසොතඝානජිව්හාදසකා ච චතුබ්බිධා।
gae:කායිත්ථිපුම්භාවවත්ථුදසකා ච තථාපරෙ॥
gax:758:ජීවිතෙනාවිනිබ්භොගරූපානි නවකන්ති ච।
gae:<b>නවෙ</b>තෙ කම්මජා නාම, කලාපා සමුදීරිතා॥
gax:759:අවිනිබ්භොගරූපානි, සුද්ධට්ඨකමථාපරං।
gae:කායවිඤ්ඤත්තිනවකං, කායවිඤ්ඤත්තියා සහ॥
gax:760:වචීවිඤ්ඤත්තිදසකං, සද්දෙන සහවුත්තිතො।
gae:ලහුතාදෙකාදසකං, තිණ්ණන්නං සහ සම්භවා॥
gax:761:කායවිඤ්ඤත්තිලහුතාදීහි ද්වාදසකං භවෙ।
gae:වචීවිඤ්ඤත්තිලහුතාදීහි තෙරසකං තථා॥
gax:762:ඉති චිත්තසමුට්ඨානා, කලාපා <b>ඡ</b> පකාසිතා।
gae:රූපාකාරවිකාරම්පි, සඞ්ගහෙත්වා යථාරහං॥
gax:763:සුද්ධට්ඨකං <pb M=.67/> තු පඨමං, සද්දෙන නවකං භවෙ।
gae:ලහුතාදෙකාදසකං, ලහුතාදීහි තීහිපි॥
gax:764:සද්දෙන <pb V=.74/> ලහුතාදීහි, තථා ද්වාදසකන්ති ච।
gae:කලාපා උතුසම්භූතා, <b>චතුධාව</b> පකිත්තිතා॥
gax:765:සුද්ධට්ඨකඤ්ච පඨමං, ආහාරජමථාපරං।
gae:ලහුතාදෙකාදසකං, ඉති <b>ද්වෙ</b> ඔජජා මතා॥
gax:766:කලාපානං පරිච්ඡෙදලක්ඛණත්තා විචක්ඛණා।
gae:න කලාපඞ්ගමිච්චාහු, ආකාසං ලක්ඛණානි ච॥
gax:767:තත්ථ චෙකූනනවුති, තෙසට්ඨි ච යථාක්කමං।
gae:තාලීසෙකූනවීසා ච, කලාපඞ්ගානි තානි ච॥
gax:768:ලක්ඛණාකාසරූපානි, කලාපෙසු තහිං තහිං।
gae:පඤ්ච පඤ්චෙති රූපානි, තිසතං සොළසාධිකං॥
gax:769:අගහීතග්ගහණෙන, අට්ඨවීසවිධානිපි।
gae:රූපකොට්ඨාසනාමෙන, පඤ්චවීසති භාවයෙ॥
gax:770:භූතත්තයං තු ඵොට්ඨබ්බං, කත්වාපචයසන්තතිං।
gae:ජාතිමෙකඤ්ච කත්වා වා, විනාථ හදයං තහිං॥
gax:771:<b>ධම්මසඞ්ගණියං</b> හෙතං, රූපකණ්ඩෙ සරූපතො।
gae:වත්ථුරූපං න නිද්දිට්ඨං, <b>පට්ඨානෙ</b> දෙසිතං තු තං॥
gax:772:ද්වෙ සද්දනවකා චෙව,
gax:තයො සුද්ධට්ඨකාපි ච।
gax:ද්වෙ ද්වෙ චිත්තොතුසම්භූතා,
gae:එකො ආහාරජොති ච॥
gax:773:තෙසමුට්ඨානිකා පඤ්ච, කම්මජානි නවෙති ච।
gae:රූපරූපවසෙනෙතෙ, කලාපා චුද්දසෙරිතා॥
gax:774:දසකෙස්වෙව සඞ්ගය්හ, ජීවිතනවකං තහිං।
gae:භාවද්දසකමෙකං වා, කත්වා වත්ථුං විනා තථා॥
gax:775:සද්දා <pb M=.68/> <pb V=.75/> චිත්තොතුජා ද්වෙව, තෙසමුට්ඨානිකා තයො।
gae:සුද්ධට්ඨකා ච සත්තෙව, කම්මජා දසකානි ච॥
gax:776:ඡන්නවූතිවිධං තත්ථ, රූපං භාසන්ති පණ්ඩිතා।
gae:අගහීතග්ගහණෙන, අට්ඨාරසවිධං භවෙ॥
gax:777:තෙසමෙව කලාපානං, සත්තකච්ඡක්කපඤ්චකා।
gae:චතුක්කා ච තිකද්විකා, එකකා ච යථාරහං॥
gax:778:ද්වෙ සත්ත නව ඡ තයො, තයොපි ච යථාක්කමං।
gae:චත්තාරොති චතුත්තිංස, සහවුත්තිකරාසයො॥
gax:779:චක්ඛුසොතඝානජිව්හා-කායවත්ථුවසා සියුං।
gae:ඉත්ථිපුම්භාවදසකසහිතා <b>සත්තකා ද්විධා</b>॥
gax:780:චක්ඛුසොතඝානහීනා, පච්චෙකං ද්වෙ සභාවකා।
gae:අභාවතො භාවහීනො, ඉත්ථං <b>ඡක්කාපි සත්තධා</b>॥
gax:781:චක්ඛුසොතවිහීනා ච,
gax:චක්ඛුඝානවිහීනකා।
gax:සොතඝානවිහීනා ච,
gae:සභාවා ද්වෙ තයො තයො॥
gax:782:චක්ඛාදෙකෙකතො හීනා,
gax:තිවිධාපි අභාවතො।
gax:ඉච්චෙවං <b>පඤ්චකා</b> නාම,
gae:<b>නවකා</b> රාසයො සියුං॥
gax:783:චක්ඛාදිත්තයහීනාව, එකතො ද්වෙ සභාවකා।
gae:චක්ඛාදිත්තයතො ද්වීහි, තයො හීනා අභාවකා॥
gax:784:රූපලොකෙ චක්ඛුසොත-වත්ථුජීවිතනවකා।
gae:චත්තාරොව කලාපාති, <b>චතුක්කා ඡ</b> යථාරහං॥
gax:785:ජිව්හාකායවත්ථුවසා <pb M=.69/> <pb V=.76/>,
gax:අභාවො ද්වෙ සභාවකා।
gax:කායභාවවත්ථුවසා,
gae:ඉති හොන්ති <b>තයො තිකා</b>॥
gax:786:කායවත්ථුවසෙනෙකො, ද්වෙ ච චිත්තොතුසම්භවා।
gae:සද්දනවකට්ඨකාති, <b>දුකා</b> ච <b>තිවිධා</b> සියුං॥
gax:787:ජීවිතනවකඤ්චෙකං, තෙසමුට්ඨානිකානි ච।
gae:සුද්ධට්ඨකානි තීණීති, <b>චත්තාරො එකකා</b> සියුං॥
gax:788:<b>චතුත්තිංස</b> පනිච්චෙතෙ, සන්ධියඤ්ච පවත්තියං।
gae:රූපරූපකලාපානං, රාසයො හොන්ති සම්භවා॥
gax:789:සත්තති සට්ඨිමිච්චෙවමාදිනා ච යථාරහං।
gae:කලාපරාසිරූපානි, තත්ථ තත්ථ විභාවයෙ॥
gax:790:සොළස පඤ්චදසෙතිආදිභෙදවසාපි ච।
gae:අගහීතග්ගහණෙන, තත්ථ තත්ථ විනිද්දිසෙ॥
gax:791:චතුචත්තාලීසසතං, කලාපා හොන්ති පිණ්ඩිතා।
gae:ඡබ්බීස තත්ථ රූපානි, සහස්සඤ්ච චතුස්සතං॥
gax:792:ඉච්චාපායචතුක්කෙ ච, කාමෙ සුගතිසත්තකෙ।
gae:රූපෙ ච පඤ්චදසකෙ, අසඤ්ඤාපායභූමියං॥
gax:793:චතුකොට්ඨාසිකෙස්වෙව, සත්තවීසවිධෙසුපි।
gae:ජාතිට්ඨානෙසු සත්තානං, සන්ධියඤ්ච පවත්තියං॥
gax:794:ඉන්ද්රියබද්ධසන්තානෙ, තථානින්ද්රියකම්හි ච।
gae:බහිසඞ්ඛාරසන්තානෙ, මතකායෙ ච සම්භවා॥
gax:795:ලබ්භමානකලාපා ච, කලාපානඤ්ච රාසයො।
gae:තත්ථ විත්ථාරසඞ්ඛෙපා, රූපානං ගණනාපි ච॥
gax:796:එත්ථ <pb M=.70/> <pb V=.77/> රූපා අවුත්තා හි, යථාවුත්තානුසාරතො।
gae:විත්ථාරෙත්වාන විඤ්ඤෙය්යා, සබ්බථාපි ච විඤ්ඤුනාති॥
cen:ඉති රූපවිභාගෙ කලාපකථා නිට්ඨිතා।
cen:වීසතිමො පරිච්ඡෙදො।
