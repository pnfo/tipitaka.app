cha:ඡපඤ්ඤාසතිම පරිච්ඡෙද
sub:අනුරාධපුරාභිගමනො
gax:1:යුවරාජපදෙ <pb M=.355/> තස්ස, ඨිතස්සා’ථ නයඤ්ඤුනො।
gae:අහූ විජයබාහූති, නාමං සබ්බත්ථ පාකටං॥
gax:2:මහාඤ්ඤණො නිජාණාය, තත්ථ භෙරිං චරාවිය।
gae:ඨපෙන්තො සචිවෙ’නෙකෙ, පතිරූපෙ පදන්තරෙ॥
gax:3:චොළානං මද්දනත්ථාය, රාජරට්ඨාධිවාසිනං।
gae:චතුරො චතුරොපායෙ, යො ජයං තත්ථ සො වසී॥
gax:4:චොළරාජා සුණිත්වා තං, පුළත්ථිනගරෙ ඨිතං।
gae:සෙනාපතිම පෙසෙසි, දත්වාන බලවාහනං॥
gax:5:සෙනින්දං කාජරග්ගාම-සමීපං සමුපාගතං।
gae:දුප්පසය්හං විදිත්වාන, ගිරිදුග්ගමගා තතො॥
gax:6:සෙනින්දො කාජරග්ගාමං, විලුම්පිත්වාන වෙගසා।
gae:තත්ථ වත්ථුමසක්කොන්තො, සදෙසං පුන රාගමි॥
gax:7:තතො මහාදිපාදො’පි, ආගම්ම මලයා ලහුං।
gae:මහතා බලකායෙන, සිප්පත්ථලකමාවසි॥
gax:8:රාජා රාමඤ්ඤවිසයෙ, රාජිනො සන්තිකං ජනෙ।
gae:පෙසෙසි බහුකෙසාරං, ධනජාතඤ්ච’නප්පකං॥
gax:9:විචිත්තවත්ථකප්පූර-චන්දනාදීහි වත්ථූහි।
gae:පරිපුණ්ණා ච නාවායො, නෙකාතිත්ථෙ සමොසටා॥
gax:10:ධනජා තෙහි නෙකෙහි, කරොන්තො භටසඞ්ගහං।
gae:තතො තම්බලගාමම්හි, නිවසිත්ථ මහබ්බලො॥
gax:11:අඤ්ඤමඤ්ඤවිරුද්ධත්තා, රාජාරට්ඨාධිවාසිනො।
gae:උපග්ගම්ම ජනා සබ්බෙ, කරං නො දෙන්ති සබ්බසො॥
gax:12:විපක්ඛාචොළරාජස්ස, භින්දන්තා’ණං මදුද්ධතා।
gae:ආයුත්තකෙ විහිංසෙන්තො, යථාකාමං චරන්ති ච॥
gax:13:තං <pb M=.356/> සුත්වා චොළභූපාලො, සම්පකොපවසීකතො।
gae:සෙනං මහන්තිං දත්වාන, පෙසෙසි සචිවං නිජං॥
gax:14:මහාතිත්ථෙ’වහිණ්ණො සො, තත්ථ තත්ථ බහූජනෙ।
gae:ඝාතෙන්තො සවසෙ කත්වා, රාජාරට්ඨාධිවාසිනො॥
gax:15:අනුක්කමෙන ගන්ත්වාන, ඛරාණො රොහණං තදා।
gae:අජ්ඣොත්ථරි සසෙනො ස, භින්නො වෙලොවසාගරො॥
gax:16:රඤ්ඤො පච්චත්ථිකා හුත්වා, රවිදෙවචලව්හයා।
gae:උභො දමිළසෙනින්ද-වසං යාතා මහබ්බලා॥
gax:17:මහාපක්ඛබලොපෙතෙ, තෙ පස්සිය චමූපති।
gae:රොහණං සකලං ඛිප්පං, මඤ්ඤිත්ථ සකහත්ථගං॥
gax:18:එකාදසම්හි සො වස්සෙ, රාජා චොළාභිභූතියා।
gae:පලුට්ඨපබ්බතෙ දුග්ගං, පවිධාය තහිං වසී॥
gax:19:චොළසෙනා තදාසෙලං, සමන්තා සම්පරික්ඛිපි।
gae:තත්ථො’භයෙසං සෙනාන-මහූ භිංසනකං රණං॥
gax:20:රඤ්ඤො භටා විනාසෙත්වා, සබ්බං තං දමිළං බලං।
gae:පලායන්තං මහාචොළ-සාමන්තඤ්චානුබන්ධිය॥
gax:21:ගහෙත්වාන සිරං තස්ස, ගාමස්මිං තම්බවිට්ඨිකෙ
gae:සද්ධිං වාහනයානෙහි, සාරභූතධනෙහි ච॥
gax:22:තහිං තං සකලං භණ්ඩං, නෙත්වා රඤ්ඤො පදස්සිය।
gae:පුළත්ථිනගරං ගන්තුං, කාලො ඉති සමබ්රවුං॥
gax:23:මහීපාලොපි තං සුත්වා, සචිවානං වචො තදා।
gae:මහතා බලකායෙන, පුලත්ථිනගරං ගතො॥
gax:24:පවත්තිමෙතං සකලං, සුත්වා චොළනරිස්සරො।
gae:තිබ්බකොපවසංයාතො, භූපාලගහණත්ථිකො॥
gax:25:සාමං ඛිප්පං සමාගම්ම, වීරො සාගරපට්ටනං।
gae:භිය්යොපි මහතිං සෙනං, ලංකාදීපමපෙසයී॥
gax:26:තං විජානිය භූමින්දො, සෙනින්දං පෙසයී සකං।
gae:බලං මහන්තං දත්වාන, චොළසෙනාය යුජ්ඣිතුං॥
gax:27:ගච්ඡමානො චමූනාථො, සො’නුරාධපුරන්තිකෙ।
gae:සද්ධිං දමිළසෙනාය, වත්තෙසි තුමුලං රණං॥
gax:28:පතිංසු <pb M=.357/> තස්මිං සඞ්ගාමෙ, භූපාලස්ස නරා බහූ।
gae:භිය්යොපි දමිළායත්තා, ජාතා තං රට්ඨවාසිනො॥
gax:29:විහාය ධරණීපාලො, පුලත්ථිනගරං තදා।
gae:විල්ලිකාබාණකං රට්ඨං, සම්පාපුණිය වෙගසා॥
gax:30:නිහච්චාමච්චයුගලං, තං රට්ඨාධිට්ඨිතං තදා।
gae:තහිං වාසමකප්පෙසි, සභටෙ සන්නිපාතයං॥
gax:31:අත්තානමනුබන්ධන්තං, සුත්වා චොළචමූපතිං।
gae:ගන්ත්වා වාතගිරිං නාම, සමයඤ්ඤූ සිලුච්චයං॥
gax:32:උපච්චකාය සෙලස්ස, තත්ථ දුග්ගං නිවෙසිය।
gae:රණං කරොන්තො තෙමාසං, දමිළෙ පටිබාහයි॥
gax:33:කෙසධාතුකනාථස්ස, මාරිතස්ස පුරාරණෙ।
gae:භාතා කණිට්ඨො සම්පත්ත, මහාපක්ඛබලො තදා॥
gax:34:මාරණං සකභාතුස්ස, සරන්තො රුට්ඨමානසො।
gae:සකලං පරිවත්තෙසි, ගුත්තහාලකමණ්ඩලං॥
gax:35:අථො ලංකිස්සරො තත්ථ, ඛිප්පං ගන්ත්වා මහබ්බලො।
gae:ඨානෙ මච්චුත්ථලෙ නාම, ඛන්ධාවාරං නිබන්ධිය॥
gax:36:ඛදිරඞ්ගණිදුග්ගම්හා, පලාපෙත්වාන තං රණෙ।
gae:ඨානා කුබුලගල්ලා ච, යුජ්ඣන්තො තං පලාපයි॥
gax:37:විහාය පුත්තදාරාදි-සබ්බං නෙකධනං බලං।
gae:පලායමානො සො රට්ඨං, චොළායත්ත මගාලහුං॥
gax:38:තදා නරිස්සරො තත, තස්ස සබ්බං සමාදිය।
gae:ගන්ත්වා තම්බලගාමම්හි, නවං දුග්ගං නිවෙසිය॥
gax:39:අනුක්කමෙන ගන්ත්වාන, මහානාගහුලව්හයෙ।
gae:පුරෙවසී සුසජ්ජෙන්තො, බලං චොළෙහි යුජ්ඣිතුං॥
gax:40:තතො රාජා සමව්හාය, සචීවෙ ද්වෙ මහබ්බලෙ।
gae:පෙසෙසි දික්ඛිණං පස්සං, වසං නෙතුං තහිං ජනෙ॥
gax:41:සම්පෙසෙසි මහාමච්ච-යුගලං කක්ඛලං විභූ।
gae:චොළදප්පවිනාසාය, තතො වෙලා මහාපථෙ॥
gax:42:පෙසිතා දක්ඛිණං පස්සං, අමච්චා’මෙ මහබ්බලා।
gae:මුහුන්නරුග්ගමදුග්ගං, බදළත්ථලමෙව ච॥
gax:43:වාපීනගරදුග්ගඤ්ච <pb M=.358/>, බුද්ධගාමකමෙව ච।
gae:තිලගුල්ලං මහාගල්ලං, මණ්ඩගල්ලකමෙව ච॥
gax:44:අනුරාධපුරඤ්චාති, ගහෙත්වාන කමෙන තෙ।
gae:වත්තෙන්තා සවසෙ රට්ඨං, මහාතිත්ථමුපාගතා॥
gax:45:පෙසිතා සචිවාද්වෙතු, තතො වෙලා මහාපථෙ।
gae:විලුම්පන්තා ඡගාමාදි-ඛන්ධාවාරෙ තහිං තහිං॥
gax:46:පුලත්ථිනගරාසන්නං, කමෙනා’ගම්ම පෙසයුං।
gae:දූතෙ රාජන්තිකඛිප්ප-මාගන්තුං වට්ටතීතිහ॥
gax:47:දිසාසා ද්වීසු යානෙහි, සචිවෙහි පවත්තිතං।
gae:වික්කමාති සයං සුත්වා, කාලඤ්ඤූ සො මහීපහි॥
gax:48:සීඝං සන්නය්හ සෙනඞ්ගං, සමග්ගං විදිකොවිදො।
gae:උම්මූලනායචොළානං, පුරාතම්හා’භිනික්ඛමි॥
gax:49:ගච්ඡං ගඞ්ගාය මහිය-ඞ්ගණථූපන්තිකෙ විභූ।
gae:සෙනානිවෙසං කාරෙත්වා කඤ්චිකාලං තහිං වසී॥
gax:50:කමෙනාගම්ම ඨානඤ්ඤූ, පුළත්ථිනගරන්තිකෙ।
gae:බන්ධාපෙසි මහාවීරො, ඛන්ධාවාරං ථිරං වරං॥
gax:51:තත්ථ තත්ථ ඨිතා සූරා, චොළා යෙ කක්ඛලා’ඛිලා।
gae:පුලත්ථිනගරෙ යුද්ධං, කාතුං සන්නිපතිංසු තෙ॥
gax:52:නික්ඛම්ම නගරා ගන්ත්වා, චොළා බහි මහාරණං।
gae:කත්වා පරාජිතා භීතා, පවිස්ස නගරං සකං॥
gax:53:ගුත්තා සෙසපුරද්වාරා, ගොපුරට්ටාලනිස්සිතා।
gae:මහාහවං බහුස්සාහා, පවත්තෙසුං භයාවහං॥
gax:54:දියඩ්ඪමාසං යුජ්ඣන්ති, නගරං තමුපරුන්ධිය।
gae:සාධෙතුං නෙවසා’සක්ඛි, භූපාලස්ස මහාචමූ॥
gax:55:මහාරඤ්ඤො මහාවීරා, මහාසූරා මහබ්බලා।
gae:මහාභටා මහාමානා, රවිදෙවචලාදයො॥
gax:56:උල්ලඞ්ඝිත්වාන පාකාරං, පවිස්ස සහසා පුරං।
gae:ඛණෙන දමිළෙ සබ්බෙ, මූලඝච්චමඝාතයුං॥
gax:57:එවං ලද්ධජයො රාජා, තදා විජයබාහුසො।
gae:චරාපෙසි නිජාණාය, භෙරිං භූරිමතිපුරෙ॥
gax:58:තං <pb M=.359/> සුත්වා සකසෙනාය, විනාසං චොළභූපති।
gae:සීහළා බලවන්තොති, භිය්යො සෙනං න පාහිණි॥
gax:59:වීරො අසෙසනිහතුද්ධට චොළසෙට්ඨො।
gax:විඤ්ඤූ සුසාධුට්ඨපිතාඛිලරාජරට්ඨො।
gax:ඉට්ඨන්නුරාධපුරසෙට්ඨමතීව හට්ඨො।
gae:වස්සම්හි පඤ්චදසමෙ ගමි රාජසෙට්ඨො॥
cen:සුජනප්පසාදසංවෙගත්ථාය කතෙ මහාවංසෙ
cen:අනුරාධපුරාභිගමනො නාම
cen:ඡප්පඤ්ඤාසතිමො පරිච්ඡෙදො
