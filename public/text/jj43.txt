cha:43-48:සකිංසම්මජ්ජකාදිවග්ගො
sub:1-60:සකිංසම්මජ්ජකත්ථෙරඅපදානාදිවණ්ණනා
bod:තෙචත්තාලීසමවග්ගෙ <pb P=.487/> <pb V=2.207/> සබ්බථෙරාපදානානි උත්තානානෙව। කෙවලං ථෙරානං නාමනානත්තං පුඤ්ඤනානත්තඤ්ච විසෙසො।
bod:චතුචත්තාලීසමෙ වග්ගෙපි සබ්බානි අපදානානි පාකටානෙව। කෙවලං පුඤ්ඤනානත්තං ඵලනානත්තඤ්ච විසෙසො।
bod:1:පඤ්චචත්තාලීසමවග්ගෙ පඨමාපදානෙ <b>කකුසන්ධො මහාවීරො</b>තිආදිකං ආයස්මතො විභීටකමිඤ්ජියත්ථෙරස්ස අපදානං।
bod:2:තත්ථ <pb M=2.209/> <b>බීජමිඤ්ජමදාසහ</b>න්ති විභීටකඵලානි ඵාලෙත්වා බීජානි මිඤ්ජානි ගහෙත්වා මධුසක්කරාහි යොජෙත්වා කකුසන්ධස්ස භගවතො අදාසින්ති අත්ථො। දුතියාපදානාදීනි සබ්බානි සුවිඤ්ඤෙය්යානෙව, ථෙරානං නාමනානත්තාදීනිපි පාඨානුසාරෙන වෙදිතබ්බානි।
bod:1:ඡචත්තාලීසමෙ වග්ගෙ පඨමාපදානෙ <b>ජගතිං කාරයිං අහ</b>න්ති උත්තමබොධිරුක්ඛස්ස සමන්තතො ආළින්දං අහං කාරයින්ති අත්ථො। සෙසානි දුතියාපදානාදීනි සබ්බානිපි උත්තානානෙව।
bod:සත්තචත්තාලීසමෙ වග්ගෙ පඨමාපදානාදීනි පාළිඅනුසාරෙන සුවිඤ්ඤෙය්යානෙව।
bod:අට්ඨචත්තාලීසමෙ වග්ගෙ පඨමදුතියාපදානානි උත්තානානෙව।
bod:30:තතියාපදානෙ <b>කොසියො නාම භගවා</b>ති කොසියගොත්තෙ ජාතත්තා කොසියො නාම පච්චෙකබුද්ධොති <pb V=2.208/> අත්ථො। <b>චිත්තකූටෙ</b>ති චිත්තකූටකෙලාසකූටසානුකූටාදීසු අනොතත්තදහං පටිච්ඡාදෙත්වා ඨිතපබ්බතකූටෙසු නානාරතනඔසධාදීහි විචිත්තෙ චිත්තකූටපබ්බතෙ සො පච්චෙකබුද්ධො වසීති අත්ථො।
bod:චතුත්ථපඤ්චමාපදානානි උත්තානානෙව।
bod:56:ඡට්ඨාපදානෙ <b>කුසට්ඨකමදාසහ</b>න්ති පක්ඛිකභත්තඋපොසථිකභත්තධුරභත්තසලාකභත්තාදීසු කුසපණ්ණවසෙන දාතබ්බං අට්ඨසලාකභත්තං අහං අදාසින්ති අත්ථො।
bod:61:සත්තමාපදානෙ <b>සොභිතො නාම සම්බුද්ධො</b>ති ආරොහපරිණාහද්වත්තිංසමහාපුරිසලක්ඛණබ්යාමප්පභාදීහි සොභමානසරීරත්තා සොභිතො නාම සම්මාසම්බුද්ධොති අත්ථො।
bod:66:අට්ඨමාපදානෙ <pb P=.488/> <b>තක්කරායං වසී තදා</b>ති තං දසපුඤ්ඤකිරියවත්ථුං කරොන්තා ජනා පටිවසන්ති එත්ථාති තක්කරා, රාජධානී। තිස්සං තක්කරායං, තදා වසීති අත්ථො।
bod:72:නවමාපදානෙ <pb M=2.210/> <b>පානධිං සුකතං ගය්හා</b>ති උපාහනයුගං සුන්දරාකාරෙන නිප්ඵාදිතං ගහෙත්වාති අත්ථො। දසමාපදානං සුවිඤ්ඤෙය්යමෙවාති।
cen:අට්ඨචත්තාලීසමවග්ගවණ්ණනා නිට්ඨිතා।
