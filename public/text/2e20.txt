cha:12:ද්වාදසමවග්ගො
sub:(116) 1:සංවරො කම්මන්තිකථා
bod:630:සංවරො <pb P=.463/> කම්මන්ති? ආමන්තා। චක්ඛුන්ද්රියසංවරො චක්ඛුකම්මන්ති? න හෙවං වත්තබ්බෙ…පෙ॰… සොතින්ද්රියසංවරො…පෙ॰… ඝානින්ද්රියසංවරො…පෙ॰… ජිව්හින්ද්රියසංවරො…පෙ॰… කායින්ද්රියසංවරො කායකම්මන්ති? න හෙවං වත්තබ්බෙ…පෙ॰…।
bod:කායින්ද්රියසංවරො කායකම්මන්ති? ආමන්තා। චක්ඛුන්ද්රියසංවරො චක්ඛුකම්මන්ති? න හෙවං වත්තබ්බෙ…පෙ॰… කායින්ද්රියසංවරො කායකම්මන්ති? ආමන්තා। සොතින්ද්රියසංවරො…පෙ॰… ඝානින්ද්රියසංවරො…පෙ॰… ජිව්හින්ද්රියසංවරො ජිව්හාකම්මන්ති? න හෙවං වත්තබ්බෙ…පෙ॰… මනින්ද්රියසංවරො මනොකම්මන්ති? න හෙවං වත්තබ්බෙ…පෙ॰…।
bod:මනින්ද්රියසංවරො මනොකම්මන්ති? ආමන්තා। චක්ඛුන්ද්රියසංවරො චක්ඛුකම්මන්ති? න හෙවං වත්තබ්බෙ…පෙ॰… මනින්ද්රියසංවරො මනොකම්මන්ති? ආමන්තා। සොතින්ද්රියසංවරො <pb M=.336/> …පෙ॰… ඝානින්ද්රියසංවරො… ජිව්හින්ද්රියසංවරො…පෙ॰… කායින්ද්රියසංවරො කායකම්මන්ති? න හෙවං වත්තබ්බෙ…පෙ॰…।
bod:631:අසංවරො කම්මන්ති? ආමන්තා। චක්ඛුන්ද්රියඅසංවරො චක්ඛුකම්මන්ති <pb T=.493/>? න හෙවං වත්තබ්බෙ…පෙ॰… සොතින්ද්රියඅසංවරො…පෙ॰… ඝානින්ද්රියඅසංවරො…පෙ॰… ජිව්හින්ද්රියඅසංවරො… කායින්ද්රියඅසංවරො කායකම්මන්ති? න <pb P=.464/> හෙවං වත්තබ්බෙ…පෙ॰…।
bod:කායින්ද්රියඅසංවරො <pb V=.374/> කායකම්මන්ති? ආමන්තා। චක්ඛුන්ද්රියඅසංවරො චක්ඛුකම්මන්ති? න හෙවං වත්තබ්බෙ…පෙ॰… කායින්ද්රියඅසංවරො කායකම්මන්ති? ආමන්තා। සොතින්ද්රියඅසංවරො…පෙ॰… ඝානින්ද්රියඅසංවරො…පෙ॰… ජිව්හින්ද්රියඅසංවරො ජිව්හාකම්මන්ති? න හෙවං වත්තබ්බෙ…පෙ॰… මනින්ද්රියඅසංවරො මනොකම්මන්ති? න හෙවං වත්තබ්බෙ…පෙ॰…।
bod:මනින්ද්රියඅසංවරො මනොකම්මන්ති? ආමන්තා। චක්ඛුන්ද්රියඅසංවරො චක්ඛුකම්මන්ති? න හෙවං වත්තබ්බෙ…පෙ॰… මනින්ද්රියඅසංවරො මනොකම්මන්ති? ආමන්තා। සොතින්ද්රියඅසංවරො…පෙ॰… ඝානින්ද්රියඅසංවරො…පෙ॰… ජිව්හින්ද්රියඅසංවරො…පෙ॰… කායින්ද්රියඅසංවරො කායකම්මන්ති? න හෙවං වත්තබ්බෙ…පෙ॰…।
bod:632:න වත්තබ්බං – “සංවරොපි අසංවරොපි කම්ම”න්ති? ආමන්තා। නනු වුත්තං භගවතා – “ඉධ, භික්ඛවෙ, භික්ඛු චක්ඛුනා රූපං දිස්වා නිමිත්තග්ගාහී හොති…පෙ॰… න නිමිත්තග්ගාහී හොති, සොතෙන සද්දං සුත්වා…පෙ॰… මනසා ධම්මං විඤ්ඤාය නිමිත්තග්ගාහී හොති…පෙ॰… න නිමිත්තග්ගාහී හොතී”ති! අත්ථෙව සුත්තන්තොති? ආමන්තා। තෙන හි සංවරොපි අසංවරොපි කම්මන්ති।
cen:සංවරො කම්මන්තිකථා නිට්ඨිතා।
tit:12:ද්වාදසමවග්ගො
sub:(117) 2:කම්මකථා
bod:633:සබ්බං <pb T=.494/> කම්මං සවිපාකන්ති? ආමන්තා। සබ්බා <pb P=.465/> චෙතනා සවිපාකාති? න හෙවං වත්තබ්බෙ…පෙ॰… සබ්බා චෙතනා සවිපාකාති? ආමන්තා। විපාකාබ්යාකතා චෙතනා සවිපාකාති? න හෙවං වත්තබ්බෙ…පෙ॰… සබ්බා චෙතනා සවිපාකාති <pb M=.337/>? ආමන්තා। කිරියාබ්යාකතා චෙතනා සවිපාකාති? න හෙවං වත්තබ්බෙ…පෙ॰…।
bod:සබ්බා <pb V=.375/> චෙතනා සවිපාකාති? ආමන්තා। කාමාවචරා විපාකාබ්යාකතා චෙතනා සවිපාකාති? න හෙවං වත්තබ්බෙ…පෙ॰… සබ්බා චෙතනා සවිපාකාති? ආමන්තා। රූපාවචරා අරූපාවචරා අපරියාපන්නා විපාකාබ්යාකතා චෙතනා සවිපාකාති? න හෙවං වත්තබ්බෙ…පෙ॰…।
bod:සබ්බා චෙතනා සවිපාකාති? ආමන්තා। කාමාවචරා කිරියාබ්යාකතා චෙතනා සවිපාකාති? න හෙවං වත්තබ්බෙ…පෙ॰… සබ්බා චෙතනා සවිපාකාති? ආමන්තා। රූපාවචරා අරූපාවචරා කිරියාබ්යාකතා චෙතනා සවිපාකාති? න හෙවං වත්තබ්බෙ…පෙ॰…।
bod:634:විපාකාබ්යාකතා චෙතනා අවිපාකාති? ආමන්තා। හඤ්චි විපාකාබ්යාකතා චෙතනා අවිපාකා, නො ච වත රෙ වත්තබ්බෙ – “සබ්බා චෙතනා සවිපාකා”ති।
bod:කිරියාබ්යාකතා චෙතනා අවිපාකාති? ආමන්තා। හඤ්චි කිරියාබ්යාකතා චෙතනා අවිපාකා, නො ච වත රෙ වත්තබ්බෙ – “සබ්බා <pb T=.495/> චෙතනා සවිපාකා”ති।
bod:කාමාවචරා රූපාවචරා අරූපාවචරා අපරියාපන්නා විපාකාබ්යාකතා චෙතනා අවිපාකාති? ආමන්තා <pb P=.466/>। හඤ්චි අපරියාපන්නා විපාකාබ්යාකතා චෙතනා අවිපාකා, නො ච වත රෙ වත්තබ්බෙ – “සබ්බා චෙතනා සවිපාකා”ති।
bod:කාමාවචරා රූපාවචරා අරූපාවචරා කිරියාබ්යාකතා චෙතනා අවිපාකාති? ආමන්තා। හඤ්චි අරූපාවචරා කිරියාබ්යාකතා චෙතනා අවිපාකා, නො ච වත රෙ වත්තබ්බෙ – “සබ්බා චෙතනා සවිපාකා”ති।
bod:635:න වත්තබ්බං – “සබ්බං කම්මං සවිපාක”න්ති? ආමන්තා। නනු වුත්තං භගවතා – “නාහං, භික්ඛවෙ, සඤ්චෙතනිකානං කම්මානං කතානං උපචිතානං අප්පටිසංවිදිත්වා බ්යන්තිභාවං වදාමි, තඤ්ච ඛො දිට්ඨෙව ධම්මෙ උපපජ්ජෙ <n>උපපජ්ජං (අ॰ නි॰ 10.17)</n> වා අපරෙ වා පරියායෙ”ති <n>අ॰ නි॰ 10.217</n>! අත්ථෙව සුත්තන්තොති? ආමන්තා। තෙන හි සබ්බං කම්මං සවිපාකන්ති।
cen:කම්මකථා නිට්ඨිතා।
tit:12:ද්වාදසමවග්ගො
sub:(118) 3:සද්දො විපාකොතිකථා
bod:636:සද්දො <pb M=.338/> <pb V=.376/> විපාකොති? ආමන්තා। සුඛවෙදනියො දුක්ඛවෙදනියො අදුක්ඛමසුඛවෙදනියො, සුඛාය වෙදනාය සම්පයුත්තො, දුක්ඛාය වෙදනාය සම්පයුත්තො <pb T=.496/>, අදුක්ඛමසුඛාය වෙදනාය සම්පයුත්තො, ඵස්සෙන සම්පයුත්තො, වෙදනාය සම්පයුත්තො, සඤ්ඤාය සම්පයුත්තො, චෙතනාය සම්පයුත්තො, චිත්තෙන සම්පයුත්තො, සාරම්මණො; අත්ථි තස්ස ආවට්ටනා ආභොගො සමන්නාහාරො මනසිකාරො චෙතනා පත්ථනා පණිධීති? න හෙවං වත්තබ්බෙ…පෙ॰… නනු න සුඛවෙදනියො න දුක්ඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධීති? ආමන්තා। හඤ්චි <pb P=.467/> න සුඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධි, නො ච වත රෙ වත්තබ්බෙ – “සද්දො විපාකො”ති।
bod:ඵස්සො විපාකො, ඵස්සො සුඛවෙදනියො…පෙ॰… සාරම්මණො, අත්ථි තස්ස ආවට්ටනා…පෙ॰… පණිධීති? ආමන්තා। සද්දො විපාකො, සද්දො සුඛවෙදනියො…පෙ॰… සාරම්මණො, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:සද්දො විපාකො, සද්දො න සුඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධීති? ආමන්තා। ඵස්සො විපාකො, ඵස්සො න සුඛවෙදනියො, න දුක්ඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:637:න වත්තබ්බං – “සද්දො විපාකො”ති? ආමන්තා। නනු වුත්තං භගවතා – “සො තස්ස කම්මස්ස කතත්තා උපචිතත්තා උස්සන්නත්තා විපුලත්තා බ්රහ්මස්සරො හොති කරවිකභාණී”ති <n>දීඝනිකායෙ</n>! අත්ථෙව සුත්තන්තොති? ආමන්තා <pb T=.497/>। තෙන හි සද්දො විපාකොති।
cen:සද්දො විපාකොතිකථා නිට්ඨිතා।
tit:12:ද්වාදසමවග්ගො
sub:(119) 4:සළායතනකථා
bod:638:චක්ඛායතනං <pb M=.339/> <pb V=.377/> විපාකොති? ආමන්තා। සුඛවෙදනියං දුක්ඛවෙදනියං…පෙ॰… සාරම්මණං, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰… නනු න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධීති? ආමන්තා। හඤ්චි <pb P=.468/> න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධි, නො ච වත රෙ වත්තබ්බෙ – “චක්ඛායතනං විපාකො”ති…පෙ॰…।
bod:ඵස්සො විපාකො, ඵස්සො සුඛවෙදනියො…පෙ॰… සාරම්මණො, අත්ථි තස්ස ආවට්ටනා…පෙ॰… පණිධීති? ආමන්තා। චක්ඛායතනං විපාකො, චක්ඛායතනං සුඛවෙදනියං…පෙ॰… සාරම්මණං, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:චක්ඛායතනං විපාකො, චක්ඛායතනං න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධීති? ආමන්තා। ඵස්සො විපාකො, ඵස්සො න සුඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:639:සොතායතනං…පෙ॰… ඝානායතනං…පෙ॰… ජිව්හායතනං…පෙ॰… කායායතනං <pb T=.498/> විපාකොති? ආමන්තා। සුඛවෙදනියං…පෙ॰… සාරම්මණං, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ …පෙ॰… නනු න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධීති? ආමන්තා। හඤ්චි න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධි, නො ච වත රෙ වත්තබ්බෙ – “කායායතනං විපාකො”ති।
bod:ඵස්සො විපාකො, ඵස්සො සුඛවෙදනියො…පෙ॰… සාරම්මණො, අත්ථි තස්ස ආවට්ටනා…පෙ॰… පණිධීති? ආමන්තා। කායායතනං විපාකො, කායායතනං සුඛවෙදනියං…පෙ॰… සාරම්මණං, අත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ <pb V=.378/> …පෙ॰… කායායතනං විපාකො, කායායතනං න සුඛවෙදනියං…පෙ॰… අනාරම්මණං, නත්ථි තස්ස ආවට්ටනා…පෙ॰… පණිධීති? ආමන්තා <pb P=.469/>। ඵස්සො විපාකො, ඵස්සො න සුඛවෙදනියො…පෙ॰… අනාරම්මණො, නත්ථි තස්ස ආවට්ටනා…පෙ॰… පණිධීති? න හෙවං වත්තබ්බෙ…පෙ॰…।
bod:640:න <pb M=.340/> වත්තබ්බං – “සළායතනං විපාකො”ති? ආමන්තා। නනු සළායතනං කම්මස්ස කතත්තා උප්පන්නන්ති? ආමන්තා। හඤ්චි සළායතනං කම්මස්ස කතත්තා උප්පන්නං, තෙන වත රෙ වත්තබ්බෙ – “සළායතනං විපාකො”ති।
cen:සළායතනකථා නිට්ඨිතා।
tit:12:ද්වාදසමවග්ගො
sub:(120) 5:සත්තක්ඛත්තුපරමකථා
bod:641:සත්තක්ඛත්තුපරමො <pb T=.499/> පුග්ගලො සත්තක්ඛත්තුපරමතානියතොති? ආමන්තා। මාතා ජීවිතා වොරොපිතා… පිතා ජීවිතා වොරොපිතො… අරහා ජීවිතා වොරොපිතො… දුට්ඨෙන චිත්තෙන තථාගතස්ස ලොහිතං උප්පාදිතං… සඞ්ඝො භින්නොති? න හෙවං වත්තබ්බෙ…පෙ॰…।
bod:සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। අභබ්බො අන්තරා ධම්මං අභිසමෙතුන්ති? න හෙවං වත්තබ්බෙ…පෙ॰…। අභබ්බො අන්තරා ධම්මං අභිසමෙතුන්ති? ආමන්තා। මාතා ජීවිතා වොරොපිතා… පිතා ජීවිතා වොරොපිතො… අරහා ජීවිතා වොරොපිතො… දුට්ඨෙන චිත්තෙන තථාගතස්ස ලොහිතං උප්පාදිතං… සඞ්ඝො භින්නොති? න හෙවං වත්තබ්බෙ…පෙ॰…।
bod:642:සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। අත්ථි සො නියමො <pb V=.379/> යෙන නියමෙන සත්තක්ඛත්තුපරමො පුග්ගලො සත්තක්ඛත්තුපරමතානියතොති? න හෙවං වත්තබ්බෙ…පෙ॰… අත්ථි <pb P=.470/> තෙ සතිපට්ඨානා…පෙ॰… සම්මප්පධානා… ඉද්ධිපාදා… ඉන්ද්රියා… බලා… බොජ්ඣඞ්ගා යෙහි බොජ්ඣඞ්ගෙහි සත්තක්ඛත්තුපරමො පුග්ගලො සත්තක්ඛත්තුපරමතානියතොති? න හෙවං වත්තබ්බෙ…පෙ॰…।
bod:643:නත්ථි සො නියමො යෙන නියමෙන සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। හඤ්චි නත්ථි සො <pb T=.500/> නියමො යෙන නියමෙන සත්තක්ඛත්තුපරමො පුග්ගලො සත්තක්ඛත්තුපරමතානියතො, නො ච වත රෙ වත්තබ්බෙ – “සත්තක්ඛත්තුපරමො පුග්ගලො සත්තක්ඛත්තුපරමතානියතො”ති।
bod:නත්ථි <pb M=.341/> තෙ සතිපට්ඨානා… බොජ්ඣඞ්ගා යෙහි බොජ්ඣඞ්ගෙහි සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। හඤ්චි නත්ථි තෙ බොජ්ඣඞ්ගා යෙහි බොජ්ඣඞ්ගෙහි සත්තක්ඛත්තුපරමො පුග්ගලො සත්තක්ඛත්තුපරමතානියතො, නො ච වත රෙ වත්තබ්බෙ – “සත්තක්ඛත්තුපරමො පුග්ගලො සත්තක්ඛත්තුපරමතානියතො”ති।
bod:644:සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। සකදාගාමිනියමෙනාති? න හෙවං වත්තබ්බෙ…පෙ॰… අනාගාමිනියමෙනාති? න හෙවං වත්තබ්බෙ…පෙ॰… අරහත්තනියමෙනාති? න හෙවං වත්තබ්බෙ…පෙ॰…।
bod:කතමෙන නියමෙනාති? සොතාපත්තිනියමෙනාති। සත්තක්ඛත්තුපරමො පුග්ගලො සත්තක්ඛත්තුපරමතානියතොති? ආමන්තා। යෙ කෙචි සොතාපත්තිනියාමං ඔක්කමන්ති, සබ්බෙ තෙ සත්තක්ඛත්තුපරමතානියතාති? න හෙවං වත්තබ්බෙ…පෙ॰…।
bod:645:න වත්තබ්බං – “සත්තක්ඛත්තුපරමො පුග්ගලො සත්තක්ඛත්තුපරමතානියතො”ති? ආමන්තා <pb P=.471/>। නනු සො සත්තක්ඛත්තුපරමොති? ආමන්තා। හඤ්චි සො සත්තක්ඛත්තුපරමො, තෙන වත රෙ වත්තබ්බෙ – “සත්තක්ඛත්තුපරමො පුග්ගලො සත්තක්ඛත්තුපරමතානියතො”ති।
cen:සත්තක්ඛත්තුපරමකථා නිට්ඨිතා।
tit:12:ද්වාදසමවග්ගො
sub:(121) 6:කොලඞ්කොලකථා
bod:646:න <pb T=.501/> <pb V=.380/> වත්තබ්බං – “කොලඞ්කොලො පුග්ගලො කොලඞ්කොලතානියතො”ති? ආමන්තා। නනු සො කොලඞ්කොලොති? ආමන්තා। හඤ්චි සො කොලඞ්කොලො, තෙන වත රෙ වත්තබ්බෙ – “කොලඞ්කොලො පුග්ගලො කොලඞ්කොලතානියතො”ති।
cen:කොලඞ්කොලකථා නිට්ඨිතා।
tit:12:ද්වාදසමවග්ගො
sub:(122) 7:එකබීජීකථා
bod:647:න <pb M=.342/> වත්තබ්බං – “එකබීජී පුග්ගලො එකබීජිතානියතො”ති? ආමන්තා। නනු සො එකබීජීති? ආමන්තා। හඤ්චි සො එකබීජී, තෙන වත රෙ වත්තබ්බෙ – “එකබීජී පුග්ගලො එකබීජිතානියතො”ති।
cen:එකබීජීකථා නිට්ඨිතා।
tit:12:ද්වාදසමවග්ගො
sub:(123) 8:ජීවිතා වොරොපනකථා
bod:648:දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්යාති? ආමන්තා। දිට්ඨිසම්පන්නො පුග්ගලො සඤ්චිච්ච මාතරං ජීවිතා වොරොපෙය්ය…පෙ॰… පිතරං ජීවිතා වොරොපෙය්ය <pb V=.381/> …පෙ॰… අරහන්තං ජීවිතා වොරොපෙය්ය…පෙ॰… දුට්ඨෙන චිත්තෙන තථාගතස්ස ලොහිතං උප්පාදෙය්ය…පෙ॰… සඞ්ඝං භින්දෙය්යාති? න <pb P=.472/> හෙවං වත්තබ්බෙ…පෙ॰…।
bod:දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්යාති? ආමන්තා। දිට්ඨිසම්පන්නො පුග්ගලො සත්ථරි අගාරවොති? න හෙවං වත්තබ්බෙ…පෙ॰… ධම්මෙ…පෙ॰… සඞ්ඝෙ…පෙ॰… සික්ඛාය <pb T=.502/> අගාරවොති? න හෙවං වත්තබ්බෙ…පෙ॰…।
bod:නනු දිට්ඨිසම්පන්නො පුග්ගලො සත්ථරි සගාරවොති? ආමන්තා। හඤ්චි දිට්ඨිසම්පන්නො පුග්ගලො සත්ථරි සගාරවො, නො ච වත රෙ වත්තබ්බෙ – “දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්යා”ති। නනු දිට්ඨිසම්පන්නො පුග්ගලො ධම්මෙ…පෙ॰… සඞ්ඝෙ…පෙ॰… සික්ඛාය සගාරවොති? ආමන්තා। හඤ්චි දිට්ඨිසම්පන්නො පුග්ගලො සික්ඛාය සගාරවො, නො ච වත රෙ වත්තබ්බෙ – “දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්යා”ති।
bod:649:දිට්ඨිසම්පන්නො පුග්ගලො සත්ථරි අගාරවොති? ආමන්තා। දිට්ඨිසම්පන්නො පුග්ගලො බුද්ධථූපෙ ඔහදෙය්ය ඔමුත්තෙය්ය නිට්ඨුභෙය්ය බුද්ධථූපෙ අපබ්යාමතො <n>අසබ්යාකතො (සී॰ ක॰)</n> කරෙය්යාති? න හෙවං වත්තබ්බෙ…පෙ॰…।
bod:දිට්ඨිසම්පන්නො <pb M=.343/> පුග්ගලො සඤ්චිච්ච පාණං ජීවිතා වොරොපෙය්යාති? ආමන්තා। නනු වුත්තං භගවතා – “සෙය්යථාපි, භික්ඛවෙ, මහාසමුද්දො ඨිතධම්මො වෙලං නාතිවත්තති; එවමෙව ඛො, භික්ඛවෙ, යං මයා සාවකානං සික්ඛාපදං පඤ්ඤත්තං තං මම සාවකා ජීවිතහෙතුපි නාතික්කමන්තී”ති <n>චූළව॰ 385; අ॰ නි॰ 8.20; උදා॰ 45</n>! අත්ථෙව සුත්තන්තොති? ආමන්තා <pb P=.473/>। තෙන හි න වත්තබ්බං – “දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්යා”ති।
cen:ජීවිතා වොරොපනකථා නිට්ඨිතා।
tit:12:ද්වාදසමවග්ගො
sub:(124) 9:දුග්ගතිකථා
bod:650:දිට්ඨිසම්පන්නස්ස <pb T=.503/> <pb V=.382/> පුග්ගලස්ස පහීනා දුග්ගතීති? ආමන්තා। දිට්ඨිසම්පන්නො පුග්ගලො ආපායිකෙ රූපෙ රජ්ජෙය්යාති? ආමන්තා। හඤ්චි දිට්ඨිසම්පන්නො පුග්ගලො ආපායිකෙ රූපෙ රජ්ජෙය්ය, නො ච වත රෙ වත්තබ්බෙ – “දිට්ඨිසම්පන්නස්ස පුග්ගලස්ස පහීනා දුග්ගතී”ති।
bod:දිට්ඨිසම්පන්නස්ස පුග්ගලස්ස පහීනා දුග්ගතීති? ආමන්තා। දිට්ඨිසම්පන්නො පුග්ගලො ආපායිකෙ සද්දෙ…පෙ॰… ගන්ධෙ… රසෙ… ඵොට්ඨබ්බෙ…පෙ॰… අමනුස්සිත්ථියා තිරච්ඡානගතිත්ථියා නාගකඤ්ඤාය මෙථුනං ධම්මං පටිසෙවෙය්ය, අජෙළකං පටිග්ගණ්හෙය්ය, කුක්කුටසූකරං පටිග්ගණ්හෙය්ය, හත්ථිගවස්සවළවං පටිග්ගණ්හෙය්ය… තිත්තිරවට්ටකමොරකපිඤ්ජරං <n>… කපිඤ්ජලං (ස්යා॰ කං॰ පී॰)</n> පටිග්ගණ්හෙය්යාති? ආමන්තා। හඤ්චි දිට්ඨිසම්පන්නො පුග්ගලො තිත්තිරවට්ටකමොරකපිඤ්ජරං පටිග්ගණ්හෙය්ය, නො ච වත රෙ වත්තබ්බෙ – “දිට්ඨිසම්පන්නස්ස පුග්ගලස්ස පහීනා දුග්ගතී”ති।
bod:651:දිට්ඨිසම්පන්නස්ස පුග්ගලස්ස පහීනා දුග්ගති, දිට්ඨිසම්පන්නො පුග්ගලො ආපායිකෙ රූපෙ රජ්ජෙය්යාති? ආමන්තා। අරහතො පහීනා දුග්ගති, අරහා ආපායිකෙ රූපෙ රජ්ජෙය්යාති? න හෙවං වත්තබ්බෙ…පෙ॰… දිට්ඨිසම්පන්නස්ස පුග්ගලස්ස පහීනා දුග්ගති, දිට්ඨිසම්පන්නො පුග්ගලො ආපායිකෙ සද්දෙ… ගන්ධෙ… රසෙ… ඵොට්ඨබ්බෙ…පෙ॰… තිත්තිරවට්ටකමොරකපිඤ්ජරං පටිග්ගණ්හෙය්යාති? ආමන්තා <pb T=.504/> <pb P=.474/>। අරහතො <pb M=.344/> පහීනා දුග්ගති, අරහා තිත්තිරවට්ටකමොරකපිඤ්ජරං පටිග්ගණ්හෙය්යාති? න හෙවං වත්තබ්බෙ…පෙ॰…।
bod:අරහතො පහීනා දුග්ගති, න ච අරහා ආපායිකෙ රූපෙ රජ්ජෙය්යාති? ආමන්තා। දිට්ඨිසම්පන්නස්ස පුග්ගලස්ස පහීනා දුග්ගති, න ච දිට්ඨිසම්පන්නො පුග්ගලො ආපායිකෙ රූපෙ රජ්ජෙය්යාති? න හෙවං වත්තබ්බෙ…පෙ॰… අරහතො පහීනා දුග්ගති, න ච අරහා ආපායිකෙ සද්දෙ…පෙ॰… ගන්ධෙ…පෙ॰… රසෙ…පෙ॰… ඵොට්ඨබ්බෙ…පෙ॰… අමනුස්සිත්ථියා තිරච්ඡානගතිත්ථියා නාගකඤ්ඤාය මෙථුනං ධම්මං පටිසෙවෙය්ය, අජෙළකං පටිග්ගණ්හෙය්ය, කුක්කුටසූකරං පටිග්ගණ්හෙය්ය, හත්ථිගවස්සවළවං පටිග්ගණ්හෙය්ය…පෙ॰… තිත්තිරවට්ටකමොරකපිඤ්ජරං පටිග්ගණ්හෙය්යාති? ආමන්තා <pb V=.383/>। දිට්ඨිසම්පන්නස්ස පුග්ගලස්ස පහීනා දුග්ගති, න ච දිට්ඨිසම්පන්නො පුග්ගලො තිත්තිරවට්ටකමොරකපිඤ්ජරං පටිග්ගණ්හෙය්යාති? න හෙවං වත්තබ්බෙ…පෙ॰…।
bod:652:<n>අට්ඨකථානුලොමං පරවාදීපුච්ඡාලක්ඛණං। තථාපායං පුච්ඡා සකවාදිස්ස, පුරිමායො ච ඉමිස්සං දුග්ගතිකථායං පරවාදිස්සාති ගහෙතබ්බා විය දිස්සන්ති</n> න වත්තබ්බං – “දිට්ඨිසම්පන්නස්ස පුග්ගලස්ස පහීනා දුග්ගතී”ති? ආමන්තා। දිට්ඨිසම්පන්නො පුග්ගලො නිරයං උපපජ්ජෙය්ය…පෙ॰… තිරච්ඡානයොනිං උපපජ්ජෙය්ය… පෙත්තිවිසයං උපපජ්ජෙය්යාති? න හෙවං වත්තබ්බෙ। තෙන හි දිට්ඨිසම්පන්නස්ස පුග්ගලස්ස පහීනා දුග්ගතීති।
cen:දුග්ගතිකථා නිට්ඨිතා।
tit:12:ද්වාදසමවග්ගො
sub:(125) 10:සත්තමභවිකකථා
bod:653:න <pb T=.505/> <pb P=.475/> වත්තබ්බං “සත්තමභවිකස්ස පුග්ගලස්ස පහීනා දුග්ගතී”ති? ආමන්තා। සත්තමභවිකො පුග්ගලො නිරයං උපපජ්ජෙය්ය, තිරච්ඡානයොනිං උපපජ්ජෙය්ය, පෙත්තිවිසයං උපපජ්ජෙය්යාති? න හෙවං වත්තබ්බෙ। තෙන හි සත්තමභවිකස්ස පුග්ගලස්ස පහීනා දුග්ගතීති।
cen:සත්තමභවිකකථා නිට්ඨිතා।
cen:ද්වාදසමවග්ගො।
bod:තස්සුද්දානං –
bod:සංවරො <pb M=.345/> කම්මං තථෙව අසංවරො, සබ්බකම්මං සවිපාකං, සද්දො විපාකො, සළායතනං විපාකො, සත්තක්ඛත්තුපරමො පුග්ගලො සත්තක්ඛත්තුපරමතානියතො, කොලඞ්කොලපුග්ගලො කොලඞ්කොලතානියතො, එකබීජී පුග්ගලො එකබීජිතානියතො, දිට්ඨිසම්පන්නො පුග්ගලො සඤ්චිච්ච පාණං ජීවිතා වොරොපෙය්ය, දිට්ඨිසම්පන්නස්ස පුග්ගලස්ස පහීනා දුග්ගති, තථෙව සත්තමභවිකස්සාති।
