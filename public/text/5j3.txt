cha:3:භෙසජ්ජාදිකරණවිනිච්ඡයකථා
bod:15:එවං පරික්ඛාරවිනිච්ඡයං කථෙත්වා ඉදානි භෙසජ්ජකරණපරිත්තපටිසන්ථාරානං විනිච්ඡයං කථෙතුං <b>“භෙසජ්ජා”</b>තිආදිමාහ। තත්ථ භිසක්කස්ස ඉදං කම්මං භෙසජ්ජං। කිං තං? තිකිච්ඡනං <pb M=1.54/>। කරියතෙ කරණං, භෙසජ්ජස්ස කරණං <b>භෙසජ්ජකරණං,</b> වෙජ්ජකම්මකරණන්ති වුත්තං හොති। පරිසමන්තතො තායති රක්ඛතීති <b>පරිත්තං,</b> ආරක්ඛාති අත්ථො। පටිසන්ථරණං <b>පටිසන්ථාරො,</b> අත්තනා සද්ධිං අඤ්ඤෙසං සම්බන්ධකරණන්ති අත්ථො। තත්ථ යො විනිච්ඡයො මාතිකායං “භෙසජ්ජකරණම්පි ච පරිත්තං, පටිසන්ථාරො”ති (වි॰ සඞ්ග॰ අට්ඨ॰ ගන්ථාරම්භකථා) මයා වුත්තො <pb V=1.45/>, තස්මිං සමභිනිවිට්ඨෙ භෙසජ්ජකරණවිනිච්ඡයෙ। සහධම්මො එතෙසන්ති <b>සහධම්මිකා,</b> තෙසං, එකස්ස සත්ථුනො සාසනෙ සහසික්ඛමානධම්මානන්ති අත්ථො। අථ වා සහධම්මෙ නියුත්තා <b>සහධම්මිකා,</b> තෙසං, සහධම්මසඞ්ඛාතෙ සික්ඛාපදෙ සික්ඛමානභාවෙන නියුත්තානන්ති අත්ථො। විවට්ටනිස්සිතසීලාදියුත්තභාවෙන සමත්තා <b>සමසීලසද්ධාපඤ්ඤානං</b>। එතෙන දුස්සීලානං භින්නලද්ධිකානඤ්ච අකාතුම්පි ලබ්භතීති දස්සෙති।
bod:<b>ඤාතකපවාරිතට්ඨානතො වා</b>ති අත්තනො වා තෙසං වා ඤාතකපවාරිතට්ඨානතො। න කරියිත්ථාති අකතා, අයුත්තවසෙන අකතපුබ්බා විඤ්ඤත්ති <b>අකතවිඤ්ඤත්ති</b>। වජිරබුද්ධිටීකායං (වජිර॰ ටී॰ පාරාජික 186) පන <b>“අකතවිඤ්ඤත්තියා</b>ති න විඤ්ඤත්තියා। සා හි අනනුඤ්ඤාතත්තා කතාපි අකතා වියාති <b>අකතවිඤ්ඤත්ති,</b> ‘වදෙය්යාථ භන්තෙ යෙනත්ථො’ති එවං අකතට්ඨානෙ විඤ්ඤත්ති අකතවිඤ්ඤත්තීති ලිඛිත”න්ති වුත්තං। සාරත්ථදීපනියං (සාරත්ථ॰ ටී॰ 2.185) “ගිලානස්ස අත්ථාය අප්පවාරිතට්ඨානතො විඤ්ඤත්තියා අනුඤ්ඤාතත්තා කතාපි අකතා වියාති <b>අකතවිඤ්ඤත්ති,</b> ‘වද භන්තෙ පච්චයෙනා’ති එවං අකතපවාරණට්ඨානෙ ච විඤ්ඤත්ති <b>අකතවිඤ්ඤත්තී”</b>ති।
bod:16:<b>පටියාදියතී</b>ති සම්පාදෙති। <b>අකාතුං න වට්ටතී</b>ති එත්ථ දුක්කටන්ති වදන්ති, අයුත්තතාවසෙන පනෙත්ථ අකරණප්පටික්ඛෙපො වුත්තො, න ආපත්තිවසෙනාති ගහෙතබ්බං। <b>සබ්බං</b> <pb M=1.55/> <b>පරිකම්මං අනාමසන්තෙනා</b>ති මාතුගාමසරීරාදීනං අනාමාසත්තා වුත්තං। <b>යාව ඤාතකා න පස්සන්තී</b>ති යාව තස්ස ඤාතකා න පස්සන්ති। “තිත්ථියභූතානං මාතාපිතූනං සහත්ථා දාතුං න වට්ටතී”ති වජිරබුද්ධිටීකායං (වජිර॰ ටී॰ පාරාජික 186) වුත්තං।
bod:17:පිතු භගිනී <b>පිතුච්ඡා</b>। මාතු භාතා <b>මාතුලො। නප්පහොන්තී</b>ති කාතුං න සක්කොන්තීති ටීකාසු වුත්තං। “තෙසංයෙව සන්තකං භෙසජ්ජං ගහෙත්වා කෙවලං යොජෙත්වා දාතබ්බ”න්ති වත්වා “සචෙ පන නප්පහොන්ති යාචන්ති ච, දෙථ නො භන්තෙ, තුම්හාකං පටිදස්සාමා”ති වුත්තත්තා පන තෙසං භෙසජ්ජස්ස අප්පහොනකත්තා භෙසජ්ජමෙව යාචන්තීති අට්ඨකථාධිප්පායො දිස්සති, වීමංසිතබ්බො। <b>න යාචන්තී</b>ති ලජ්ජාය න යාචන්ති, ගාරවෙන වා। “ආභොගං කත්වා”ති වුත්තත්තා අඤ්ඤථා දෙන්තස්ස ආපත්තියෙව। සාරත්ථදීපනියං (සාරත්ථ॰ ටී॰ 2.18) පන <b>“ආභොගං කත්වා</b>ති ඉදං කත්තබ්බකරණදස්සනවසෙන වුත්තං, ආභොගං පන අකත්වාපි දාතුං වට්ටතීති <pb V=1.46/> තීසු ගණ්ඨිපදෙසු ලිඛිත”න්ති වුත්තං। පොරාණටීකායම්පි තදෙව ගහෙත්වා ලිඛිතං। විමතිවිනොදනියං (වි॰ වි॰ ටී॰ 1.185) පන තං වචනං පටික්ඛිත්තං। වුත්තඤ්හි තත්ථ කෙචි පන “ආභොගං අකත්වාපි දාතුං වට්ටතීති වදන්ති, තං න යුත්තං භෙසජ්ජකරණස්ස, පාළියං ‘අනාපත්ති භික්ඛු පාරාජිකස්ස, ආපත්ති දුක්කටස්සා’ති එවං අන්තරාපත්තිදස්සනවසෙන සාමඤ්ඤතො පටික්ඛිත්තත්තා, අට්ඨකථායං අවුත්තප්පකාරෙන කරොන්තස්ස සුත්තෙනෙව ආපත්තිසිද්ධාති දට්ඨබ්බා। තෙනෙව අට්ඨකථායම්පි ‘තෙසඤ්ඤෙව සන්තක’න්තිආදි වුත්ත”න්ති।
bod:<b>එතෙ දස ඤාතකෙ ඨපෙත්වා</b>ති තෙසං පුත්තනත්තාදයොපි තප්පටිබද්ධත්තා ඤාතකා එවාති තෙපි එත්ථෙව සඞ්ගහිතා। තෙන <b>අඤ්ඤෙස</b>න්ති ඉමිනා අඤ්ඤාතකානං ගහණං වෙදිතබ්බං <pb M=1.56/>। තෙනෙවාහ <b>“එතෙසං පුත්තපරම්පරායා”</b>තිආදි। <b>කුලපරිවට්ටා</b>ති කුලානං පටිපාටි, කුලපරම්පරාති වුත්තං හොති। <b>භෙසජ්ජං කරොන්තස්සා</b>ති යථාවුත්තවිධිනා කරොන්තස්ස, “තාවකාලිකං දස්සාමී”ති ආභොගං අකත්වා දෙන්තස්සපි පන අන්තරාපත්තිදුක්කටං විනා මිච්ඡාජීවනං වා කුලදූසනං වා න හොතියෙව। තෙනාහ <b>“වෙජ්ජකම්මං වා කුලදූසකාපත්ති වා න හොතී”</b>ති। ඤාතකානඤ්හි සන්තකං යාචිත්වාපි ගහෙතුං වට්ටති, තස්මා තත්ථ කුලදූසනාදි න සියා। සාරත්ථදීපනියම්පි (සාරත්ථ॰ ටී॰ 2.185) “මය්හං දස්සන්ති කරිස්සන්තීති පච්චාසාය කරොන්තස්සපි යාචිත්වා ගහෙතබ්බට්ඨානතාය ඤාතකෙසු වෙජ්ජකම්මං වා කුලදූසකාපත්ති වා න හොතීති වදන්තී”ති වුත්තං। වජිරබුද්ධිටීකායං (වජිර॰ ටී॰ පාරාජික 186) පන “වෙජ්ජකම්මං වා කුලදූසකාපත්ති වා න හොතීති වචනතො යාව සත්තමො කුලපරිවට්ටො, තාව භෙසජ්ජං කාතුං වට්ටතීති වදන්තී”ති එත්තකමෙව වුත්තං। <b>සබ්බපදෙසු විනිච්ඡයො වෙදිතබ්බො</b>ති “චූළමාතුයා”තිආදීසු සබ්බපදෙසු චූළමාතුයා සාමිකොතිආදිනා යොජෙත්වා හෙට්ඨා වුත්තනයෙනෙව විනිච්ඡයො වෙදිතබ්බො।
bod:<b>උපජ්ඣායස්ස ආහරාමා</b>ති ඉදං උපජ්ඣායෙන මම ඤාතකානං භෙසජ්ජං ආහරථාති ආණත්තෙහි කත්තබ්බවිධිදස්සනත්ථං වුත්තං। ඉමිනා ච සාමණෙරාදීනං අපච්චාසායපි පරජනස්ස භෙසජ්ජකරණං න වට්ටතීති දස්සෙති। <b>වුත්තනයෙනෙව පරියෙසිත්වා</b>ති ඉමිනා “භික්ඛාචාරවත්තෙන වා”තිආදිනා, “ඤාතිසාමණෙරෙහි වා”තිආදිනා ච වුත්තමත්ථං අතිදිසති। <b>අපච්චාසීසන්තෙනා</b>ති (වි॰ වි॰ ටී॰ 1.185) ආගන්තුකචොරාදීනං කරොන්තෙනපි මනුස්සා නාම උපකාරකා හොන්තීති අත්තනො තෙහි ලාභං අපත්ථයන්තෙන, පච්චාසාය කරොන්තස්ස <pb M=1.57/> පන වෙජ්ජකම්මකුලදූසනාදිනා <pb V=1.47/> දොසො හොතීති අධිප්පායො। එවඤ්හි උපකාරෙ කතෙ සාසනස්ස ගුණං ඤත්වා පසීදන්ති, සඞ්ඝස්ස වා උපකාරකා හොන්තීති කරණෙ පන දොසො නත්ථි। කෙචි පන “අපච්චාසීසන්තෙන ආගන්තුකාදීනං පටික්ඛිත්තපුග්ගලානම්පි දාතුං වට්ටතී”ති වදන්ති, තං න යුත්තං කත්තබ්බාකත්තබ්බට්ඨානවිභාගස්ස නිරත්ථකත්තප්පසඞ්ගතො අපච්චාසීසන්තෙන “සබ්බෙසම්පි දාතුං කාතුඤ්ච වට්ටතී”ති එත්තකමත්තස්සෙව වත්තබ්බතො। අපච්චාසීසනඤ්ච මිච්ඡාජීවකුලදූසනාදිදොසනිසෙධනත්ථමෙව වුත්තං න භෙසජ්ජකරණසඞ්ඛාතාය ඉමිස්සා අන්තරාපත්තියා මුච්චනත්ථං ආගන්තුකචොරාදීනං අනුඤ්ඤාතානං දානෙනෙව තාය ආපත්තියා මුච්චනතොති ගහෙතබ්බං।
bod:18:තෙනෙව අපච්චාසීසන්තෙනපි අකාතබ්බට්ඨානං දස්සෙතුං <b>“සද්ධං කුල”</b>න්තිආදි වුත්තං। <b>“භෙසජ්ජං ආචික්ඛථා”</b>ති වුත්තෙපි <b>“අඤ්ඤමඤ්ඤං පන කථා කාතබ්බා”</b>ති ඉදං පරියායත්තා වට්ටති। එවං හෙට්ඨා වුත්තනයෙන <b>ඉදඤ්චිදඤ්ච ගහෙත්වා කරොන්තී</b>ති ඉමිනා පරියායෙන කථෙන්තස්සපි නෙවත්ථි දොසොති ආචරියා। <b>පුච්ඡන්තී</b>ති ඉමිනා දිට්ඨදිට්ඨරොගීනං පරියායෙනපි වත්වා විචරණං අයුත්තන්ති දස්සෙති। පුච්ඡිතස්සපි පන පච්චාසීසන්තස්ස පරියායකථාපි න වට්ටතීති වදන්ති। <b>සමුල්ලපෙසී</b>ති අපච්චාසීසන්තො එව අඤ්ඤමඤ්ඤං කථං සමුට්ඨාපෙසි। <b>ආචරියභාගො</b>ති විනයාචාරං අකොපෙත්වා භෙසජ්ජාචික්ඛණෙන වෙජ්ජාචරියභාගො අයන්ති අත්ථොති විමතිවිනොදනියං (වි॰ වි॰ ටී॰ 1.185) වුත්තං।
bod:සාරත්ථදීපනියං (සාරත්ථ॰ ටී॰ 2.185) පන “විනයලක්ඛණං අජානන්තස්ස අනාචරියස්ස තදනුරූපවොහාරාසම්භවතො ඊදිසස්ස ලාභස්ස උප්පත්ති නාම නත්ථීති ‘ආචරියභාගො නාම අය’න්ති වුත්තං। විනයෙ <pb M=1.58/> පකතඤ්ඤුනා ආචරියෙන ලභිතබ්බභාගො අයන්ති වුත්තං හොතී”ති වුත්තං। “පුප්ඵපූජනත්ථාය දින්නෙපි අකප්පියවොහාරෙන විධානස්ස අයුත්තත්තා ‘කප්පියවසෙනා’ති වුත්තං, ‘පුප්ඵං ආහරථා’තිආදිනා කප්පියවොහාරවසෙනාති අත්ථො”ති සාරත්ථදීපනියං (සාරත්ථ॰ ටී॰ 2.185) වුත්තං। විමතිවිනොදනියං (වි॰ වි॰ ටී॰ 1.185) පන “පුප්ඵපූජනත්ථායපි සම්පටිච්ඡියමානං රූපියං අත්තනො සන්තකත්තභජනෙන නිස්සග්ගියමෙවාති ආහ <b>‘කප්පියවසෙන ගාහාපෙත්වා’</b>ති। ‘අම්හාකං රූපියං න වට්ටති, පුප්ඵපූජනත්ථං පුප්ඵං වට්ටතී’තිආදිනා පටික්ඛිපිත්වා කප්පියෙන කම්මෙන ගාහාපෙත්වාති අත්ථො”ති වුත්තං। වජිරබුද්ධිටීකායං (වජිර॰ ටී॰ පාරාජික 186) පන <b>“කප්පියවසෙනා</b>ති අම්හාකං පුප්ඵං <pb V=1.48/> ආනෙථාතිආදිනා। ‘පූජං අකාසී’ති වුත්තත්තා සයං ගහෙතුං න වට්ටතීති වදන්තී”ති එත්තකමෙව වුත්තං। අයමෙත්ථ භෙසජ්ජකරණවිනිච්ඡයකථාලඞ්කාරො।
bod:19:එවං භෙසජ්ජකරණවිනිච්ඡයං කථෙත්වා ඉදානි පරිත්තකරණවිනිච්ඡයං කථෙතුමාහ <b>“පරිත්තෙ පනා”</b>තිආදි। තත්ථ යදි “පරිත්තං කරොථා”ති වුත්තෙ කරොන්ති, භෙසජ්ජකරණං විය ගිහිකම්මං විය ච හොතීති “න කාතබ්බ”න්ති වුත්තං। “පරිත්තං භණථා”ති වුත්තෙ පන ධම්මජ්ඣෙසනත්තා අනජ්ඣිට්ඨෙනපි භණිතබ්බො ධම්මො, පගෙව අජ්ඣිට්ඨෙනාති “කාතබ්බ”න්ති වුත්තං, <b>චාලෙත්වා සුත්තං පරිමජ්ජිත්වා</b>ති පරිත්තං කරොන්තෙන කාතබ්බවිධිං දස්සෙති। <b>චාලෙත්වා සුත්තං පරිමජ්ජිත්වා</b>ති ඉදං වා “පරිත්තාණං එත්ථ පවෙසෙමී”ති චිත්තෙන එවං කතෙ පරිත්තාණා එත්ථ පවෙසිතා නාම හොතීති වුත්තං। <b>විහාරතො…පෙ॰… දුක්කට</b>න්ති ඉදං අඤ්ඤාතකෙ ගහට්ඨෙ සන්ධාය වුත්තන්ති වදන්ති। <b>පාදෙසු උදකං ආකිරිත්වා</b>ති ඉදං තස්මිං දෙසෙ චාරිත්තවසෙන වුත්තං। තත්ථ හි පාළියා නිසින්නානං භික්ඛූනං පාදෙසු රොගවූපසමනාදිඅත්ථාය උදකං සිඤ්චිත්වා පරිත්තං කාතුං සුත්තඤ්ච ඨපෙත්වා “පරිත්තං භණථා”ති වත්වා ගච්ඡන්ති। එවඤ්හි කරියමානෙ යදි පාදෙ <pb M=1.59/> අපනෙන්ති, මනුස්සා තං “අවමඞ්ගල”න්ති මඤ්ඤන්ති “රොගො න වූපසමෙස්සතී”ති। තෙනාහ <b>“න පාදා අපනෙතබ්බා”</b>ති।
bod:මතසරීරදස්සනෙ විය කෙවලෙ සුසානදස්සනෙපි ඉදං ජාතානං සත්තානං වයගමනට්ඨානන්ති මරණසඤ්ඤා උප්පජ්ජතීති ආහ <b>“සීවථිකදස්සනෙ…පෙ॰… මරණස්සතිං පටිලභිස්සාමාති ගන්තුං වට්ටතී”</b>ති। ලෙසකප්පං අකත්වා සමුප්පන්නසුද්ධචිත්තෙන “පරිවාරත්ථාය ආගච්ඡන්තූ”ති වුත්තෙපි ගන්තුං වට්ටතීති විමතිවිනොදනියං (වි॰ වි॰ ටී॰ 1.185) වුත්තං। එතෙන අසුභදස්සනන්ති වචනමත්තෙන ලෙසකප්පං කත්වා එවං ගතෙ මතස්ස ඤාතකා පසීදිස්සන්ති, දානං දස්සන්ති, මයං ලාභං ලභිස්සාම, උපට්ඨාකං ලභිස්සාමාති අසුද්ධචිත්තෙන ගන්තුං න වට්ටතීති දස්සෙති। කම්මට්ඨානසීසෙන පන “මරණස්සතිං ලභිස්සාමා”තිආදිනා සුද්ධචිත්තෙන පක්කොසිතෙපි අපක්කොසිතෙපි ගන්තුං වට්ටතීති දීපෙති। තාලපණ්ණස්ස පරිත්තලෙඛනට්ඨානත්තා පරිත්තසුත්තස්ස පරිත්තකරණසඤ්ඤාණත්තා තානි දිස්වා අමනුස්සා පරිත්තසඤ්ඤාය අපක්කමන්තීති ආහ <b>“තාලපණ්ණං පන පරිත්තසුත්තං වා හත්ථෙ වා පාදෙ වා බන්ධිතබ්බ”</b>න්ති।
bod:එත්ථ ච ආදිතො පට්ඨාය යාව “ආටානාටියපරිත්තං (දී॰ නි॰ 3.275 ආදයො) වා <pb V=1.49/> භණිතබ්බ”න්ති එත්තකොයෙව විනයට්ඨකථාභතො පාළිමුත්තපරිත්තකරණවිනිච්ඡයො, න පන තතො පරං වුත්තො, තස්මා “ඉධ පනා”තිආදිකො කථාමග්ගො සමන්තපාසාදිකායං නත්ථි, තීසු ටීකාසුපි තංසංවණ්ණනානයො නත්ථි, තථාපි සො සුත්තට්ඨකථායං ආගතොවාති තං දස්සෙතුං <b>“ඉධ පන ආටානාටියසුත්තස්ස පරිකම්මං වෙදිතබ්බ”</b>න්තිආදිමාහ। තත්ථ <b>ඉධා</b>ති “ආටානාටියපරිත්තං වා භණිතබ්බ”න්ති වචනෙ। <b>පනා</b>ති විසෙසත්ථෙ නිපාතො। දීඝනිකායෙ පාථිකවග්ගෙ ආගතස්ස ආටානාටියපරිත්තස්ස පරිකම්මං එවං වෙදිතබ්බන්ති යොජනා। යදි පඨමමෙව න වත්තබ්බං, අථ කිං කාතබ්බන්ති <pb M=1.60/> ආහ <b>“මෙත්තසුත්ත”</b>න්තිආදි। එවඤ්හි ලද්ධාසෙවනං හුත්වා අතිඔජවන්තං හොති।
bod:<b>පිට්ඨං වා මංසං වා</b>ති <b>වා</b>-සද්දො අනියමත්ථො, තෙන මච්ඡඛණ්ඩපූවඛජ්ජකාදයො සඞ්ගණ්හාති। <b>ඔතාරං ලභන්තී</b>ති අත්තනා පියායිතඛාදනීයනිබද්ධවසනට්ඨානලාභතාය අවතාරණං ලභන්ති। <b>හරිතූපලිත්ත</b>න්ති අල්ලගොමයලිත්තං। ඉදඤ්හි පොරාණකචාරිත්තං භූමිවිසුද්ධකරණං। <b>පරිසුද්ධං…පෙ॰… නිසීදිතබ්බ</b>න්ති ඉමිනා පරිත්තකාරකස්ස භික්ඛුනො මෙත්තාකරුණාවසෙන චිත්තවිසුද්ධිපි ඉච්ඡිතබ්බාති දස්සෙති। එවඤ්හි සති උපරි වක්ඛමානඋභයතො රක්ඛාසංවිධානෙන සමෙති। ටීකායං (දී॰ නි॰ ටී॰ 3.282) පන “සරීරසුද්ධිපි ඉච්ඡිතබ්බාති දස්සෙතී”ති වුත්තං। තදෙතං විචාරෙතබ්බං। න හි “කායසුද්ධිමත්තෙන අමනුස්සානං පියො හොතී”ති වුත්තං, මෙත්තාවසෙනෙව පන වුත්තං। වුත්තඤ්හෙතං භගවතා “මෙත්තාය, භික්ඛවෙ, චෙතොවිමුත්තියා…පෙ॰… එකාදසානිසංසා පාටිකඞ්ඛා। කතමෙ එකාදස? සුඛං සුපති, සුඛං පටිබුජ්ඣති, න පාපකං සුපිනං පස්සති, මනුස්සානං පියො හොති, අමනුස්සානං පියො හොතී”තිආදි (අ॰ නි॰ 11.15; පරි॰ 331; මි॰ ප॰ 4.4.6)।
bod:<b>පරිත්තකාරකො…පෙ॰… සම්පරිවාරිතෙනා</b>ති ඉදං පරිත්තකරණො බාහිරතො ආරක්ඛාසංවිධානං, “මෙත්ත…පෙ॰… වත්තබ්බ”න්ති අබ්භන්තරතො ආරක්ඛාසංවිධානං, එවං උභයතො රක්ඛාසංවිධානං හොති। එවඤ්හි අමනුස්සා පරිත්තකාරකස්ස අන්තරායං කාතුං න විසහන්ති। <b>මඞ්ගලකථා වත්තබ්බා</b>ති අමනුස්සානං තොසනත්ථාය පණ්ණාකාරං කත්වා මහාමඞ්ගලකථා කථෙතබ්බා। එවං උපරි වක්ඛමානෙන <b>“තුය්හං පණ්ණාකාරත්ථාය මහාමඞ්ගලකථා වුත්තා”</b>ති වචනෙන සමෙති। ටීකායං පන “පුබ්බුපචාරවසෙන වත්තබ්බා”ති වුත්තං। <b>සබ්බසන්නිපාතො</b>ති තස්මිං විහාරෙ තස්මිං ගාමක්ඛෙත්තෙ සබ්බෙසං භික්ඛූනං <pb M=1.61/> සන්නිපාතො <b>ඝොසෙතබ්බො</b> “චෙතියඞ්ගණෙ සබ්බෙහි සන්නිපතිතබ්බ”න්ති। <b>අනාගන්තුංනාම</b> <pb V=1.50/> <b>න ලභතී</b>ති අමනුස්සො බුද්ධාණාභයෙන රාජාණාභයෙන අනාගන්තුං න ලභති චතුන්නං මහාරාජූනං ආණාට්ඨානියත්තා। ගහිතකාපදෙසෙන අමනුස්සොව පුච්ඡිතො හොතීති <b>“අමනුස්සගහිතකො ‘ත්වං කො නාමො’ති පුච්ඡිතබ්බො”</b>ති වුත්තං। <b>මාලාගන්ධාදීසූ</b>ති මාලාගන්ධාදිපූජාසු। <b>ආසනපූජායා</b>ති චෙතියෙ බුද්ධාසනපූජාය। <b>පිණ්ඩපාතෙ</b>ති භික්ඛුසඞ්ඝස්ස පිණ්ඩපාතදානෙ। එවං වත්ථුප්පදෙසෙන චෙතනා වුත්තා, තස්මා පත්තිදානං සම්භවති।
bod:<b>දෙවතාන</b>න්ති යක්ඛසෙනාපතීනං। වුත්තඤ්හි ආටානාටියසුත්තෙ (දී॰ නි॰ 3.283, 293) “ඉමෙසං යක්ඛානං මහායක්ඛානං සෙනාපතීනං මහාසෙනාපතීනං උජ්ඣාපෙතබ්බ”න්තිආදි। <b>ආටා</b>ති දබ්බිමුඛසකුණා। තෙ ආටා නදන්ති එත්ථාති ආටානාදං, දෙවනගරං, ආටානාදෙ කතං <b>ආටානාදියං,</b> සුත්තං। ටීකායං (දී॰ නි॰ ටී॰ 3.282) <b>“පරිත්තං භණිතබ්බ</b>න්ති එත්ථාපි ‘මෙත්තචිත්තං පුරෙචාරිකං කත්වා’ති ච ‘මඞ්ගලකථා වත්තබ්බා’ති ච ‘විහාරස්ස උපවනෙ’ති ච එවමාදි සබ්බං ගිහීනං පරිත්තකරණෙ වුත්තං පරිකම්මං කාතබ්බමෙවා”ති වුත්තං, එවං සති අට්ඨකථායං (දී॰ නි॰ අට්ඨ॰ 3.282) “එතං තාව ගිහීනං පරිකම්ම”න්ති වත්වා “සචෙ පන භික්ඛූ”තිආදිනා විසෙසත්ථජොතකෙන පන-සද්දෙන සහ වුච්චමානං “ඉදං භික්ඛූනං පරිකම්ම”න්ති වචනං නිරත්ථකං විය හොති। අවිසෙසෙ හි සති භෙදො කාතබ්බො න සියා। භික්ඛූනඤ්ච යථාවුත්තාව බාහිරාරක්ඛා දුක්කරා හොති, තස්මා ගිහීනං පරිත්තකරණෙ වුත්තපරිකම්මෙ අසම්පජ්ජමානෙපි අට්ඨකථායං වුත්තනයෙනෙව කාතුං වට්ටතීති නො මති।
bod:ඉදං පන ඉධ ආගතං ආටානාටියසුත්තපරිකම්මං සුත්වා “ඉදං සුත්තං අමනුස්සානං අමනාපං, සජ්ඣායන්තස්ස පරිත්තං කරොන්තස්ස <pb M=1.62/> අමනුස්සා අන්තරායං කරෙය්යු”න්ති මඤ්ඤමානා පොරාණා චතූහි මහාරාජෙහි ආරොචිතං සබ්බඤ්ඤුබුද්ධෙන දෙසිතං මූලභූතං දීඝනිකායෙ ආගතං ආටානාටියසුත්තං (දී॰ නි॰ 3.275 ආදයො) පහාය මූලසුත්තතො ගාථාඡක්කමෙව ගහෙත්වා අවසෙසං සබ්බං සුත්තං ඨපෙත්වා අඤ්ඤගාථායො පක්ඛිපිත්වා “ආටානාටියපරිත්ත”න්ති ඨපෙසුං, තම්පි පරිත්තං අමූලභූතත්තා එකෙනාකාරෙන ධාරෙතුං අසක්කොන්තා කෙචි සංඛිත්තෙන ධාරෙන්ති, කෙචි විත්ථාරෙන, කෙචි එකච්චා ගාථායො පක්ඛිපන්ති, කෙචි නික්ඛිපන්ති, කෙචි භික්ඛූ තංමිස්සකපරිත්තම්පි මඞ්ගලකරණකාලාදීසු වත්තුමවිසහන්තා තං ඨපෙත්වා අඤ්ඤසුත්තානියෙව භණන්ති, සබ්බමෙතං අයුත්තං විය දිස්සති। කස්මා? චත්තාරොපි මහාරාජානො ඉමං ආටානාටියං රක්ඛං සංවිදහමානා බුද්ධසාසනෙ අමනුස්සානං පසාදාය, චතස්සන්නං පරිසානං අවිහෙඨනාය එව සංවිදහිංසු <pb V=1.51/>, න අඤ්ඤෙන කාරණෙන। වුත්තඤ්හි තත්ථ “තත්ථ සන්ති උළාරා යක්ඛානිවාසිනො, යෙ ඉමස්මිං භගවතො පාවචනෙ අප්පසන්නා, තෙසං පසාදාය උග්ගණ්හාතු භන්තෙ භගවා ආටානාටියං රක්ඛං භික්ඛූනං භික්ඛුනීනං උපාසකානං උපාසිකානං ගුත්තියා රක්ඛාය අවිහිංසාය ඵාසුවිහාරායා”ති (දී॰ නි॰ 3.276)।
bod:සම්මාසම්බුද්ධෙනපි ඉමස්ස සුත්තස්ස නිගමනෙ “උග්ගණ්හාථ භික්ඛවෙ ආටානාටියං රක්ඛං, පරියාපුණාථ භික්ඛවෙ ආටානාටියං රක්ඛං, ධාරෙථ භික්ඛවෙ ආටානාටියං රක්ඛං, අත්ථසංහිතා භික්ඛවෙ ආටානාටියා රක්ඛා භික්ඛූනං භික්ඛුනීනං උපාසකානං උපාසිකානං ගුත්තියා රක්ඛාය අවිහිංසාය ඵාසුවිහාරායා”ති (දී॰ නි॰ 3.295) භික්ඛූනං ධාරණං උය්යොජිතං ආනිසංසඤ්ච පකාසිතං। අට්ඨකථාචරියෙහි ච “බුද්ධභාසිතෙ එකක්ඛරම්පි එකපදම්පි අපනෙතබ්බං නාම නත්ථී”ති වුත්තං <pb M=1.63/>, තස්මා චතූහි මහාරාජෙහි සංවිදහිතං සම්මාසම්බුද්ධෙන ආහච්චභාසිතං තිස්සො සඞ්ගීතියො ආරුළ්හං පකතිආටානාටියසුත්තමෙව ධාරෙතුං සජ්ඣායිතුඤ්ච යුත්තං, න භගවතා අභාසිතං තිස්සො සඞ්ගීතියො අනාරුළ්හං මිස්සකසුත්තන්ති। දීඝනිකායට්ඨකථායං (දී॰ නි॰ අට්ඨ॰ 3.282) ආගතං ඉදං ආටානාටියපරිත්තපරිකම්මං පන පකතිසජ්ඣායනවාචනාදිං සන්ධාය අට්ඨකථාචරියෙහි න වුත්තං, අථ ඛො ගහට්ඨං වා පබ්බජිතං වා අමනුස්සෙහි ගහිතකාලෙ මොචාපනත්ථාය ලොකියෙහි මන්තං විය භණනං සන්ධාය වුත්තං। වුත්තඤ්හි තත්ථ “අමනුස්සගහිතකො ත්වං කො නාමොසීති පුච්ඡිතබ්බො”තිආදි (දී॰ නි॰ අට්ඨ॰ 3.282)।
bod:ආටානාටියා රක්ඛා ච නාම න සකලසුත්තං, අථ ඛො “විපස්සිස්ස ච නමත්ථූ”ති පදං ආදිං කත්වා චතුන්නං මහාරාජූනං වසෙන චතුක්ඛත්තුං ආගතං “ජිනං වන්දාම ගොතම”න්ති පදං පරියොසානං කත්වා වුත්තසුත්තෙකදෙසොයෙව। කථං විඤ්ඤායතීති චෙ? “අථ ඛො වෙස්සවණො මහාරාජා භගවතො අධිවාසනං විදිත්වා ඉමං ආටානාටියං රක්ඛං අභාසී”ති ආරභිත්වා යථාවුත්තසුත්තෙකදෙසස්ස අවසානෙ “අයං ඛො මාරිසා ආටානාටියා රක්ඛා”ති නිය්යාතිතත්තා। තස්මා යථා නාම බ්යග්ඝාදයො අත්තනො භක්ඛං විලුම්පන්තානං බලවදුට්ඨචිත්තා භවන්ති, එවං අත්තනා ගහිතමනුස්සං මොචාපෙන්තානං අමනුස්සා පදුට්ඨචිත්තා හොන්ති। ඉති තථා මොචාපෙතුං ආරද්ධකාලෙ භික්ඛූනං පරිස්සයවිනොදනත්ථං ඉමං ආටානාටියපරිත්තපරිකම්මං අට්ඨකථාචරියෙහි වුත්තන්ති දට්ඨබ්බං। අයං පරිත්තකරණවිනිච්ඡයකථාලඞ්කාරො।
bod:20:<b>අනාමට්ඨපිණ්ඩපාතො</b>ති (වි॰ වි॰ ටී॰ 1.185) <pb V=1.52/> එත්ථ අමසියිත්ථාති ආමට්ඨො, න ආමට්ඨො <b>අනාමට්ඨො</b>। පිණ්ඩං පිණ්ඩං හුත්වා පතතීති <pb M=1.64/> <b>පිණ්ඩපාතො</b>। අනාමට්ඨො ච සො පිණ්ඩපාතො චාති තථා, අග්ගහිතඅග්ගො, අපරිභුත්තො පිණ්ඩපාතොති අත්ථො। සචෙපි <b>කහාපණග්ඝනකො හොතී</b>ති ඉමිනා දායකෙහි බහුබ්යඤ්ජනෙන සම්පාදෙත්වා සක්කච්චං දින්නභාවං දීපෙති। තෙන වුත්තං <b>“සද්ධාදෙය්යවිනිපාතනං නත්ථී”</b>ති, එවං සක්කච්චං සද්ධාය දින්නං මහග්ඝභොජනම්පි මාතාපිතූනං දත්වා සද්ධාදෙය්යවිනිපාතනං නාම න හොති, පගෙව අප්පග්ඝභොජනෙති අධිප්පායො। මාතාදිපඤ්චකංයෙව වත්වා භෙසජ්ජකරණෙ විය අපරෙසම්පි දසන්නං දාතුං වට්ටතීති අවුත්තත්තා අඤ්ඤෙසං ඤාතකානම්පි පෙසෙත්වා දාතුං න වට්ටතීති සිද්ධං, “විහාරං සම්පත්තස්ස පන යස්ස කස්සචි ආගන්තුකස්ස වා”ඉච්චාදිවක්ඛමානත්තා විහාරං සම්පත්තානං ඤාතකානම්පි ආගන්තුකසාමඤ්ඤෙන දාතුං වට්ටතීති ච। <b>ථාලකෙ</b>ති සඞ්ඝිකෙ කංසාදිමයෙ ථාලකෙ। පත්තොපි එත්ථ සඞ්ගය්හති। <b>න වට්ටතී</b>ති ඉමිනා දුක්කටන්ති දස්සෙති। <b>දාමරිකචොරස්සා</b>ති රජ්ජං පත්ථෙන්තස්ස පාකටචොරස්ස। අදීයමානෙපි “න දෙන්තී”ති කුජ්ඣන්තීති සම්බන්ධො।
bod:ආමිසස්ස ධම්මස්ස ච අලාභෙන අත්තනො පරස්ස ච අන්තරෙ සම්භවන්තස්ස ඡිද්දස්ස විවරස්ස පටිසන්ථරණං පිදහනං <b>පටිසන්ථාරො</b>। සො පන ධම්මාමිසවසෙන දුවිධො। තත්ථ ආමිසපටිසන්ථාරං සන්ධාය <b>“කස්ස කාතබ්බො, කස්ස න කාතබ්බො”</b>ති වුත්තං। <b>ආගන්තුකස්ස වා…පෙ॰… කාතබ්බොයෙවා</b>ති වුත්තමත්ථං පාකටං කාතුං <b>“ආගන්තුකං තාවා”</b>තිආදිමාහ। <b>ඛීණපරිබ්බය</b>න්ති ඉමිනා අගතිභාවං කරුණාට්ඨානතඤ්ච දස්සෙති। තෙන ච තබ්බිධුරානං සමිද්ධානං ආගන්තුකත්තෙපි දාතුං න වට්ටතීති සිද්ධං හොති। <b>“අපච්චාසීසන්තෙනා”</b>ති වත්වා පච්චාසීසනප්පකාරං දස්සෙතුං <b>“මනුස්සා නාමා”</b>තිආදි වුත්තං। අනනුඤ්ඤාතානං පන අපච්චාසීසන්තෙනපි දාතුං න වට්ටති සද්ධාදෙය්යවිනිපාතත්තා, පච්චාසාය <pb M=1.65/> පන සති කුලදූසනම්පි හොති। <b>උබ්බාසෙත්වා</b>ති සමන්තතො තියොජනං විලුම්පන්තෙ මනුස්සෙ පලාපෙත්වා। <b>වරපොත්ථකචිත්තත්ථරණ</b>න්ති අනෙකප්පකාරං ඉත්ථිපුරිසාදිඋත්තමරූපවිචිත්තං අත්ථරණං। අයං පටිසන්ථාරවිනිච්ඡයකථාලඞ්කාරො।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:භෙසජ්ජාදිවිනිච්ඡයකථාලඞ්කාරො නාම
cen:තතියො පරිච්ඡෙදො।
