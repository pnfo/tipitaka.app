cen:॥ නමො තස්ස භගවතො අරහතො සම්මාසම්බුද්ධස්ස॥
cha:නමක්කාරපාළි
gax:1:සුගතං <pb M=.1/> සුගතං සෙට්ඨං, කුසලංකුසලං ජහං।
gae:අමතං අමතං සන්තං, අසමං අසමං දදං॥
gax:සරණං සරණං ලොකං, අරණං අරණං කරං।
gae:අභයං අභයං ඨානං, නායකං නායකං නමෙ॥
gax:2:නයනසුභගකායඞ්ගං,
gax:මධුරවරසරොපෙතං।
gax:අමිතගුණගණාධාරං,
gae:දසබලමතුලං වන්දෙ॥
gax:3:යො බුද්ධො ධිතිමාඤ්ඤධාරකො,
gax:සංසාරෙ අනුභොසි කායිකං।
gax:දුක්ඛං චෙතසිකඤ්ච ලොකතො,
gae:තං වන්දෙ නරදෙවමඞ්ගලං॥
gax:4:බාත්තිංසතිලක්ඛණචිත්රදෙහං,
gax:දෙහජ්ජුතිනිග්ගතපජ්ජලන්තං।
gax:පඤ්ඤාධිතිසීලගුණොඝවින්දං,
gae:වන්දෙ මුනිමන්තිමජාතියුත්තං॥
gax:5:පාතොදයං බාලදිවාකරංව,
gax:මජ්ඣෙ යතීනං ලලිතං සිරීහි।
gax:පුණ්ණින්දුසඞ්කාසමුඛං අනෙජං,
gae:වන්දාමි සබ්බඤ්ඤුමහං මුනින්දං॥
gax:6:උපෙතපුඤ්ඤො <pb M=.2/> වරබොධිමූලෙ,
gax:සසෙනමාරං සුගතො ජිනිත්වා।
gax:අබොජ්ඣි බොධිං අරුණොදයම්හි,
gae:නමාමි තං මාරජිනං අභඞ්ගං॥
gax:7:රාගාදිඡෙදාමලඤාණඛග්ගං,
gax:සතීසමඤ්ඤාඵලකාභිගාහං।
gax:සීලොඝලඞ්කාරවිභූසිතං තං,
gae:නමාමිභිඤ්ඤාවරමිද්ධුපෙතං॥
gax:8:දයාලයං සබ්බධි දුක්කරං කරං,
gax:භවණ්ණවාතික්කමමග්ගතං ගතං।
gax:තිලොකනාථං සුසමාහිතං හිතං,
gae:සමන්තචක්ඛුං පණමාමි තංමිතං॥
gax:9:තහිං තහිං පාරමිසඤ්චයං චයං,
gax:ගතං ගතං සබ්භි සුඛප්පදං පදං।
gax:නරානරානං සුඛසම්භවං භවං,
gae:නමානමානං ජිනපුඞ්ගවං ගවං॥
gax:10:මග්ගඞ්ගනාවං මුනිදක්ඛනාවිකො,
gax:ඊහාඵියං ඤාණකරෙන ගාහකො।
gax:ආරුය්හ යො තාය බහූ භවණ්ණවා,
gae:තාරෙසි තං බුද්ධමඝප්පහං නමෙ॥
gax:11:සමතිංසතිපාරමිසම්භරණං,
gax:වරබොධිදුමෙ චතුසච්චදසං।
gax:වරමිද්ධිගතං නරදෙවහිතං,
gae:තිභවූපසමං පණමාමි ජිනං॥
gax:12:සතපුඤ්ඤජලක්ඛණිකං විරජං,
gax:ගගනූපමධිං ධිතිමෙරුසමං।
gax:ජලජූපමසීතලසීලයුතං,
gae:පථවීසහනං පණමාමි ජිනං॥
gax:13:යො <pb M=.3/> බුද්ධො සුමති දිවෙ දිවාකරොව,
gax:සොභන්තො රතිජනනෙ සිලාසනම්හි।
gax:ආසීනො සිවසුඛදං අදෙසි ධම්මං,
gae:දෙවානං තමසදිසං නමාමි නිච්චං॥
gax:14:යො පාදපඞ්කජමුදුත්තලරාජිකෙහි,
gax:ලොකෙහි තීහිවිකලෙහි නිරාකුලෙහි।
gax:සම්පාපුණෙ නිරුපමෙය්යතමෙව නාථො,
gae:තං සබ්බලොකමහිතං අසමං නමාමි॥
gax:15:බුද්ධං නරානරසමොසරණං ධිතත්තං,
gax:පඤ්ඤාපදීපජුතියා විහතන්ධකාරං।
gax:අත්ථාභිකාමනරදෙවහිතාවහං තං,
gae:වන්දාමි කාරුණිකමග්ගමනන්තඤාණං॥
gax:16:අඛිලගුණනිධානො යො මුනින්දොපගන්ත්වා,
gax:වනමිසිපතනව්හං සඤ්ඤතානං නිකෙතං।
gax:තහිමකුසලඡෙදං ධම්මචක්කං පවත්තො,
gae:තමතුලමභිකන්තං වන්දනෙය්යං නමාමි॥
gax:17:සුචිපරිවාරිතං සුරුචිරප්පභාහි රත්තං,
gax:සිරිවිසරාලයං ගුපිතමින්ද්රියෙහුපෙතං।
gax:රවිසසිමණ්ඩලප්පභුතිලක්ඛණොපචිත්තං,
gae:සුරනරපූජිතං සුගතමාදරං නමාමි॥
gax:18:මග්ගොළුම්පෙන මුහපටිඝාසාදිඋල්ලොලවීචිං,
gax:සංසාරොඝං තරි තමභයං පාරපත්තං පජානං।
gax:තාණං ලෙණං අසමසරණං එකතිත්ථං පතිට්ඨං,
gae:පුඤ්ඤක්ඛෙත්තං පරමසුඛදං ධම්මරාජං නමාමි॥
gax:19:කණ්ඩම්බංමූලෙ පරහිතකරො යො මුනින්දො නිසින්නො,
gax:අච්ඡෙරං සීඝං නයනසුභගං ආකුලණ්ණග්ගිජාලං।
gax:දුජ්ජාලද්ධංසං මුනිභිජහිතං පාටිහෙරං අකාසි,
gae:වන්දෙ තං සෙට්ඨං පරමරතිජං ඉද්ධිධම්මෙහුපෙතං॥
gax:20:මුනින්දක්කො <pb M=.4/> ය්වෙකො දයුදයරුණො ඤාණවිත්ථිණ්ණබිම්බො,
gax:විනෙය්යප්පාණොඝං කමලකථිතං ධම්මරංසීවරෙහි।
gax:සුබොධෙසී සුද්ධෙ තිභවකුහරෙ බ්යාපිතක්කිත්තිනඤ්ච,
gae:තිලොකෙකච්චක්ඛුං දුඛමසහනං තං මහෙසිං නමාමි॥
gax:21:යො ජිනො අනෙකජාතියං සපුත්තදාරමඞ්ගජීවිතම්පි,
gax:බොධිපෙමතො අලග්ගමානසො අදාසියෙව අත්ථිකස්ස।
gax:දානපාරමිං තතො පරං අපූරි සීලපාරමාදිකම්පි,
gae:තාසමිද්ධියොපයාතමග්ගතං තමෙකදීපකං නමාමි॥
gax:22:දෙවාදෙවාතිදෙවං නිධනවපුධරං මාරභඞ්ගං අභඞ්ගං,
gax:දීපං දීපං පජානං ජයවරසයනෙ බොධිපත්තංධිපත්තං।
gax:බ්රහ්මාබ්රහ්මාගතානං වරගිරකථිකං පාපහීනං පහීනං,
gae:ලොකාලොකාභිරාමං සතතමභිනමෙ තං මුනින්දං මුනින්දං॥
gax:23:බුද්ධො නිග්රොධබිම්බො මුදුකරචරණො බ්රහ්මඝොසෙණිජඞ්ඝො,
gax:කොසච්ඡාදඞ්ගජාතො පුනරපි සුගතො සුප්පතිට්ඨිතපාදො।
gax:මූදොදාතුණ්ණලොමො අථමපි සුගතො බ්රහ්මුජුග්ගත්තභාවො,
gae:නීලක්ඛී දීඝපණ්හී සුඛුමමලඡවී ථොම්යරසග්ගසග්ගී॥
gax:24:චත්තාලීසග්ගදන්තො සමකලපනජො අන්තරංසප්පපීනො,
gae:චක්කෙනඞ්කිතපාදො අවිරළදසනො මාරජුස්සඞ්ඛපාදො॥
gax:තිට්ඨන්තො <pb M=.5/> නොනමන්තොභයකරමුදුනා ජණ්ණුකානාමසන්තො,
gae:වට්ටක්ඛන්ධො ජිනො ගොතරුණපඛුමකො සීහපුබ්බඩ්ඪකායො॥
gax:25:සත්තප්පීනො ච දීඝඞ්ගුලි මථ සුගතො ලොමකූපෙකලොමො,
gae:සම්පන්නොදාතදාඨො කනකසමතචො නීලමුද්ධග්ගලොමො॥
gax:සම්බුද්ධො ථූලජිව්හො අථ සීහහනුකො ජාලිකප්පාදහත්ථො,
gae:නාථො උණ්හීසසීසො ඉතිගුණසහිතං තං මහෙසිං නමාමි॥
gax:26:බුද්ධොබුද්ධොතිඝොසො අතිදුලභතරො කා කථා බුද්ධභාවො,
gae:ලොකෙ තස්මා විභාවී විවිධහිතසුඛං සාධවො පත්ථයන්තා॥
gax:ඉට්ඨං අත්ථං වහන්තං සුරනරමහිතං නිබ්භයං දක්ඛිණෙය්යං,
gae:ලොකානං නන්දිවඩ්ඪං දසබලමසමං තං නමස්සන්තු නිච්චං॥
gax:27:පුඤ්ඤෙනෙතෙන සොහං නිපුණමති සතො සම්පරායෙ ච තිත්තො,
gae:දක්ඛො දිට්ඨුජ්ජුපඤ්ඤො අවිකලවීරියො භොගවා සංවිභාගී॥
gax:තික්ඛො සූරො ධිතත්තො සපරහිතචරො දීඝජීවී අරොගො,
gae:ධඤ්ඤො වණ්ණො යසස්සී අතිබලවධරො කිත්තිමා ඛන්තුපෙතො॥
gax:28:සද්ධො <pb M=.6/> දාතඞ්ගුපෙතො පරමසිරිධරො දිට්ඨධම්මෙ විරත්තො,
gae:ලජ්ජී කල්යාණමිත්තො අභිරතකුසලො පඤ්චසීලාදිරක්ඛො॥
gax:අප්පිච්ඡො අප්පකොධො අතිවුජුහදයො ඉද්ධිමා අප්පමෙය්යො,
gae:පාසංසො පෙමවාචො සුජනගුණවිදූ මාමකො සො භවෙය්යං॥
gax:29:ඉත්ථං අසඞ්ඛයෙ නාථ, ගුණෙ ලක්ඛණදීපිතෙ।
gae:ගාථාසු සූචකාස්වෙක, ගාථම්පි සරතෙ බුධො॥
gax:30:චතුරාපායමුත්තො සො, සාධකත්ථද්වයස්ස ච।
gae:හතූපද්දවජාලො ච, ලාභී හිතසුඛස්ස ච॥
gax:31:අධිපො නරදෙවානං, චතුදීපිස්සරොපි වා।
gae:භවෙය්ය අන්තිමෙ දෙහෙ, තමඤ්ඤං සෙතඡත්තකං॥
gax:32:භාවනායානමාරුය්හ, සමමෙස්සති සුබ්බතො।
gae:ඉමස්මිං අත්තභාවෙපි, අරොගො දීඝජීවිකො॥
gax:33:පූජිතො සබ්බලොකෙහි, භාවනාභිරතීමනො।
gae:ජනප්පියො මනාපො ච, කා කථාඛිලධාරණෙ॥
cen:නමක්කාරපාළි නිට්ඨිතා।
