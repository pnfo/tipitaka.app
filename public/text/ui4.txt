cha:3:සාමඤ්ඤකණ්ඩ
tit:1:විසෙස්යාධීනවග්ග
gax:691:විසෙස්යාධීන සංකිණ්ණා, නෙකත්ථෙහ්ය’බ්යයෙහි ච।
gae:සා’ඞ්ගො’පාඞ්ගෙහි කථ්යන්තෙ, කණ්ඩෙ වග්ගා ඉහ ක්කමා॥
gax:692:ගුණදබ්බක්රියාසද්දා, <pb M=.58/> සියුං සබ්බෙ විසෙසනා।
gae:විසෙස්යාධීනභාවෙන, විසෙස්යසමලිඞ්ගිනො॥
gax:693:සොභනං රුචිරං සාධු, මනුඤ්ඤං චාරු සුන්දරං।
gae:වග්ගු මනොරමං කන්තං, හාරී මඤ්ජු ච පෙසලං॥
gax:694:භද්දං වාමඤ්ච කල්යාණං, මනාපං ලද්ධකං සුභං।
gae:උත්තමො පවරො ජෙට්ඨො, පමුඛා’නුත්තරො වරො॥
gax:695:මුඛ්යො පධානං පාමොක්ඛො, පර මග්ගඤ්ඤ මුත්තරං।
gae:පණීතං පරමං සෙය්යො, ගාමණී සෙට්ඨ සත්තමා॥
gax:696:විසිට්ඨා’රිය නාගෙ’කො, සභග්ගා මොක්ඛ පුඞ්ගවා।
gae:<b>සීහ කුඤ්ජර සද්දූලා,</b> දී තු සමාසගා පුමෙ॥
gax:697:චිත්ත’ක්ඛි පීතිජනන, <b>මබ්යාසෙක මසෙචනං।</b>
gae:ඉට්ඨං තු සුභගං හජ්ජං, දයිතං වල්ලභං පියං॥
gax:698:තුච්ඡඤ්ච රිත්තකං සුඤ්ඤං, අථා’සාරඤ්ච ඵෙග්ගු ච।
gae:මෙජ්ඣං පූතං පවිත්තො ථ, අවිරද්ධො අපණ්ණකො॥
gax:699:උක්කට්ඨො ච පකට්ඨො ථ, නිහීනො හීන ලාමකා।
gae:පතිකිට්ඨං නිකිට්ඨඤ්ච, ඉත්තරා’වජ්ජ කුච්ඡිතා॥
gax:700:අධමො’මක ගාරය්හා,
gax:මලීනො තු මලීමසො।
gae:බ්රහා මහන්තං විපුලං, විසාලං පුථුලං පුථු॥
gax:701:ගරු’රු විත්ථිණ්ණ මථො, පීනං ථූලඤ්ච පීවරං।
gae:ථුල්ලඤ්ච වඨරඤ්චා ථ, ආචිතං නිචිතං භවෙ॥
gax:702:සබ්බං සමත්ත මඛිලං, නිඛිලං සකලං තථා।
gae:නිස්සෙසං කසිණා’සෙසං, සමග්ගඤ්ච අනූනකං,
gax:703:භූරි පහුතං පචුරං, භිය්යො සම්බහුලං බහු।
gae:යෙභුය්යං බහුලං චාථ, බාහිරං පරිබාහිරං॥
gax:704:<b>පරොසතා</b>දී තෙ, යෙසං, පරං මත්තං සතාදිතො।
gae:පරිත්තං සුඛුමං ඛුද්දං, ථොක මප්පං කිසං තනු॥
gax:705:චුල්ලං මත්තෙ’ත්ථියං ලෙස,
gax:ලවා’ණුහි කණො පුමෙ।
gae:සමීපං නිකටා’සන්නො, පකට්ඨා’භ්යාස සන්තිකං॥
gax:706:අවිදූරඤ්ච <pb M=.59/> සාමන්තං, සන්නිකට්ඨ මුපන්තිකං।
gae:සකාසං අන්තිකං ඤත්තං, දූරං තු විප්පකට්ඨකං॥
gax:707:නිරන්තරං ඝනං සන්දං, විරළං පෙලවං තනු।
gae:අථා යතං දීඝ මථො, නිත්තලං වට්ට වට්ටුලං॥
gax:708:උච්චො තු උන්නතො තුඞ්ගො, උදග්ගො චෙව උච්ඡිතො।
gae:නීචො රස්සො වාමනො ථ, අජිම්හො පගුණො උජු॥
gax:709:අළාරං වෙල්ලිතං වඞ්කං, කුටිලං ජිම්හ කුඤ්චිතං।
gae:ධුවො ච සස්සතො නිච්චො, සදාතන සනන්තනා॥
gax:710:<b>කූටට්ඨො</b> ත්වෙ’කරූපෙන, කාලබ්යාපී පකාසිතො।
gae:ලහු සල්ලහුකං චාථ, සඞ්ඛ්යාතං ගණිතං මිතං॥
gax:711:තිණ්හං තු තිඛිණං තිබ්බං, චණ්ඩං උග්ගං ඛරං භවෙ।
gae:ජඞ්ගමඤ්ච චරඤ්චෙව, තසං ඤෙය්යං චරාචරං॥
gax:712:කම්පනං චලනං චාථ, අතිරිත්තො තථා’ධිකො।
gae:<b>ථාවරො</b> ජඞ්ගමා අඤ්ඤො, ලොලං තු චඤ්චලං චලං॥
gax:713:තරලඤ්ච පුරාණො තු, පුරාතන සනන්තනා।
gae:චිරන්තනො ථ පච්චග්ඝො, නූතනො’භිනවො නවො॥
gax:714:කුරූරං කඨිනං දළ්හං, නිට්ඨුරං කක්ඛළං භවෙ।
gae:අනිත්ථ්ය’න්තො පරියන්තො, පන්තො ච පච්ඡිම’න්තිමා॥
gax:715:ජිඝඤ්ඤං චරිමං පුබ්බං, ත්ව’ග්ගං පඨම මාදි සො।
gae:පතිරූපො නුච්ඡවිකං, අථ මොඝං නිරත්ථකං॥
gax:716:බ්යත්තං පුට <n>ඵුටං (සී॰)</n> ඤ්ච මුදු තු, සුකුමාරඤ්ච කොමලං।
gae:<b>පච්චක්ඛං</b> ඉන්ද්රියග්ගය්හං, <b>අපච්චක්ඛං</b> අතින්ද්රියං॥
gax:717:ඉතරා’ඤ්ඤතරො එකො, අඤ්ඤො බහුවිධො තු ච।
gae:නානාරූපො ච විවිධො, අබාධං තු නිරග්ගලං॥
gax:718:අථෙ’කාකී ච එකච්චො, එකො ච එකකො සමා।
gae:සාධාරණඤ්ච සාමඤ්ඤං, සම්බාධො තු ච සංකටං॥
gax:719:වාමං කළෙවරං <b>සබ්යං। අපසබ්යං</b> තු දක්ඛිණං।
gae:පටිකූලං ත්ව’පසබ්යං, ගහනං කලිලං සමා॥
gax:720:උච්චාවචං <pb M=.60/> බහුභෙදං, සංකිණ්ණා’ කිණ්ණ සංකුලා।
gae:කතහත්ථො ච කුසලො, පවීණා’භිඤ්ඤ සික්ඛිතා॥
gax:721:නිපුණො ච පටු ඡෙකො, චාතුරො දක්ඛ පෙසලා।
gae:බාලො දත්තු ජලො මූළ්හො, මන්දො විඤ්ඤූ ච බාලිසො॥
gax:722:පුඤ්ඤවා සුකතී ධඤ්ඤො, මහුස්සාහො මහාධිති।
gae:මහාතණ්හො මහිච්ඡො ථ, හදයී හදයාලු ච॥
gax:723:සුමනො හට්ඨචිත්තො ථ, දුම්මනො විමනො ප්යථ।
gae:වදානියො වදඤ්ඤූ ච, දානසොණ්ඩො බහුප්පදො॥
gax:724:ඛ්යාතො පතීතො පඤ්ඤාතො,
gax:භිඤ්ඤාතො පථිතො සුතො,
gae:විස්සුතො විදිතො චෙව, පසිද්ධො පාකටො භවෙ॥
gax:725:ඉස්සරො නායකො සාමී, පතී’සා’ධිපතී පභූ।
gax:අය්යා’ධිපා’ධිභූ නෙතා,
gae:ඉබ්භො ත්ව’ඩ්ඪො තථා ධනී॥
gax:726:දානාරහො දක්ඛිණෙය්යො, සිනිද්ධො තු ච වච්ඡලො।
gax:පරික්ඛකො කාරණිකො,
gae:ආසත්තො තු ච තප්පරො॥
gax:727:කාරුණිකො දයාලුපි, සූරතො <b>උස්සුකො</b> තු ච।
gae:ඉට්ඨත්ථෙ උය්යුතො චාථ, දීඝසුත්තො චිරක්රියො॥
gax:728:පරාධීනො පරායත්තො, ආයත්තො තු ච සන්තකො।
gae:පරිග්ගහො අධීනො ච, සච්ඡන්දො තු ච සෙරිනි॥
gax:729:අනිසම්මකාරී ජම්මො, අතිතණ්හො තු ලොලුපො।
gax:ගිද්ධො තු ලුද්ධො ලොලො ථ,
gae:<b>කුණ්ඨො</b> මන්දො ක්රියාසු හි॥
gax:730:කාමයිතා තු කමිතා, කාමනො කාමි කාමුකො।
gax:සොණ්ඩො මත්තො විධෙය්යො තු,
gae:අස්සවො සුබ්බචො සමා॥
gax:731:පගබ්භො <pb M=.61/> පටිභායුත්තො, භීසීලො භීරු භීරුකො।
gax:අධීරො <n>අවීරො (ටී॰)</n> කාතරො චාථ,
gae:හිංසාසීලො ච ඝාතුකො॥
gax:732:කොධනො රොසනො <n>දොසනො (සී॰)</n> කොපී,
gax:චණ්ඩො ත්වච්චන්තකොධනො।
gae:සහනො ඛමනො ඛන්තා, තිතික්ඛවා ච ඛන්තිමා॥
gax:733:සද්ධායුත්තො තු සද්ධාලු, ධජවා තු ධජාලු ච <n>ලජ්ජාලුතු ච ලජ්ජවා (ක॰)</n>।
gae:නිද්දාලු නිද්දාසීලො ථ, භස්සරො භාසුරො භවෙ॥
gax:734:නග්ගො දිගම්බරො’වත්ථො, ඝස්මරො තු ච භක්ඛකො।
gae:<b>එළමූගො</b> තු වත්තුඤ්ච, සොතුං චා’කුසලො භවෙ॥
gax:735:මුඛරො දුම්මුඛා’බද්ධ, මුඛා චාප්පියවාදිනි।
gae:<b>වාචාලො</b> බහුගාරය්හ, වචෙ වත්තා තු සො වදො॥
gax:736:නිජො සකො අත්තනියො,
gax:විම්හයො’ච්ඡරිය’බ්භුතො।
gax:විහත්ථො බ්යාකුලො චාථ,
gae:ආතතායී වධුද්යතො॥
gax:737:සීසච්ඡෙජ්ජම්හි <b>වජ්ඣො</b> ථ, නිකතො ච සඨො’නුජු।
gax:සූචකො පිසුණො කණ්ණෙ,
gae:ජපො ධුත්තො තු වඤ්චකො॥
gax:738:අනිසම්ම හි යො කිච්චං, පුරිසො වධබන්ධනාදි මාචරති।
gae:අවිනිච්ඡිතකාරිත්තා, සොඛලු <b>චපලො</b>ති විඤ්ඤෙය්යො॥
gax:739:ඛුද්දො කදරියො ථද්ධ, මච්ඡරී කපණො ප්යථ।
gae:අකිඤ්චනො දලිද්දො ච, දීනො නිද්ධන දුග්ගතා॥
gax:740:අසම්භාවිතසම්පත්තං, <b>කාකතාලිය</b> මුච්චතෙ।
gae:අථ යාචනකො අත්ථී, යාචකො ච වනිබ්බකො॥
gax:741:<b>අණ්ඩජා</b> පක්ඛිසප්පාදී, නරාදී තු <b>ජලාබුජා।</b>
gae:<b>සෙදජා</b> කිමිඩංසාදී, දෙවාදී ත්වො’ <b>පපාතිකා॥</b>
gax:742:ජණ්ණුතග්ඝො <pb M=.62/> ජණ්ණුමත්තො, <b>කප්පො</b> තු කිඤ්චිදූනකෙ।
gae:අන්තග්ගතං භු පරියා, පන්න මන්තොගධො’ගධා॥
gax:743:රාධිතො සාධිතො චාථ, නිප්පක්කං කුථිතං භවෙ।
gae:ආපන්නො ත්වා’පදප්පත්තො, විවසො ත්වවසො භවෙ॥
gax:744:නුණ්ණො නුත්තා’ත්ත, ඛිත්තා චෙ’, රිතා විද්ධා ථ කම්පිතො।
gae:ධූතො ආධූත චලිතා, නිසිතං තු ච තෙජිතං॥
gax:745:පත්තබ්බං ගම්ම මාපජ්ජං <n>ආසජ්ජං (ක॰)</n>, පක්කං පරිණතං සමා।
gae:වෙඨිතං තු වලයිතං, රුද්ධං සංවුත මාවුතං॥
gax:746:පරික්ඛිත්තඤ්ච නිවුතං, විසටං විත්ථතං තතං।
gax:ලිත්තො තු දිද්ධො ගූළ්හො තු,
gae:ගුත්තො පුට්ඨො තු පොසිතො॥
gax:747:ලජ්ජිතො හීළිතො චාථ, සනිතං ධනිතං ප්යථ।
gax:සන්දානිතො සිතො බද්ධො,
gae:කීලිතො සංයතො භවෙ॥
gax:748:සිද්ධෙ නිප්ඵන්න නිබ්බත්තා, දාරිතෙ භින්න භෙදිතා।
gae:ඡන්නො තු ඡාදිතෙ චාථ, විද්ධෙ ඡිද්දිත වෙධිතා॥
gax:749:ආහටො ආභතා’නීතා,
gax:දන්තො තු දමිතො සියා।
gax:සන්තො තු සමිතො චෙව,
gae:පුණ්ණො තු පූරිතො භවෙ॥
gax:750:අපචායිතො මහිතො, පූජිතා’රහිතො’ච්චිතො।
gae:මානිතො චා’පචිතො ච, තච්ඡිතං තුතනූකතෙ॥
gax:751:සන්තත්තො ධූපිතො චොප,
gax:චරිතො තු උපාසිතො।
gae:භට්ඨං තු ගලිතං පන්නං, චුතඤ්ච ධංසිතං භවෙ॥
gax:752:පීතො පමුදිතො හට්ඨො,
gax:මත්තො තුට්ඨො ථ කන්තිතො।
gax:සඤ්ඡින්නො ලූන දාතා ථ,
gae:පසත්ථො වණ්ණිතො ථුතො॥
gax:753:තින්තො’ල්ල’ද්ද <pb M=.63/> කිලින්නො’න්නා, මග්ගිතං පරියෙසිතං।
gae:අන්වෙසිතං ගවෙසිතං, ලද්ධං තු පත්ත මුච්චතෙ॥
gax:754:රක්ඛිතං ගොපිතං ගුත්තං, තාතං ගොපායිතා’විතා।
gae:පාලිතං අථ ඔස්සට්ඨං, චත්තං හීනං සමුජ්ඣිතං॥
gax:755:භාසිතං ලපිතං වුත්තා, භිහිතා’ඛ්යාත ජප්පිතා।
gae:උදීරිතඤ්ච කථිතං, ගදිතං භණිතො’දිතා॥
gax:756:අවඤ්ඤාතා’වගණිතා, පරිභූතා’වමානිතා।
gax:ජිඝච්ඡිතො තු ඛුදිතො,
gae:ඡාතො චෙව බුභුක්ඛිතො॥
gax:757:බුද්ධං ඤාතං පටිපන්නං, විදිතා’වගතං මතං।
gax:ගිලිතො ඛාදිතො භුත්තො,
gae:භක්ඛිතො’ජ්ඣොහටා’සිතා॥
cen:ඉති විසෙස්යාධීනවග්ගො।
tit:2:සංකිණ්ණවග්ග
gax:758:ඤෙය්යං ලිඞ්ග මිහ ක්වාපි, පච්චයත්ථවසෙන ච।
gax:ක්රියා තු කිරියං කම්මං,
gax:සන්ති තු සමථො සමො।
gax:දමො ච දමථො දන්ති, <b>වත්තං</b> තු සුද්ධකම්මනි।
gae:අථො ආසඞ්ගවචනං, තීසු වුත්තං පරායණං॥
gax:759:භෙදො විදාරො ඵුටනං, තප්පනං තු ච පීණනං।
gax:අක්කොසන මභිසඞ්ගො,
gae:භික්ඛා තු යාචනා’ත්ථනා॥
gax:760:නින්නිමිත්තං යදිච්ඡා ථා’, පුච්ඡනා නන්දනානි ච।
gax:සභාජන මථො ඤායො,
gae:නයො ඵාති තු වුද්ධියං॥
gax:761:කිලමථො කිලමනං, පසවො තු පසූතියං।
gax:උක්කංසො ත්වතිසයො ථ,
gae:ජයො ච ජයනං ජිති॥
gax:762:වසො <pb M=.64/> කන්ති, බ්යධො වෙධො,
gax:ගහො ගාහො වරො වුති।
gax:පචා පාකො හවො හුති <n>හූභි (සී॰ අමරකොස)</n>,
gae:වෙදො වෙදන මිත්ථි වා॥
gax:763:ජීරණං ජානි තාණං තු, රක්ඛණං පමිතිප්පමා।
gax:සිලෙසො සන්ධි ච ඛයො,
gae:ත්වපචයො රවො රණො॥
gax:764:නිගාදො නිගදො මාදො, මදො පසිති බන්ධනං।
gax:ආකරො ත්විඞ්ගිතං ඉඞ්ගො,
gae:අථ’ත්ථාපගමො බ්යයො॥
gax:765:අන්තරායො ච පච්චූහො,
gax:විකාරො තු විකත්ය’පි।
gae:පවිසිලෙසො විධුරං, උපවෙසනමාසනං॥
gax:766:අජ්ඣාසයො අධිප්පායො, ආසයො චාභිසන්ධි ච।
gax:භාවො ධිමුත්ති ඡන්දො ථ,
gae:දොසො ආදීනවො භවෙ॥
gax:767:ආනිසංසො ගුණො චාථ,
gax:මජ්ඣං වෙමජ්ඣ මුච්චතෙ।
gae:මජ්ඣන්හිකො <n>මජ්ඣන්තිකො (ටී॰ සී॰ පී॰)</n> තු මජ්ඣන්හො, වෙමත්තං තු ච නානතා॥
gax:768:වා ජාගරො ජාගරියං <n>ජාගරියො (ටී॰)</n>, පවාහො තු පවත්ති ච।
gax:බ්යාසො පපඤ්චො විත්ථාරො,
gae:යාමො තු සංයමො යමො॥
gax:769:සම්බාහනං මද්දනඤ්ච, පසරො තු විසප්පනං।
gax:සන්ථවො තු පරිචයො,
gae:මෙලකො සඞ්ග සඞ්ගමා॥
gax:770:<b>සන්නිධි</b> සන්නිකට්ඨම්හි, විනාසො තු අදස්සනං।
gax:ලවො භිලාවො ලවනං,
gae:පත්ථාවො’වසරො සමා॥
gax:771:ඔසානං <pb M=.65/> පරියොසානං, උක්කංසො’තිසයො භවෙ <n>අවසානං සමාපනං (?)</n>।
gae:සන්නිවෙසො ච සණ්ඨානං, අථා’බ්භන්තර මන්තරං॥
gax:772:පාටිහීරං පාටිහෙරං, පාටිහාරිය මුච්චතෙ।
gae:කිච්චං තු කරණීයඤ්ච, සඞ්ඛාරො වාසනා භවෙ॥
gax:773:පවනං පව නිප්පාවා, තසරො සුත්තවෙඨනං।
gae:සඞ්කමො දුග්ගසඤ්චාරො, පක්කමො තු උපක්කමො॥
gax:774:පාඨො නිපාඨො නිපඨො, විචයො මග්ගනා පුමෙ।
gae:ආලිඞ්ගනං පරිස්සඞ්ගො, සිලෙසො උපගූහනං॥
gax:775:ආලොකනඤ්ච නිජ්ඣානං, ඉක්ඛණං දස්සනං ප්යථ।
gae:පච්චාදෙසො නිරසනං, පච්චක්ඛානං නිරාකති॥
gax:776:විපල්ලාසො’ඤ්ඤථාභාවො, බ්යත්තයො විපරීයයො।
gae:විපරියාසො’තික්කමො, ත්ව’තිපාතො උපච්චයො॥
bod:ඉති සංකිණ්ණවග්ගො।
tit:3:අනෙකත්ථවග්ග
gax:777:අනෙකත්ථෙ පවක්ඛාමි, ගාථා’ද්ධපාදතො කමා।
gae:එත්ථ ලිඞ්ගවිසෙසත්ථ, මෙකස්ස පුනරුත්තතා॥
gax:778:<b>සමයො</b> සමවායෙ ච, සමූහෙ කාරණෙ ඛණෙ।
gae:පටිවෙධෙ සියා කාලෙ, පහානෙ ලාභ දිට්ඨිසු॥
gax:779:<b>වණ්ණො</b> සණ්ඨාන රූපෙසු, ජාති,ච්ඡවීසු කාරණෙ।
gae:පමාණෙ ච පසංසායං, අක්ඛරෙ ච යසෙ ගුණෙ॥
gax:780:උද්දෙසෙ පාතිමොක්ඛස්ස, පණ්ණත්තිය <b>මුපොසථො।</b>
gae:උපවාසෙ ච අට්ඨඞ්ගෙ, උපොසථදිනෙ සියා॥
gax:781:රථඞ්ගෙ ලක්ඛණෙ ධම්මො, රචක්කෙ’ස්වීරියාපථෙ।
gae:<b>චක්කං</b> සම්පත්තියං චක්ක, රතනෙ මණ්ඩලෙ බලෙ॥
gax:782:කුලාලභණ්ඩෙ ආණාය, මායුධෙ දාන රාසිසු।
gax:783:දානස්මිං <pb M=.66/> <b>බ්රහ්මචරිය,</b> මප්පමඤ්ඤාසු සාසනෙ।
gax:මෙථුනාරතියං වෙය්යා, වච්චෙ සදාරතුට්ඨියං।
gae:පඤ්චසීලා’රියමග්ගො, පොසථඞ්ග ධිතීසු <n>ඨිතීසු (ක॰)</n> ච॥
gax:784:<b>ධම්මො</b> සභාවෙ පරියත්තිපඤ්ඤා,
gax:ඤායෙසු සච්චප්පකතීසු පුඤ්ඤෙ।
gax:ඤෙය්යෙ ගුණා’චාර සමාධිසූපි,
gae:නිස්සත්තතා’පත්තිසු කාරණාදො॥
gax:785:<b>අත්ථො</b> පයොජනෙ සද්දා, භිධෙය්යෙ වුද්ධියං ධනෙ।
gae:වත්ථුම්හි කාරණෙ නාසෙ, හිතෙ පච්ඡිමපබ්බතෙ॥
gax:786:යෙභුය්යතා’බ්යාමිස්සෙසු, විසංයොගෙ ච <b>කෙවලං।</b>
gae:දළ්හත්ථෙ’නතිරෙකෙ චා, නවසෙසම්හි තං තිසු॥
gax:787:<b>ගුණො</b> පටල රාසීසු, ආනිසංසෙ ච බන්ධනෙ।
gae:අප්පධානෙ ච සීලාදො, සුක්කාදිම්හි ජියාය ච॥
gax:788:රුක්ඛාදො විජ්ජමානෙ චා, රහන්තෙ ඛන්ධපඤ්චකෙ।
gae:<b>භූතො</b> සත්ත මහාභූතා, මනුස්සෙසු න නාරියං॥
gax:789:<b>වාච්චලිඞ්ගො</b> අතීතස්මිං, ජාතෙ පත්තෙ සමෙ මතො।
gax:790:සුන්දරෙ දළ්හිකම්මෙ චා, යාචනෙ සම්පටිච්ඡනෙ।
gae:සජ්ජනෙ සම්පහංසායං, <b>සාධ්වා’</b>භිධෙය්යලිඞ්ගිකං॥
gax:791:<b>අන්තො</b> නිත්ථී සමීපෙ චා, වසානෙ පදපූරණෙ।
gae:දෙහාවයවෙ කොට්ඨාසෙ, නාස සීමාසු ලාමකෙ॥
gax:792:නිකායෙ සන්ධි සාමඤ්ඤ, ප්පසූතීසු කුලෙ භවෙ।
gae:විසෙසෙ සුමනායඤ්ච, <b>ජාති</b> සඞ්ඛතලක්ඛණෙ॥
gax:793:භවභෙදෙ පතිට්ඨායං, නිට්ඨා’ජ්ඣාසයබුද්ධිසු।
gae:වාසට්ඨානෙ ච ගමනෙ, විසටත්තෙ <n>විසරත්ත විසදත්තෙ</n> <b>ගතී</b>රිතා॥
gax:794:ඵලෙ විපස්සනා දිබ්බ, චක්ඛු සබ්බඤ්ඤුතාසු ච।
gae:පච්චවෙක්ඛණඤාණම්හි, මග්ගෙ ච <b>ඤාණදස්සනං॥</b>
gax:795:කම්මාරුද්ධන අඞ්ගාර, කපල්ල දීපිකාසු ච।
gae:සුවණ්ණකාරමූසායං, <b>උක්කා</b> වෙගෙ ච වායුනො॥
gax:796:කෙසොහාරණ, <pb M=.67/> ජීවිත, වුත්තිසු වපනෙ ච වාපසමකරණෙ।
gae:කථනෙ පමුත්තභාව, ජ්ඣෙනාදො <n>ජ්ඣෙසනාදො (සී॰)</n> <b>වුත්ත</b> මපි තීසු॥
gax:797:ගමනෙ විස්සුතෙ චා’ව, ධාරිතො’පචිතෙසු ච।
gae:අනුයොගෙ කිලින්නෙ ච, <b>සුතො’</b> භිධෙය්යලිඞ්ගිකො॥
gax:798:සොතවිඤ්ඤෙය්ය සත්ථෙසු, <b>සුතං</b> පුත්තෙ <b>සුතො</b> සියා।
gax:799:<b>කප්පො</b> කාලෙ යුගෙ ලෙසෙ, පඤ්ඤත්ති පරමායුසු।
gax:සදිසෙ තීසු සමණ, වොහාර කප්පබින්දුසු।
gae:සමන්තත්ථෙ’න්තරකප්පා, දිකෙ තක්කෙ විධිම්හි ච॥
gax:800:නිබ්බාන මග්ග විරති, සපථෙ සච්චභාසිතෙ।
gae:තච්ඡෙ චා’රියසච්චම්හි, දිට්ඨියං <b>සච්ච</b> මීරිතං॥
gax:801:සඤ්ජාතිදෙසෙ හෙතුම්හි, වාසට්ඨානා’කරෙසු ච।
gae:සමොසරණට්ඨානෙ චා, <b>යතනං</b> පදපූරණෙ॥
gax:802:<b>අන්තරං</b> මජ්ඣ වත්ථ’ඤ්ඤ, ඛණො’කාසො’ධි හෙතුසු।
gae:බ්යවධානෙ විනට්ඨෙ ච, භෙදෙ ඡිද්දෙ මනස්ය’පි॥
gax:803:ආරොග්යෙ <b>කුසලං</b> ඉට්ඨ, විපාකෙ <b>කුසලො</b> තථා।
gae:අනවජ්ජම්හි ඡෙකෙ ච, කථිතො <b>වාච්චලිඞ්ගිකො॥</b>
gax:804:ද්රවා’චාරෙසු වීරියෙ, මධුරාදීසු පාරදෙ।
gae:සිඞ්ගාරාදො ධාතුභෙදෙ, කිච්චෙ සම්පත්තියං <b>රසො॥</b>
gax:805:<b>බොධි</b> සබ්බඤ්ඤුතඤ්ඤාණෙ, රියමග්ගෙ ච නාරියං।
gae:පඤ්ඤත්තියං <b>පුමෙ’</b> ස්සත්ථ, රුක්ඛම්හි පුරිසිත්ථියං॥
gax:806:සෙවිතො යෙන යො නිච්චං, තත්ථාපි <b>විසයො</b> සියා।
gae:රූපාදිකෙ ජනපදෙ, තථා දෙසෙ ච ගොචරෙ॥
gax:807:<b>භාවො</b> පදත්ථෙ සත්තාය, මධිප්පාය ක්රියාසු ච।
gae:සභාවස්මිඤ්ච ලීලායං, පුරිසි’ත්ථින්ද්රියෙසු ච॥
gax:808:<b>සො</b> බන්ධවෙ’ත්තනි ච <b>සං, සො</b> ධනස්මි මනිත්ථියං।
gae:<b>සා</b> පුමෙ සුනඛෙ වුත්තො, ත්තනියෙ <b>සො</b> තිලිඞ්ගිකො॥
gax:809:<b>සුවණ්ණං</b> කනකෙ වුත්තං, <b>සුවණ්ණො</b> ගරුළෙ තථා।
gae:පඤ්චධරණමත්තෙ ච, ඡවි සම්පත්තියම්පි ච॥
gax:810:<b>වරො</b> <pb M=.68/> දෙවාදිකා <n>දෙවාදිතො (සී॰)</n> ඉට්ඨෙ, ජාමාතරි පතිම්හි ච,
gae:උත්තමෙ <b>වාච්චලිඞ්ගො</b> සො, <b>වරං</b> මන්දප්පියෙ බ්යයං॥
gax:811:මකුලෙ ධනරාසිම්හි, සියා <b>කොස</b> මනිත්ථියං।
gae:නෙත්තිංසාදි පිධානෙ ච, ධනුපඤ්චසතෙපි ච॥
gax:812:පිතාමහෙ ජිනෙ සෙට්ඨෙ, බ්රාහ්මණෙ ච පිතූස්වපි।
gae:<b>බ්රහ්මා</b> වුත්තො තථා <b>බ්රහ්මං,</b> වෙදෙ තපසි වුච්චතෙ॥
gax:813:හත්ථීනං මජ්ඣබන්ධෙ ච, පකොට්ඨෙ කච්ඡබන්ධනෙ।
gae:මෙඛලායං මතා <b>කච්ඡා, කච්ඡො</b> වුත්තො ලතාය ච॥
gax:814:තථෙව බාහුමූලම්හි, අනූපම්හි තිණෙපි ච।
gax:815:<b>පමාණං</b> හෙතු සත්ථෙසු, මානෙ ච සච්චවාදිනි।
gae:පමාතරි ච නිච්චම්හි, මරියාදාය මුච්චතෙ॥
gax:816:<b>සත්තං</b> දබ්බ’ත්තභාවෙසු, පාණෙසු ච බලෙ, සියා <n>බලෙ සක්කා (ටී॰)</n>।
gae:සත්තායඤ්ච, ජනෙ<b>සත්තො,</b> ආසත්තෙ සො තිලිඞ්ගිකො॥
gax:817:සෙම්හාදො රසරත්තාදො, මහාභූතෙ පභාදිකෙ।
gae:<b>ධාතු</b> ද්වීස්ව’ට්ඨිචක්ඛා’දි, භ්වා’දීසු ගෙරිකාදිසු॥
gax:818:අමච්චාදො සභාවෙ ච, යොනියං <b>පකතී’</b>රිතා।
gae:සත්වාදිසාම්යා’වත්ථායං, පච්චයා පඨමෙපි ච॥
gax:819:<b>පදං</b> ඨානෙ පරිත්තාණෙ, නිබ්බානම්හි ච කාරණෙ।
gae:සද්දෙ වත්ථුම්හි කොට්ඨාසෙ, පාදෙ තල්ලඤ්ඡනෙ මතං॥
gax:820:ලොහමුග්ගර මෙඝෙසු, <b>ඝනො,</b> තාලාදිකෙ <b>ඝනං,।</b>
gae:නිරන්තරෙ ච කඨිනෙ, වාච්චලිඞ්ගික මුච්චතෙ॥
gax:821:<b>ඛුද්දා</b> ච මක්ඛිකාභෙදෙ, මධුම්හි <b>ඛුද්ද,</b> මප්පකෙ।
gae:අධමෙ කපණෙ චාපි, බහුම්හි චතූසු ත්තිසු॥
gax:822:තක්කෙ මරණලිඞ්ගෙ ච, <b>අරිට්ඨං</b> අසුභෙ සුභෙ,।
gae:<b>අරිට්ඨො</b> ආසවෙ කාකෙ, නිම්බෙ ච ඵෙනිලද්දුමෙ॥
gax:823:මානභණ්ඩෙ පලසතෙ, සදිසත්තෙ <b>තුලා</b> තථා।
gae:ගෙහානං දාරුබන්ධත්ථ, පීඨිකායඤ්ච දිස්සති॥
gax:824:මිත්තකාරෙ <pb M=.69/> ලඤ්ජදානෙ, බලෙ රාසි විපත්තිසු <n>බලරාසි විපත්තිසු (ක॰)</n>।
gae:යුද්ධෙ චෙව පටිඤ්ඤායං, <b>සඞ්ගරො</b> සම්පකාසිතො॥
gax:825:ඛන්ධෙ භවෙ නිමිත්තම්හි, <b>රූපං</b> වණ්ණෙ ච පච්චයෙ।
gae:සභාව සද්ද සණ්ඨාන, රූපජ්ඣාන වපූසු ච॥
gax:826:වත්ථු කිලෙස කාමෙසු, ඉච්ඡායං මදනෙ රතෙ।
gae:<b>කාමො, කාමං</b> නිකාමෙ, චා, නුඤ්ඤායං <b>කාම</b> මබ්යයං॥
gax:827:<b>පොක්ඛරං</b> පදුමෙ දෙහෙ, වජ්ජභණ්ඩමුඛෙපි ච।
gae:සුන්දරත්තෙ ච සලිලෙ, මාතඞ්ගකරකොටියං॥
gax:828:රාසිනිච්චල මායාසු, දම්භා’සච්චෙස්ව’යොඝනෙ।
gae:ගිරිසිඞ්ගම්හි සීරඞ්ගෙ, යන්තෙ <b>කූට</b> මනිත්ථියං॥
gax:829:වුද්ධියං ජනනෙ කාම, ධාත්වාදීම්හි ච පත්තියං।
gae:සත්තායඤ්චෙව සංසාරෙ, <b>භවො</b> සස්සතදිට්ඨියං॥
gax:830:පටිවාක්යො’ත්තරාසඞ්ගෙ, සු’<b>ත්තරං උත්තරො</b> තිසු।
gae:සෙට්ඨෙ දිසාදිභෙදෙ ච, පරස්මි මුපරී’රිතො॥
gax:831:<b>නෙක්ඛම්මං</b> පඨමජ්ඣානෙ, පබ්බජ්ජායං විමුත්තියං।
gae:විපස්සනාය නිස්සෙස, කුසලම්හි ච දිස්සති॥
gax:832:<b>සඞ්ඛාරො</b> සඞ්ඛතෙ පුඤ්ඤා, භිසඞ්ඛාරාදිකෙපි ච।
gae:පයොගෙ කායසඞ්ඛාරා, ද්ය’භිසඞ්ඛරණෙසු ච॥
gax:833:ආරම්මණෙ ච සංසට්ඨෙ, වොකිණ්ණෙ නිස්සයෙ තථා।
gae:තබ්භාවෙ චාප්යභිධෙය්ය, ලිඞ්ගො <b>සහගතො</b> භවෙ॥
gax:834:තීසු <b>ඡන්නං</b> පතිරූපෙ, ඡාදිතෙ ච නිගූහිතෙ।
gae:නිවාසන පාරුපනෙ, රහො පඤ්ඤත්තියං පුමෙ॥
gax:835:බුද්ධසමන්තචක්ඛූසු, <b>චක්ඛු</b> පඤ්ඤාය මීරිතං।
gae:ධම්මචක්ඛුම්හි ච මංස, දිබ්බචක්ඛුද්වයෙසු ච॥
gax:836:වාච්චලිඞ්ගො <b>අභික්කන්තො,</b> සුන්දරම්හි අභික්කමෙ।
gae:අභිරූපෙ ඛයෙ වුත්තො, තථෙව’බ්භනුමොදනෙ॥
gax:837:කාරණෙ දෙසනායඤ්ච, වාරෙ වෙවචනෙපි ච।
gae:පාකාරස්මිං <n>පකාරස්මිං (ක॰)</n> අවසරෙ, <b>පරියායො</b> කථීයති॥
gax:838:විඤ්ඤාණෙ <pb M=.70/> චිත්තකම්මෙ ච, විචිත්තෙ <b>චිත්ත</b> මුච්චතෙ।
gae:පඤ්ඤත්ති චිත්තමාසෙසු, <b>චිත්තො,</b> තාරන්තරෙ ථියං॥
gax:839:<b>සාමං</b> වෙදන්තරෙ සාන්ත්වෙ, තං පීතෙ සාමලෙ තිසු।
gae:සයමත්ථෙ බ්යයං <b>සාමං, සාමා</b> ච සාරිවායපි॥
gax:840:පුමෙ ආචරියාදිම්හි, <b>ගරු</b> <n>ගුරු (ක॰ ටී॰)</n> මාතාපිතූස්වපි।
gae:<b>ගරු</b> තීසු මහන්තෙ ච, දුජ්ජරා’ලහුකෙසු ච॥
gax:841:අච්චිතෙ විජ්ජමානෙ ච, පසත්ථෙ සච්ච සාධුසු।
gae:ඛින්නෙ ච සමිතෙ චෙව, <b>සන්තො</b>භිධෙය්යලිඞ්ගිකොති॥
cen:ඉති ගාථාඅනෙකත්ථවග්ගො।
gax:842:<b>දෙවො</b> විසුද්ධිදෙවා’දො, මෙඝ මච්චු නභෙසු ච।
gae:අථොපි තරුණෙ සත්තෙ, චොරෙපි <b>මාණවො</b> භවෙ॥
gax:843:ආදි කොට්ඨාස කොටීසු, පුරතො’<b>ග්ගං</b>වරෙ තීසු।
gae:පච්චනීකො’ත්තමෙස්ව’ඤ්ඤෙ, පච්ඡාභාගෙ <b>පරො</b> තිසු॥
gax:844:යොනි කාම සිරි’ස්සරෙ, ධම්මු’ය්යාම යසෙ <b>භගං।</b>
gae:<b>උළාරො</b> තීසු විපුලෙ, සෙට්ඨෙ ච මධුරෙ සියා॥
gax:845:<b>සම්පන්නො</b> තීසු සම්පුණ්ණෙ, මධුරෙ ච සමඞ්ගිනි।
gae:<b>සඞ්ඛා</b> තු ඤාණෙ කොට්ඨාස, පඤ්ඤත්ති ගණනෙසු ච॥
gax:846:<b>ඨානං</b> ඉස්සරියො’කාස, හෙතූසු ඨිතියම්පි ච।
gae:අථො මානෙ පකාරෙච, කොට්ඨාසෙච <b>විධො</b> ද්විසු॥
gax:847:පඤ්ඤො’පවාස ඛන්තීසු, <b>දමො</b> ඉන්ද්රියසංවරෙ।
gae:ඤාණෙ ච සොමනස්සෙච, <b>වෙදො</b> ඡන්දසි චො’ච්චතෙ॥
gax:848:ඛන්ධකොට්ඨාස, පස්සාව, මග්ග, හෙතූසු <b>යොනි</b> සා <n>යොනි සො (ටී॰)</n>।
gae:කාලෙ තු කූලෙ සීමායං, <b>වෙලා</b> රාසිම්හි භාසිතා॥
gax:849:<b>වොහාරො</b> සද්ද පණ්ණත්ති, වණිජ්ජා චෙතනාසු ච।
gae:<b>නාගො</b> තු’රග හත්ථීසු, නාගරුක්ඛෙ තථු’ත්තමෙ॥
gax:850:සෙට්ඨා’සහාය සඞ්ඛ්යා’ඤ්ඤ,
gax:තුල්යෙස්වෙ’<b>කො</b>තිලිඞ්ගිකො।
gae:රාගෙ තු <b>මානසො</b> චිත්තා, රහත්තෙසු ච <b>මානසං॥</b>
gax:851:<b>මූලං</b> <pb M=.71/> භෙ සන්තිකෙ මූල, මූලෙ හෙතුම්හි පාභතෙ।
gae:රූපාද්යං’ස පකණ්ඩෙසු, <b>ඛන්ධො</b> රාසි ගුණෙසු ච॥
gax:852:<b>ආරම්භො</b> වීරියෙ කම්මෙ, ආදිකම්මෙ විකොපනෙ।
gae:අථො හදයවත්ථුම්හි, චිත්තෙ ච <b>හදයං</b> උරෙ॥
gax:853:පච්ඡාතාපා’නුබන්ධෙසු, රාගාදො’<b>නුසයො</b> භවෙ।
gae:මාතඞ්ගමුද්ධපිණ්ඩෙ තු, ඝටෙ <b>කුම්භො</b> දසම්බණෙ॥
gax:854:<b>පරිවාරො</b> පරිජනෙ, ඛග්ගකොසෙ පරිච්ඡදෙ।
gae:<b>ආලම්බරො</b> තු සාරම්භෙ, භෙරිභෙදෙ ච දිස්සති॥
gax:855:<b>ඛණො</b> කාලවිසෙසෙ ච, නිබ්යාපාරට්ඨිතිම්හි ච।
gae:කුලෙ ත්ව’<b>භිජනො</b> වුත්තො, උප්පත්තිභූමියම්පි ච॥
gax:856:<b>ආහාරො</b> කබළීකාරා, හාරාදීසු ච කාරණෙ।
gae:විස්සාසෙ යාචනායඤ්ච, පෙමෙ ච <b>පණයො</b> මතො॥
gax:857:ණාදො සද්ධා, චීවරාදි, හෙත්වා’ධාරෙසු <b>පච්චයො।</b>
gae:කීළා දිබ්බවිහාරාදො, <b>විහාරො</b> සුගතාලයෙ॥
gax:858:සමත්ථනෙ මතො චිත්තෙ, කග්ගතායං <b>සමාධි</b> ච।
gax:<b>යොගො</b> සඞ්ගති <n>සඞ්ගෙ ච (ටී॰)</n> කාමාදො,
gae:ඣානො’පායෙසු යුත්තියං॥
gax:859:<b>භොගො</b> සප්පඵණ’ඞ්ගෙසු, කොටිල්ලෙ භුඤ්ජනෙ ධනෙ।
gae:භූමිභාගෙ කිලෙසෙ ච, මලෙ චා’<b>ඞ්ගණ</b> මුච්චතෙ॥
gax:860:ධනාදිදප්පෙ පඤ්ඤාය, <b>අභිමානො</b> මතො ථ ච।
gae:<b>අපදෙසො</b> නිමිත්තෙ ච, ඡලෙ ච කථනෙ මතො॥
gax:861:චිත්තෙ කායෙ සභාවෙ ච, සො <b>අත්තා</b> පරම’ත්තනි।
gae:අථ <b>ගුම්බො</b> ච ථම්බස්මිං <n>ථම්භස්මිං (ටී॰)</n>, සමූහෙ බලසජ්ජනෙ॥
gax:862:අන්තොඝරෙ කුසූලෙ ච, <b>කොට්ඨො</b> න්තොකුච්ඡියං ප්යථ।
gae:සොපානඞ්ගම්හි <b>උණ්හීසො,</b> මකුටෙ සීසවෙඨනෙ॥
gax:863:නිය්යාසෙ සෙඛරෙ ද්වාරෙ, <b>නිය්යූහො</b> නාගදන්තකෙ।
gae:අථො සිඛණ්ඩෙ තූණීරෙ, <b>කලාපො</b> නිකරෙ මතො॥
gax:864:චූළා සංයතකෙසෙසු, මකුටෙ <b>මොළි</b> ච ද්විසු।
gae:<b>සඞ්ඛො</b> ත්ව’නිත්ථියං කම්බු, නලාට’ට්ඨීසු <n>ලලාටට්ඨීසු (සී॰)</n> ගොප්ඵකෙ॥
gax:865:<b>පක්ඛො</b> <pb M=.72/> කාලෙ බලෙ සාධ්යෙ, සඛී වාජෙසු පඞ්ගුලෙ।
gae:දෙසෙ’ණ්ණවෙ පුමෙ <b>සින්ධු,</b> සරිතායං ස නාරියං॥
gax:866:ගජෙ <b>කරෙණු</b> පුරිසෙ, සො හත්ථිනිය මිත්ථියං।
gae:රතනෙ <b>වජිරො</b> නිත්ථී, මණිවෙධි’න්දහෙතිසු॥
gax:867:<b>විසාණං</b> තීසු මාතඞ්ග, දන්තෙ ච පසුසිඞ්ගකෙ।
gae:කොටියං තු මතො <b>කොණො,</b> තථා වාදිත්තවාදනෙ॥
gax:868:වණිප්පථෙ ච නගරෙ, වෙදෙ ච <b>නිගමො</b> ථ ච।
gae:විවාදාදො’ <b>ධිකරණං,</b> සියා’ධාරෙ ච කාරණෙ॥
gax:869:පසුම්හි වසුධායඤ්ච, වාචාදො <b>ගො</b> පුමිත්ථියං।
gae:හරිතෙ තු සුවණ්ණෙ ච, වාසුදෙවෙ <b>හරී’</b>රිතො॥
gax:870:ආයත්තෙ පරිවාරෙ ච, භරියායං <b>පරිග්ගහො।</b>
gae:<b>උත්තංසො</b> ත්ව’ <b>වතංසො</b> ච, කණ්ණපූරෙ ච සෙඛරෙ॥
gax:871:විජ්ජුයං වජිරෙ චෙවා, <b>සනි’</b>ත්ථිපුරිසෙ ප්යථ।
gae:කොණෙ සඞ්ඛ්යාවිසෙසස්මිං, උක්කංසෙ <b>කොටි</b> නාරියං॥
gax:872:චූළා ජාලා පධාන’ග්ග, මොරචූළාසු සා <b>සිඛා।</b>
gae:සප්පදාඨාය <b>මාසී’</b>ත්ථී, ඉට්ඨස්සා’සීසනායපි॥
gax:873:<b>වසා</b> විලීන තෙලස්මිං, වසගා වඤ්ඣගාවිසු।
gae:අභිලාසෙ තු කිරණෙ, අභිසඞ්ගෙ <b>රුචි’</b>ත්ථියං॥
gax:874:<b>සඤ්ඤා</b> සඤ්ජානනෙ නාමෙ, චෙතනායඤ්ච දිස්සති।
gae:අංසෙ සිප්පෙ <b>කලා</b> කාලෙ, භාගෙ චන්දස්ස සොළසෙ॥
gax:875:බීජකොසෙ ඝරකූටෙ, කණ්ණභූසාය <b>කණ්ණිකා।</b>
gae:ආගාමිකාලෙ දීඝත්තෙ, පභාවෙ ච මතා’<b>යති॥</b>
gax:876:<b>උණ්ණා</b> මෙසාදිලොමෙ, ච, භූමජ්ඣෙ රොමධාතුයං।
gae:<b>වාරුණී</b> ත්විත්ථියං වුත්තා, නට්ටකී මදිරාදිසු॥
gax:877:ක්රියචිත්තෙ ච කරණෙ, <b>කිරියං</b> කම්මනි <b>ක්රියා।</b>
gae:සුනිසායං තු කඤ්ඤාය, ජායාය ච <b>වධූ</b> මතා॥
gax:878:පමාණි’ස්සරියෙ <b>මත්තා,</b> අක්ඛරාවයවෙ’ප්පකෙ।
gae:<b>සුත්තං</b> පාවචනෙ රිට්ඨෙ <n>සිද්ධෙ (ටී॰)</n>, තන්තෙ තං සුපිතෙ තිසු॥
gax:879:රාජලිඞ්ගො’සභඞ්ගෙසු, <pb M=.73/> රුක්ඛෙ ච <b>කකුදො</b> <n>කකුධො (ටී॰ සී॰)</n> ප්යථ।
gae:නිමිත්ත’ක්ඛර සූපෙසු, <b>බ්යඤ්ජනං</b> චිහනෙ පදෙ॥
gax:880:වොහාරෙ ජෙතු මිච්ඡායං, කීළාදො චාපි <b>දෙවනං।</b>
gae:භරියායං තු කෙදාරෙ, සරීරෙ <b>ඛෙත්ත</b> මීරිතං॥
gax:881:සුස්සූසායඤ්ච විඤ්ඤෙය්යං, ඉස්සාභ්යාසෙ ප්යු’<b>පාසනං।</b>
gae:<b>සූලං</b> තු නිත්ථියං හෙති, භෙදෙ සංකු රුජාසු ච॥
gax:882:<b>තන්ති</b> වීණාගුණෙ, <b>තන්තං,</b> මුඛ්යසිද්ධන්ත තන්තුසු।
gae:රථාද්යඞ්ගෙ තු ච <b>යුගො,</b> කප්පම්හි යුගලෙ <b>යුගං॥</b>
gax:883:ඉත්ථිපුප්ඵෙ ච රෙණුම්හි, <b>රජො</b> පකතිජෙ ගුණෙ।
gae:න්යාසප්පණෙ තු දානම්හි, <b>නිය්යාතන</b> මුදීරිතං॥
gax:884:ගරු’පායා’වතාරෙසු, <b>තිත්ථං</b> පූතම්බු දිට්ඨිසු।
gae:පණ්ඩකෙ <b>ජොති</b> නක්ඛත්ත, රංසීස්ව’ග්ගිම්හි <b>ජොති</b> සො॥
gax:885:<b>කණ්ඩො</b> නිත්ථී සරෙ දණ්ඩෙ, වග්ගෙ චාවසරෙ ප්යථ।
gae:උද්ධංබාහුද්වයමානෙ <n>බාහුද්වයුම්මානෙ (සී॰ ක॰)</n>, සූරත්තෙපි ච <b>පොරිසං॥</b>
gax:886:<b>උට්ඨානං</b> පොරිසෙ’හාසු, නිසින්නාද්යු’ග්ගමෙ ප්යථ।
gae:අනිස්සයමහීභාගෙ, ත්වි’<b>රීණං</b> ඌසරෙ සියා॥
gax:887:<b>ආරාධනං</b> සාධනෙ ච, පත්තියං පරිතොසනෙ।
gae:පධානෙ තු ච සානුම්හි, විසාණෙ <b>සිඞ්ග</b> මුච්චතෙ॥
gax:888:දිට්ඨා’දිමග්ගෙ ඤාණ’ක්ඛි, ක්ඛණ ලද්ධීසු <b>දස්සනං।</b>
gae:හෙමෙ පඤ්චසුවණ්ණෙ ච, <b>නික්ඛො</b> නිත්ථී පසාධනෙ॥
gax:889:තිථිභෙදෙ ච සාඛාදි, ඵළුම්හි <b>පබ්බ</b> මුච්චතෙ।
gae:නාගලොකෙ තු <b>පාතාලං,</b> භාසිතං බලවාමුඛෙ॥
gax:890:කාමජෙ කොපජෙ දොසෙ, <b>බ්යසන</b>ඤ්ච විපත්තියං।
gae:අථො’පකරණෙ සිද්ධි, කාරකෙසු ච <b>සාධනං॥</b>
gax:891:තීස්වීරිතො <n>තීස්විතො (ටී॰)</n> දානසීලෙ, <b>වදඤ්ඤූ</b> වග්ගුවාදිනි।
gae:<b>පුරක්ඛතො</b> භිසිත්තෙ ච, පූජිතෙ පුරතොකතෙ॥
gax:892:<b>මන්දො</b> භාග්යවිහීනෙ චා, ප්පකෙ මූළ්හා’පටූස්වපි।
gae:වුද්ධියුත්තෙ සමුන්නද්ධෙ, උප්පන්නෙ <b>උස්සිතං</b> භවෙ॥
gax:893:රථඞ්ගෙ’<b>ක්ඛො</b> <pb M=.74/> සුවණ්ණස්මිං, පාසකෙ, <b>අක්ඛ</b> මින්ද්රියෙ।
gae:සස්සතෙ ච <b>ධුවො</b> තීසු, <b>ධුවං</b> තක්කෙ ච නිච්ඡිතෙ॥
gax:894:හරෙ <b>සිවො, සිවං</b> භද්ද, මොක්ඛෙසු, ජම්බුකෙ <b>සිවා।</b>
gae:සෙනායං සත්තියඤ්චෙව, ථූලත්තෙ ච <b>බලං</b> භවෙ॥
gax:895:සඞ්ඛ්යා නරකභෙදෙසු, <b>පදුමං</b> වාරිජෙ ප්යථ।
gae:දෙවභෙදෙ <b>වසු</b> පුමෙ, පණ්ඩකං රතනෙ ධනෙ॥
gax:896:<b>නිබ්බානං</b> අත්ථගමනෙ, අපවග්ගෙ සියා ථ ච।
gae:සෙතම්බුජෙ <b>පුණ්ඩරීකං,</b> බ්යග්ඝෙ රුක්ඛන්තරෙ පුමෙ॥
gax:897:උපහාරෙ <b>බලි</b> පුමෙ, කරස්මිංචා’සුරන්තරෙ।
gae:<b>සුක්කං</b> තු සම්භවෙ, <b>සුක්කො,</b> ධවලෙ, කුසලෙ තිසු॥
gax:898:<b>දායො</b> දානෙ විභත්තබ්බ, ධනෙ ච පිතුනං වනෙ <n>ධනෙ (ටී॰)</n>।
gae:පභුත්තා’යත්තතා’යත්තා’, භිලාසෙසු <b>වසො</b> භවෙ॥
gax:899:<b>පරිභාසන</b> මක්කොසෙ, නියමෙ භාසනෙ ථ ච,
gae:ධනම්හි <b>සෙළනං</b> යොධ, සීහනාදම්හි දිස්සති॥
gax:900:<b>පභවො</b> ජාතිහෙතුම්හි, ඨානෙ චාද්යුපලද්ධියං।
gae:අථො’<b>තු</b> නාරිපුප්ඵස්මිං, හෙමන්තාදිම්හි ච ද්විසු॥
gax:901:<b>කරණං</b> සාධකතමෙ, ක්රියා ගත්තෙසු ඉන්ද්රියෙ।
gae:<b>තාතො</b> <n>තාළො (සී॰)</n> තු කුඤ්චිකායඤ්ච, තූරියඞ්ගෙ දුමන්තරෙ॥
gax:902:පුප්ඵෙ ඵලෙ ච <b>පසවො,</b> උප්පාදෙ ගබ්භමොචනෙ।
gae:ගායනෙ ගායකෙ අස්සෙ, <b>ගන්ධබ්බො</b> දෙවතාන්තරෙ॥
gax:903:විනා පුප්ඵං ඵලග්ගාහි, රුක්ඛෙ <b>වනප්පති।</b>
gae:ආහතෙ හෙමරජතෙ, <b>රූපියං</b> රජතෙපි ච॥
gax:904:ඛගාදිබන්ධනෙ <b>පාසො,</b> කෙසපුබ්බො චයෙ ප්යථ।
gae:<b>තාරා’</b>ක්ඛිමජ්ඣෙ නක්ඛත්තෙ, <b>තාරො</b> උච්චතරස්සරෙ॥
gax:905:පත්තෙ ච ලොහභෙදස්මිං, <b>කංසො</b> චතුකහාපණෙ।
gae:<b>මජ්ඣිමො</b> දෙහමජ්ඣස්මිං, මජ්ඣභවෙ ච සො තිසු॥
gax:906:<b>ආවෙසනං</b>භූතාවෙසෙ, සිප්පසාලා ඝරෙසු ච।
gae:සොභා සම්පත්තීසු <b>සිරී, ලක්ඛී</b>ත්ථී දෙවතාය ච॥
gax:907:<b>කුමාරො</b> <pb M=.75/> යුවරාජෙ ච, ඛන්දෙ වුත්තො සුසුම්හි ච।
gae:අථා’නිත්ථී <b>පවාළො</b> ච, මණිභෙදෙ තථා’ඞ්කුරෙ॥
gax:908:<b>පණො</b> වෙතන මූලෙසු, වොහාරෙ ච ධනෙ මතො।
gae:<b>පටිග්ගහො</b> තු ගහණෙ, කථිතො භාජනන්තරෙ॥
gax:909:අසුභෙ ච සුභෙ කම්මෙ, <b>භාග්යං</b> වුත්තං ද්වයෙ ප්යථ।
gae:<b>පිප්ඵලං</b> තරුභෙදෙ ච, වත්ථච්ඡෙදනසත්ථකෙ॥
gax:910:<b>අපවග්ගො</b> පරිච්චාගා’, වසානෙසු විමුත්තියං।
gae:<b>ලිඞ්ගං</b> තු අඞ්ගජාතස්මිං, පුමත්තාදිම්හි ලක්ඛණෙ॥
gax:911:චාගෙ සභාවෙ නිම්මානෙ, <b>සග්ගො</b> ජ්ඣායෙ දිවෙප්යථ।
gae:<b>රොහිතො</b> ලොහිතෙ මච්ඡ, භෙදෙ චෙව මිගන්තරෙ॥
gax:912:<b>නිට්ඨා</b> නිප්ඵත්තියං චෙවා, වසානම්හි අදස්සනෙ।
gae:<b>කණ්ටකො</b> තු සපත්තස්මිං, රුක්ඛඞ්ගෙ ලොමහංසනෙ॥
gax:913:මුඛ්යො’පායෙසු වදනෙ, ආදිස්මිං <b>මුඛ</b> මීරිතං।
gae:<b>දබ්බං</b> භබ්බෙ ගුණාධාරෙ, විත්තෙ ච බුධ දාරුසු॥
gax:914:<b>මානං</b> පමාණෙ පත්ථාදො, <b>මානො</b> වුත්තො විධාය ච।
gae:අථො පරිස්සමෙ වුත්තො, <b>වායාමො</b> වීරියෙපි ච॥
gax:915:සරොරුහෙ <b>සතපත්තං, සතපත්තො</b> ඛගන්තරෙ।
gae:ඡිද්දෙ තු ඡිද්දවන්තෙ ච, <b>සුසිරං</b> තූරියන්තරෙ॥
gax:916:එකස්මිං සදිසෙ සන්තෙ, <b>සමානං</b> වාච්චලිඞ්ගිකං।
gae:අථො ගාරව භීතීසු, සංවෙගෙ <b>සම්භමො</b> මතො॥
gax:917:<b>ජුණ්හා</b> චන්දප්පභායඤ්ච, තදුපෙතනිසාය ච।
gae:<b>විමානං</b> දෙවතාවාසෙ, සත්තභූමිඝරම්හි ච॥
gax:918:මාසෙ <b>ජෙට්ඨො,</b> තිවුද්ධා’ති, ප්පසත්ථෙසු ච තීසු සො।
gae:ධම්මෙ ච මඞ්ගලෙ <b>සෙය්යො,</b> සො පසත්ථතරෙ තිසු॥
gax:919:ආදිච්චාදිම්හි ගහණෙ, නිබන්ධෙ ච ඝරෙ <b>ගහො।</b>
gae:<b>කාචො</b> තු මත්තිකාභෙදෙ, සික්කායං නයනාමයෙ॥
gax:920:තීසු <b>ගාමණි</b> සෙට්ඨස්මිං, අධිපෙ ගාමජෙට්ඨකෙ।
gae:<b>බිම්බං</b> තු පටිබිම්බෙ ච, මණ්ඩලෙ බිම්බිකාඵලෙ॥
gax:921:භාජනාදි පරික්ඛාරෙ, <b>භණ්ඩං</b> මූලධනෙපි ච।
gae:<b>මග්ගො</b> ත්වරියමග්ගෙ ච, සම්මාදිට්ඨාදිකෙ, පථෙ॥
gax:922:<b>සමා</b> <pb M=.76/> වස්සෙ, <b>සමො</b> ඛෙද, සන්තීසු, සො නිභෙ තිසු।
gae:චාපෙත්වි<b>ස්සාස,</b> මුසුනො, <b>ඉස්සාසො</b> ඛෙපකම්හි ච॥
gax:923:<b>බාලො</b> තීස්වා’දිවයසා, සමඞ්ගිනි අපණ්ඩිතෙ।
gae:<b>රත්තං</b> තු සොණිතෙ, තම්බා, නුරත්ත, රඤ්ජිතෙ තිසු॥
gax:924:තචෙ කායෙ ච <b>තන්වි</b>ත්ථී, තීස්ව’ප්පෙ විරළෙ කිසෙ।
gae:උතුභෙදෙ තු <b>සිසිරො,</b> හිමෙ සො සීතලෙ තිසු॥
gax:925:<b>සක්ඛරා</b> ගුළභෙදෙ ච, කථලෙපි ච දිස්සති।
gae:අනුග්ගහෙ තු සඞ්ඛෙපෙ, ගහණෙ <b>සඞ්ගහො</b> මතො॥
gax:926:දක්ඛෙ ච තිඛිණෙ බ්යත්තෙ, රොගමුත්තෙ <b>පටු</b>ත්තිසු।
gae:<b>රාජා</b> තු ඛත්තියෙ වුත්තො, නරනාථෙ පභුම්හි ච॥
gax:927:<b>ඛල</b>ඤ්ච ධඤ්ඤකරණෙ, කක්කෙ නීචෙ <b>ඛලො</b> භවෙ।
gae:අථු’ප්පාදෙ <b>සමුදයො,</b> සමූහෙ පච්චයෙපි ච॥
gax:928:බ්රහ්මචාරී ගහට්ඨාදො, <b>අස්සමො</b> ච තපොවනෙ।
gae:භයඞ්කරෙ තු කඨිනෙ, <b>කුරූරො</b> තීසු නිද්දයෙ॥
gax:929:<b>කනිට්ඨො කනියො</b> තීසු, අත්යප්පෙ’තියුවෙ ප්යථ।
gae:සීඝම්හි <b>ලහු</b> තං, ඉට්ඨ, නිස්සාරා’ගරුසුත්තිසු॥
gax:930:<b>අධරො</b> තීස්වධො හීනෙ, පුමෙ දන්තච්ඡදෙ ප්යථ।
gae:<b>සුස්සුසා</b> සොතු මිච්ඡාය, සා පාරිචරියාය ච॥
gax:931:<b>හත්ථො</b> පාණිම්හි රතනෙ, ගණෙ සොණ්ඩාය භන්තරෙ।
gae:ආවාටෙ උදපානෙ ච, <b>කූපො</b> කුම්භෙ ච දිස්සති॥
gax:932:ආදො පධානෙ <b>පඨමං, පමුඛ</b>ඤ්ච තිලිඞ්ගිකං।
gae:වජ්ජභෙදෙ ච <b>විත තං,</b> තං විත්ථාරෙ තිලිඞ්ගිකං॥
gax:933:<b>සාරො</b> බලෙ ථිරංසෙ ච, උත්තමෙ සො තිලිඞ්ගිකො।
gae:<b>භාරො</b> තු ඛන්ධභාරාදො, ද්විසහස්සපලෙපි ච॥
gax:934:මන්දිරෙ රොගභෙදෙ ච, <b>ඛයො</b> අපචයම්හි ච।
gae:<b>වාළො</b> තු සාපදෙ සප්පෙ, කුරූරෙ සො තිලිඞ්ගිකො॥
gax:935:<b>සාලො</b> සජ්ජද්දුමෙ රුක්ඛෙ, සාලාගෙහෙ ච දිස්සති।
gae:සොතෙ තු <b>සවනං</b> වුත්තං, යජනෙ සුතියම්පි ච॥
gax:936:තීසු <b>පතො පරෙතො</b> ච, මතෙ ච පෙතයොනිජෙ।
gae:ඛ්යාතෙ තු හට්ඨෙ විඤ්ඤාතෙ, <b>පතීතං</b> වාච්චලිඞ්ගිකං॥
gax:937:අධිප්පායෙ <pb M=.77/> ච ආධාරෙ, <b>ආසයො</b> කථිතො ථ ච।
gae:<b>පත්තං</b> පක්ඛෙ දලෙ, <b>පත්තො,</b> භාජනෙ සො ගතෙ තිසු॥
gax:938:කුසලෙ <b>සුකතං,</b> සුට්ඨු, කතෙ ච <b>සුකතො</b> තිසු।
gae:<b>තපස්සී</b> ත්ව’නුකම්පායා, රහෙ වුත්තො තපොධනෙ॥
gax:939:තීසු සුරාදිලොලස්මිං, <b>සොණ්ඩො</b> හත්ථිකරෙ ද්විසු।
gae:අස්සාදනෙ තු <b>රසනං,</b> ජිව්හායඤ්ච ධනිම්හි ච॥
gax:940:<b>පණීතො</b> තීසු මධුරෙ, උත්තමෙ විහිතෙ ප්යථ।
gae:අඤ්ජසෙ විසිඛායඤ්ච, පන්තියං <b>වීථි</b> නාරියං॥
gax:941:පාපස්මිං ගගනෙ දුක්ඛෙ, බ්යසනෙ චා’<b>ඝ</b> මුච්චතෙ।
gae:සමූහෙ <b>පටලං</b> නෙත්ත, රොගෙ වුත්තං ඡදිම්හි ච॥
gax:942:<b>සන්ධි</b> සඞ්ඝට්ටනෙ වුත්තො, <b>සන්ධි’</b>ත්ථි පටිසන්ධියං।
gae:සත්තන්නං පූරණෙ සෙට්ඨෙ, තිසන්තෙ <b>සත්තමො</b> තිසු॥
gax:943:<b>ඔජා</b> තු යාපනායඤ්ච, <b>ඔජො</b> දිත්ති බලෙසු ච।
gae:අථො <b>නිසාමනං</b> වුත්තං, දස්සනෙ සවනෙපි ච॥
gax:944:<b>ගබ්භො</b> කුච්ඡිට්ඨසත්තෙ ච, කුච්ඡි ඔවරකෙසු ච।
gae:ඛණ්ඩනෙ ත්ව’<b>පදාන</b>ඤ්ච, ඉතිවුත්තෙ ච කම්මනි॥
gax:945:චිත්තකෙ රුක්ඛභෙදෙ ච, <b>තිලකො</b> තිලකාළකෙ।
gae:සීලාදො <b>පටිපත්ති’</b>ත්ථී, බොධෙ පත්ති පවත්තිසු॥
gax:946:අසුම්හි <n>ආයුම්හි (ටී॰), 407-ගාථා පස්සිතබ්බා</n> ච බලෙ <b>පාණො,</b> සත්තෙ හදයගා’නිලෙ।
gae:<b>ඡන්දො</b> වසෙ අධිප්පායෙ, වෙදෙ’ච්ඡා’නුට්ඨුභාදිසු॥
gax:947:කාමොඝාදො, සමූහස්මිං, <b>ඔඝො</b>වෙගෙ ජලස්ස ච।
gae:<b>කපාලං</b> සිරසට්ඨිම්හි, ඝටාදි සකලෙපි ච॥
gax:948:වෙණ්වාදිසාඛාජාලස්මිං, ලග්ගකෙසෙ <b>ජටා’</b>ලයෙ।
gae:<b>සරණං</b> තු වධෙ ගෙහෙ, රක්ඛිතස්මිඤ්ච රක්ඛණෙ॥
gax:949:ථියං <b>කන්තා</b> පියෙ, <b>කන්තො,</b> මනුඤ්ඤෙ, සො තිලිඞ්ගිකො।
gae:ගවක්ඛෙ තු සමූහෙ ච, <b>ජාලං</b> මච්ඡාදිබන්ධනෙ॥
gax:950:පුච්ඡායං ගරහායඤ්චා, නියමෙ <b>කිං</b> තිලිඞ්ගිකං।
gae:සසද්ධෙ තීසු නිවාපෙ, <b>සද්ධං, සද්ධා</b> ච පච්චයෙ॥
gax:951:<b>බීජං</b> <pb M=.71/> හෙතුම්හි අට්ඨිස්මිං, අඞ්ගජාතෙ ච දිස්සති।
gax:<b>පුබ්බො</b> පූයෙ’ග්ගතො <n>අග්ගතෙ (ටී॰)</n> ආදො,
gae:සො දිසාදො තිලිඞ්ගිකො॥
gax:952:ඵලචිත්තෙ හෙතුකතෙ, ලාභෙ ධඤ්ඤාදිකෙ <b>ඵලං।</b>
gae:ආගමනෙ තු දීඝාදි, නිකායෙසු ච <b>ආගමො॥</b>
gax:953:<b>සන්තානො</b> දෙවරුක්ඛෙ ච, වුත්තො සන්තතියං ප්යථ।
gae:උත්තරවිපරීතෙ ච, සෙට්ඨෙ චා’<b>නුත්තරං</b> තිසු॥
gax:954:සත්තිසම්පත්තියං වුත්තො, කන්තිමත්තෙ ච <b>වික්කමො।</b>
gae:<b>ඡායා</b> තු ආතපාභාවෙ, පටිබිම්බෙ පභාය ච॥
gax:955:ගිම්හෙ <b>ඝම්මො නිදාඝො</b> ච, උණ්හෙ සෙදජලෙ ප්යථ।
gae:<b>කප්පනං</b> කන්තනෙ වුත්තං, විකප්පෙ සජ්ජනෙ’ත්ථියං॥
gax:956:<b>අඞ්ගා</b> දෙසෙ බහුම්හ’<b>ඞ්ගං,</b> අඞ්ගො දෙසෙ වපුම්හ’<n>ඞ්ග (ටී॰)</n> තථා’වයවහෙතුසු।
gae:දෙවාලයෙ ච ථූපස්මිං, <b>චෙතියං</b> චෙතිය’ද්දුමෙ॥
gax:957:<b>සජ්ජනො</b> සාධුපුරිසෙ, <b>සජ්ජනං</b> කප්පනෙ ප්යථ।
gae:<b>සුපිනං</b> සුපිනෙ සුත්ත, විඤ්ඤාණෙ ත මනිත්ථියං॥
gax:958:පච්චක්ඛෙ සන්නිධානෙ ච, <b>සන්නිධි</b> පරිකිත්තිතො।
gae:<b>භිය්යො</b> බහුතරත්ථෙ සො, පුනරත්ථෙ’බ්යයං භවෙ॥
gax:959:විසලිත්තසරෙ <b>දිද්ධො, දිද්ධො</b> ලිත්තෙ තිලිඞ්ගිකො।
gae:වාසෙ ධූමාදිසඞ්ඛාරෙ, <b>ධිවාසො</b> සම්පටිච්ඡනෙ॥
gax:960:වුත්තො <b>විසාරදො</b> තීසු, සුප්පගබ්භෙ ච පණ්ඩිතෙ।
gae:අථ <b>සිත්ථං</b> මධුච්ඡිට්ඨෙ, වුත්තං ඔදනසම්භවෙ॥
gax:961:ද්රවෙ වණ්ණෙ රසභෙදෙ, <b>කසායො</b> සුරභිම්හි ච।
gae:අථො <b>උග්ගමනං</b> වුත්තං, උප්පත්තු’ද්ධගතීසු ච॥
gax:962:ලූඛෙ නිට්ඨුරවාචායං, <b>ඵරුසං</b> වාච්චලිඞ්ගිකං।
gae:<b>පවාහො</b> ත්ව’ම්බුවෙගෙ ච, සන්දිස්සති පවත්තියං॥
gax:963:නිස්සයෙ තප්පරෙ ඉට්ඨෙ, <b>පරායණ</b>පදං තිසු।
gae:කවචෙ වාරවාණෙ ච, නිම්මොකෙපි ච <b>කඤ්චුකො॥</b>
gax:964:ලොහභෙදෙ <pb M=.79/> මතං <b>තම්බං, තම්බො</b> රත්තෙ තිලිඞ්ගිකො।
gae:තීසු ත්ව’<b>වසිතං</b> ඤාතෙ, අවසානගතෙ මතං॥
gax:965:බොධනෙ ච පදානෙ ච, විඤ්ඤෙය්යං <b>පටිපාදනං।</b>
gae:සෙලෙ නිජ්ජලදෙසෙ ච, දෙවතාසු <b>මරූ’</b>රිතො॥
gax:966:<b>සත්ථං</b> ආයුධ ගන්ථෙසු, ලොහෙ, <b>සත්ථො</b> ච සඤ්චයෙ।
gae:ජීවිකායං විවරණෙ, වත්තනෙ <b>වුත්ති</b> නාරියං॥
gax:967:වීරියෙ සූරභාවෙ ච, කථීයති <b>පරක්කමො।</b>
gae:අථ <b>කම්බු</b> මතො සඞ්ඛෙ, සුවණ්ණෙ වලයෙපි ච॥
gax:968:<b>සරො</b> කණ්ඩෙ අකාරාදො, සද්දෙ වාපිම්හි’නිත්ථියං।
gae:දුප්ඵස්සෙ තිඛිණෙ තීසු, ගද්රභෙ කකචෙ <b>ඛරො॥</b>
gax:969:සුරායු’පද්දවෙ කාමා, සවාදිම්හි ච <b>ආසවො।</b>
gae:දෙහෙ වුත්තො රථඞ්ගෙ ච, චතුරො’පධිසූ’<b>පධි॥</b>
gax:970:<b>වත්ථු’</b>ත්තං කාරණෙ දබ්බෙ, භූභෙදෙ රතනත්තයෙ।
gae:<b>යක්ඛො</b> දෙවෙ මහාරාජෙ, කුවෙරා’නුචරෙ නරෙ॥
gax:971:දාරුක්ඛන්ධෙ පීඨිකායං, ආපණෙ <b>පීඨ</b> මාසනෙ।
gae:පරිවාරෙ <b>පරික්ඛාරො,</b> සම්භාරෙ ච විභූසනෙ॥
gax:972:වොහාරස්මිඤ්ච ඨපනෙ, <b>පඤ්ඤත්ති’</b>ත්ථී පකාසනෙ।
gae:<b>පටිභානං</b> තු පඤ්ඤායං, උපට්ඨිත ගිරාය ච॥
gax:973:වචනාවයවෙ මූලෙ, කථිතො <b>හෙතු</b> කාරණෙ।
gae:උදරෙ තු තථා පාචා, නලස්මිං <b>ගහණී’</b>ත්ථියං॥
gax:974:<b>පියො</b> භත්තරි, ජායායං, <b>පියා,</b> ඉට්ඨෙ <b>පියො</b> තිසු।
gae:යමරාජෙ තු යුගළෙ, සංයමෙ ච <b>යමො</b> භවෙ॥
gax:975:මුද්දිකස්ස ච පුප්ඵස්ස, රසෙ ඛුද්දෙ <b>මධූ’</b>රිතං।
gae:උල්ලොචෙ තු ච විත්ථාරෙ, <b>විතානං</b> පුන්නපුංසකෙ॥
gax:976:අපවග්ගෙ ච සලිලෙ, සුධායං <b>අමතං</b> මතං।
gae:මොහෙ තු තිමිරෙ සඞ්ඛ්යා, ගුණෙ <b>තම</b> මනිත්ථියං॥
gax:977:ඛරෙ චා’කාරියෙ තීසු, රසම්හි පුරිසෙ <b>කටු।</b>
gae:පණ්ඩකෙ සුකතෙ, <b>පුඤ්ඤං,</b> මනුඤ්ඤෙ පවනෙ තිසු॥
gax:978:<b>රුක්ඛො</b> දුමම්හි, ඵරුසා, සිනිද්ධෙසු ච සො තිසු।
gae:උප්පත්තියං තු හෙතුම්හි, සඞ්ගෙ සුක්කෙ ච <b>සම්භවො॥</b>
gax:979:<b>නිමිත්තං</b> <pb M=.80/> කාරණෙ වුත්තං, අඞ්ගජාතෙ ච ලඤ්ඡනෙ।
gae:<b>ආදි</b> සීමාපකාරෙසු, සමීපෙ’වයවෙ මතො॥
gax:980:වෙදෙ ච මන්තනෙ <b>මන්තො, මන්තා</b> පඤ්ඤාය මුච්චතෙ।
gae:<b>අනයො</b> බ්යසනෙ චෙව, සන්දිස්සති විපත්තියං॥
gax:981:<b>අරුණො</b> රංසිභෙදෙ චා, බ්යත්තරාගෙ ච ලොහිතෙ।
gae:<b>අනුබන්ධො</b> තු පකතා, නිවත්තෙ නස්සනක්ඛරෙ॥
gax:982:<b>අවතාරො’</b>වතරණෙ, තිත්ථම්හි විවරෙ ප්යථ।
gae:<b>ආකාරො</b> කාරණෙ වුත්තො, සණ්ඨානෙ ඉඞ්ගිතෙපි ච॥
gax:983:සුද්දිත්ථි තනයෙ ඛත්තා, <b>උග්ගො,</b> තිබ්බම්හි සො තිසු।
gae:<b>පධානං</b> තු මහාමත්තෙ, පකත්ය’ග්ග’ධිතීසු ච॥
gax:984:<b>කල්ලං</b> පභාතෙ, නිරොග, සජ්ජදක්ඛෙසු <n>යුත්තදක්ඛෙසු (ක॰)</n> තීසු තං।
gae:<b>කුහනා</b> කූටචරියායං, <b>කුහනො</b> කුහකෙ තිසු॥
gax:985:<b>කපොතො</b> පක්ඛිභෙදෙ ච, දිට්ඨො පාරාවතෙ ථ ච।
gae:<b>සාරදො</b> සාරදබ්භූතෙ, අපගබ්භෙ මතො තිසු॥
gax:986:තීසු ඛරෙ ච කඨිනෙ, <b>කක්කසො</b> සාහසප්පියෙ <n>සාහසප්පියෙ=සාහස+අප්පියෙ (ටී॰)</n>।
gae:අකාරියෙ තු ගුය්හඞ්ගෙ, චීරෙ <b>කොපීන</b> මුච්චතෙ॥
gax:987:මිගභෙදෙ පටාකායං, මොචෙ ච <b>කදලී’</b>ත්ථියං।
gae:<b>දක්ඛිණා</b> දානභෙදස්මිං, වාමතො’ඤ්ඤම්හි <b>දක්ඛිණො॥</b>
gax:988:<b>දුතියා</b> භරියායඤ්ච, ද්වින්නං පූරණියං මතා।
gae:අථුප්පාදෙ සියා <b>ධූම, කෙතු</b> වෙස්සානරෙපි ච॥
gax:989:භවනිග්ගමනෙ යානෙ, ද්වාරෙ <b>නිස්සරණං</b> සියා।
gae:<b>නියාමකො</b> පොතවාහෙ, තිලිඞ්ගො සො නියන්තරි॥
gax:990:අපවග්ගෙ විනාසෙ ච, <b>නිරොධො</b> රොධනෙ ප්යථ।
gae:භයෙ <b>පටිභයං</b> වුත්තං, තිලිඞ්ගං තං භයංකරෙ॥
gax:991:<b>පිටකං</b> භාජනෙ වුත්තං, තථෙව පරියත්තියං।
gae:ජරාසිථිලචම්මස්මිං, උදරඞ්ගෙ මතා <b>වලි॥</b>
gax:992:<b>භින්නං</b> විදාරිතෙ’ඤ්ඤස්මිං, නිස්සිතෙ වාච්චලිඞ්ගිකං।
gae:උපජාපෙ මතො <b>භෙදො,</b> විසෙසෙ ච විදාරණෙ॥
gax:993:<b>මණ්ඩලං</b> <pb M=.81/> ගාමසන්දොහෙ, බිම්බෙ පරිධිරාසිසු।
gae:ආණාය මාගමෙ ලෙඛෙ। <b>සාසනං</b> අනුසාසනෙ॥
gax:994:අග්ගෙ තු <b>සිඛරං</b> චා’යො, මයවිජ්ඣනකණ්ටකෙ।
gae:ගුණුක්කංසෙ ච විභවෙ, <b>සම්පත්ති</b> චෙව <b>සම්පදා॥</b>
gax:995:භූඛන්තීසු <b>ඛමා,</b> යොග්යෙ, හිතෙ සක්කෙ <n>යුත්තෙ (ටී॰) 1001-ගාථා පස්සිතබ්බා</n> <b>ඛමො</b> තිසු।
gax:<b>අද්ධො</b> භාගෙ පථෙ කාලෙ, එකංසෙ’<b>ද්ධො’</b>බ්යයං භවෙ।
gae:අථො <b>කරීසං</b> වච්චස්මිං, වුච්චතෙ චතුරම්බණෙ॥
gax:996:<b>උසභො’</b>සධ ගො <n>උසභො උසභෙ (ටී॰)</n> සෙට්ඨෙ, සූ’<b>සභං</b> වීසයට්ඨියං।
gae:සෙතුස්මිං තන්ති පන්තීසු, නාරියං <b>පාළි</b> කථ්යතෙ॥
gax:997:<b>කටො</b> ජයෙ’ත්ථිනිමිත්තෙ, කිලඤ්ජෙ සො කතෙ තිසු।
gae:මහියං <b>ජගතී</b> වුත්තා, මන්දිරාලින්දවත්ථුම්හි॥
gax:998:විතක්කෙ මථිතෙ <b>තක්කො,</b> තථා සූචිඵලෙ මතො।
gae:<b>සුදස්සනං</b> සක්කපුරෙ, තීසු තං දුද්දසෙ’තරෙ॥
gax:999:<b>දීපො’</b>න්තරීප පජ්ජොත, පතිට්ඨා නිබ්බුතීසු ච।
gae:බද්ධනිස්සිත සෙතෙසු, තීසු තං මිහිතෙ <b>සිතං॥</b>
gax:1000:ථියං <b>පජාපති</b> දාරෙ, බ්රහ්මෙ මාරෙ සුරෙ පුමෙ।
gae:වාසුදෙවෙ’න්තකෙ <b>කණ්හො,</b> සො පාපෙ අසිතෙ තිසු॥
gax:1001:<b>උපචාරො</b> උපට්ඨානෙ, ආසන්නෙ අඤ්ඤරොපනෙ।
gae:<b>සක්කො</b> ඉන්දෙ ජනපදෙ, සාකියෙ, සො ඛමෙ තිසු॥
gax:1002:වජ්ජනෙ <b>පරිහාරො</b> ච, සක්කාරෙ චෙව රක්ඛණෙ।
gae:සොතාපන්නාදිකෙ අග්ගෙ, <b>අරියො</b> තීසු, ද්විජෙ පුමෙ॥
gax:1003:<b>සුසුකො</b> සුසුමාරෙ ච, බාලකෙ ච උලූපිනි।
gae:<b>ඉන්දීවරං</b> මතං නීලු, ප්පලෙ උද්දාලපාදපෙ॥
gax:1004:<b>අසනො</b> පියකෙ කණ්ඩෙ, භක්ඛණෙ ඛිපනෙ’ <b>සනං।</b>
gae:යුගෙ’ධිකාරෙ <n>විකාරෙ (ටී॰)</n> වීරියෙ, පධානෙ චා’න්තිකෙ <b>ධුරො॥</b>
gax:1005:කාළෙ ච භක්ඛිතෙ තීසු, ලවිත්තෙ <b>අසිතො</b> පුමෙ।
gae:<b>පවාරණා</b> පටික්ඛෙපෙ, කථිතා’ජ්ඣෙසනාය ච॥
gax:1006:උම්මාරෙ <pb M=.82/> එසිකත්ථම්භෙ, <b>ඉන්දඛීලො</b> මතො ථ ච।
gae:<b>පොත්ථකං</b> මකචිවත්ථෙ, ගන්ථෙ ලෙප්යාදි කම්මනි॥
gax:1007:<b>ධඤ්ඤං</b> සාල්යාදිකෙ වුත්තං, <b>ධඤ්ඤො</b> පුඤ්ඤවති ත්තිසු।
gae:<b>පාණි</b> හත්ථෙ ච සත්තෙ භූ, සණ්හකරණියං මතො॥
gax:1008:තීසු <b>පීතං</b> හලිද්යාභෙ, හට්ඨෙ ච පායිතෙ සියා।
gae:<b>බ්යූහො</b> නිබ්බිද්ධරච්ඡායං, බලන්යාසෙ ගණෙ මතො॥
gax:1009:ලොහිතාදිම්හි ලොභෙ ච, <b>රාගො</b> ච රඤ්ජනෙ මතො।
gae:<b>පදරො</b> ඵලකෙ භඞ්ගෙ, පවුද්ධ දරියං පිච॥
gax:1010:<b>සිඞ්ඝාටකං</b> කසෙරුස්ස, ඵලෙ, මග්ගසමාගමෙ।
gae:බහුලායඤ්ච ඛෙළම්හි, <b>එළා,</b> දොසෙ’<b>ළ</b> මීරිතං॥
gax:1011:<b>ආධාරො</b> චා’ධිකරණෙ, පත්තාධාරෙ’ ලවාලකෙ।
gae:<b>කාරො’</b> ගභෙදෙ සක්කාරෙ, <b>කාරා</b> තු බන්ධනාලයෙ॥
gax:1012:<b>කරකා</b> මෙඝපාසාණෙ, <b>කරකො</b> කුණ්ඩිකාය ච।
gae:පාපනෙ ච පදාතිස්මිං, ගමනෙ <b>පත්ති</b> නාරියං॥
gax:1013:<b>ඡිද්දං රන්ධ</b>ඤ්ච <b>විවරං,</b> සුසිරෙ දූසනෙපි ච।
gae:<b>මුත්තා</b> තු මුත්තිකෙ, <b>මුත්තං,</b> පස්සාවෙ, මුච්චිතෙ තිසු॥
gax:1014:නිසෙධෙ <b>වාරණං,</b> හත්ථි, ලිඞ්ග හත්ථීසු <b>වාරණො।</b>
gae:<b>දානං</b> චාගෙ මදෙ සුද්ධෙ, ඛණ්ඩනෙ ලවනෙ ඛයෙ॥
gax:1015:මනොතොසෙ ච නිබ්බානෙ, ත්ථඞ්ගමෙ <b>නිබ්බුති’</b>ත්ථියං।
gae:<b>නෙගමො</b> නිගමුබ්භූතෙ, තථා’පණොපජීවිනි॥
gax:1016:හරිතස්මිඤ්ච පණ්ණෙ ච, <b>පලාසො</b> කිං සුකද්දුමෙ।
gae:<b>පකාසො</b> පාකටෙතීසු, ආලොකස්මිං පුමෙ මතො॥
gax:1017:<b>පක්කං</b> ඵලම්හි, තං නාසු, ම්මුඛෙ <n>නාසමුඛෙ (ක॰)</n> පරිණතෙ තිසු।
gae:<b>පිණ්ඩො</b> ආජීවනෙ දෙහෙ, පිණ්ඩනෙ ගොළකෙ මතො॥
gax:1018:<b>වට්ටො</b> පරිබ්බයෙ කම්මා, දිකෙ, සො වට්ටුලෙ තිසු।
gae:පච්චාහාරෙ <b>පටිහාරො,</b> ද්වාරෙ ච ද්වාරපාලකෙ॥
gax:1019:නාරියං <b>භීරු</b> කථිතා, භීරුකෙ සො තිලිඞ්ගිකො।
gae:<b>විකටං</b> ගූථමුත්තාදො, <b>විකටො</b> විකතෙ තිසු॥
gax:1020:<b>වාමං</b> <pb M=.83/> සබ්යම්හි, තං චාරු, විපරීතෙසු තීස්ව’ථ।
gae:සඞ්ඛ්යාභෙදෙ සරබ්යෙ ච, චිහණෙ <b>ලක්ඛ</b> මුච්චතෙ॥
gax:1021:<b>සෙණී’</b>ත්ථී සමසිප්පීනං, ගණෙ චා’වලියං පිච।
gae:සුධායං ධූලියං <b>චුණ්ණො, චුණ්ණ</b>ඤ්ච වාසචුණ්ණකෙ॥
gax:1022:ජෙතබ්බෙ’තිප්පසත්ථෙ’ති, වුද්ධෙ <b>ජෙය්යං</b> තිසූ’රිතං।
gax:තක්කෙ තු <b>මථිතං</b> හොත්යා,
gae:ලොලිතෙ <b>මථිතො</b> තිසු॥
gax:1023:<b>අබ්භුතො’</b>ච්ඡරියෙ තීසු, පණෙ චෙවා’<b>බ්භුතො</b> පුමෙ।
gae:<b>මෙචකො</b> පුච්ඡමූලම්හි, කණ්හෙපි <b>මෙචකො</b> තිසු॥
gax:1024:<b>වසවත්තී</b> පුමෙ මාරෙ, වසවත්තාපකෙ තිසු।
gae:සම්භවෙ චා’<b>සුචි</b> පුමෙ, අමෙජ්ඣෙ තීසු දිස්සති॥
gax:1025:<b>අච්ඡො</b> ඉක්කෙ පුමෙ වුත්තො, පසන්නම්හි තිලිඞ්ගිකො।
gae:බළිසෙ සෙලභෙදෙ ච, <b>වඞ්කො,</b> සො කුටිලෙ තිසු॥
gax:1026:කුණපම්හි <b>ඡවො</b> ඤෙය්යො,
gax:ලාමකෙ සො තිලිඞ්ගිකො।
gae:සබ්බස්මිං <b>සකලො</b> තීසු, අද්ධම්හි පුරිසෙ සියා॥
gax:1027:චන්දග්ගාහාදිකෙ චෙවු, <b>ප්පාදො</b> උප්පත්තියං පිච।
gae:පදුස්සනෙ <b>පදොසො</b> ච, කථිතො සංවරීමුඛෙ॥
gax:1028:රුධිරෙ <b>ලොහිතං</b> වුත්තං, රත්තම්හි <b>ලොහිතො</b> තිසු।
gae:උත්තමඞ්ගෙ පුමෙ <b>මුද්ධා, මුද්ධො</b> මූළ්හෙ තිලිඞ්ගිකො॥
gax:1029:රට්ඨම්හි <b>විජිතං</b> වුත්තං, ජිතෙ ච <b>විජිතො</b> තිසු।
gae:<b>පරිත්තං</b> තු පරිත්තාණෙ, <b>පරිත්තො</b> තීසු අප්පකෙ॥
gax:1030:<b>කුම්භණ්ඩො</b> දෙවභෙදෙ ච, දිස්සති වල්ලිජාතියං।
gae:චතුත්ථංසෙ පදෙ <b>පාදො,</b> පච්චන්තසෙලරංසිසු॥
gax:1031:<b>වඞ්ගො</b> ලොහන්තරෙ <b>වඞ්ගා,</b> දෙසෙ පුමෙ බහුම්හි ච।
gae:කම්මාරභණ්ඩභෙදෙ ච, ඛටකෙ <b>මුට්ඨි</b> ච ද්විසු॥
gax:1032:<b>අම්බණං</b> දොණියං චෙ’කා, දසදොණප්පමාණකෙ।
gae:අධිට්ඨිතිය මාධාරෙ, ඨානෙ’<b>ධිට්ඨාන</b> මුච්චතෙ॥
gax:1033:පුමෙ <b>මහෙසී</b> සුගතෙ, දෙවියං නාරියං මතා।
gae:උපද්දවෙ <b>උපසග්ගො,</b> දිස්සති පාදිකෙපි ච॥
gax:1034:<b>වක්කං</b> <pb M=.84/> කොට්ඨාසභෙදස්මිං, <b>වක්කො</b> වඞ්කෙ තිසු’ච්චතෙ।
gae:<b>විජ්ජා</b> වෙදෙ ච සිප්පෙ ච, තිවිජ්ජාදො ච බුද්ධියං॥
gax:1035:සමාධිම්හි පුමෙ’<b>කග්ගො,</b> නාකුලෙ වාච්චලිඞ්ගිකො।
gae:<b>පජ්ජං</b> සිලොකෙ, <b>පජ්ජො’</b>ද්ධෙ, <b>පජ්ජො</b> පාදහිතෙ තිසු॥
gax:1036:<b>කතකො</b> රුක්ඛභෙදස්මිං, <b>කතකො</b> කිත්තිමෙ තිසු।
gae:විධෙය්යෙ <b>අස්සවො</b> තීසු, පුබ්බම්හී පුරිසෙ සියා॥
gax:1037:කල්යාණෙ කථිතං <b>ඛෙමං,</b> තීසු ලද්ධත්ථරක්ඛණෙ।
gae:අථො නියොජනෙ වුත්තං, කාරියෙපි <b>පයොජනං॥</b>
gax:1038:<b>අස්සත්ථො</b> තීසු අස්සාස, ප්පත්තෙ, බොධිද්දුමෙ පුමෙ।
gae:තීසු <b>ලුද්දො</b> කුරූරෙ ච, නෙසාදම්හි පුමෙ සියා॥
gax:1039:<b>විලග්ගො</b> තීසු ලග්ගස්මිං, පුමෙ මජ්ඣම්හි දිස්සති।
gae:<b>අඩ්ඪො</b> ත්වනිත්ථියං භාගෙ, ධනිම්හි වාච්චලිඞ්ගිකො॥
gax:1040:<b>කට්ඨං</b> දාරුම්හි, තං කිච්ඡෙ, ගහනෙ කසිතෙ තිසු।
gae:සසන්තානෙ ච විසයෙ, ගොචරෙ’ <b>ජ්ඣත්ත</b> මුච්චතෙති॥
cen:ඉති අද්ධානෙකත්ථවග්ගො।
gax:1041:භුවනෙ ච ජනෙ <b>ලොකො,</b> මොරෙත්වග්ගිම්හි සො <b>සිඛී।</b>
gax:<b>සිලොකො</b> තු යසෙ පජ්ජෙ,
gae:රුක්ඛෙ තු සාමිකෙ <b>ධවො॥</b>
gax:1042:වටබ්යාමෙසු <b>නිග්රොධො, ධඞ්කො</b> තු වායසෙ බකෙ।
gae:<b>වාරො</b> ත්ව’වසරා’හෙසු, කුචෙත්වබ්භෙ <b>පයොධරො॥</b>
gax:1043:උච්ඡඞ්ගෙ ලක්ඛණෙ චා’<b>ඞ්කො, රස්මි’</b>ත්ථී ජුති රජ්ජුසු।
gax:දිට්ඨො’භාසෙසු <b>ආලොකො,</b>
gae:<b>බුද්ධො</b> තු පණ්ඩිතෙ ජිනෙ॥
gax:1044:සූරං’සූසු පුමෙ <b>භානූ, දණ්ඩො</b> තු මුග්ගරෙ දමෙ।
gae:දෙවමච්ඡෙස්ව’<b>නිමිසො, පත්ථො</b> තු මානසානුසු॥
gax:1045:<b>ආතඞ්කො</b> රොග තාපෙසු,
gax:<b>මාතඞ්ගො</b> සපචෙ ගජෙ।
gae:<b>මිගො</b> පසු කුරුඞ්ගෙසු, උලූකි’න්දෙසු <b>කොසියො॥</b>
gax:1046:<b>විග්ගහො</b> <pb M=.85/> කලහෙ කායෙ, <b>පුරිසො</b> මාණව’ත්තසු।
gae:<b>දායාදො</b> බන්ධවෙ පුත්තෙ, සිරෙ <b>සීසං</b> තිපුම්හි ච॥
gax:1047:බලිහත්ථං’සූසු <b>කරො,</b> දන්තෙ විප්පෙ’ණ්ඩජෙ <b>ද්විජො।</b>
gae:<b>වත්තං</b> පජ්ජා’නනා’චාරෙ, ධඤ්ඤඞ්ගෙ සුඛුමෙ <b>කණො॥</b>
gax:1048:<b>ථම්භො</b> ථූණ ජළත්තෙසු, <b>සූපො</b> කුම්මාස බ්යඤ්ජනෙ।
gae:<b>ගණ්ඩො</b> ඵොටෙ කපොලම්හි, <b>අග්ඝො</b> මූල්යෙ ච පූජනෙ॥
gax:1049:<b>පකාරො</b> තුල්ය භෙදෙසු, <b>සකුන්තො</b> භාසපක්ඛිසු।
gae:භාග්යෙ <b>විධි</b> විධානෙ ච, සරෙ ඛග්ගෙ ච <b>සායකො॥</b>
gax:1050:<b>සාරඞ්ගො</b> චාතකෙ එණෙ, <b>පත්තී</b> තු සරපක්ඛිසු।
gax:සෙදෙ <b>පාකො</b> විපාකෙ ථ,
gae:භික්ඛුභෙදෙ චයෙ <b>ගණො॥</b>
gax:1051:<b>රාසි</b> පුඤ්ජෙ ච මෙසා’දො,
gax:අස්සෙ ලොණෙ ච <b>සින්ධවො।</b>
gae:සංවට්ටෙ <b>පලයො</b> නාසෙ, <b>පූගො</b> කමුකරාසිසු॥
gax:1052:අමතෙ තු <b>සුධා</b> ලෙපෙ, <b>අභිඛ්යා</b> නාම රංසිසු।
gax:<b>සත්ති</b> සාමත්ථියෙ සත්ථෙ, <b>මහී</b> නජ්ජන්තරෙ භුවි।
gax:<b>ලීලා</b> ක්රියා විලාසෙසු,
gae:සත්තෙ තු අත්රජෙ <b>පජා॥</b>
gax:1053:ඤාණෙ ලාභෙ <b>උපලද්ධි, පවෙණී</b> කුථවෙණිසු।
gae:<b>පවත්ති</b> වුත්ති වත්තාසු, වෙතනෙ භරණෙ <b>භති॥</b>
gax:1054:ආචාරෙපි <b>මරියාදා, භූති</b> සත්තා සමිද්ධිසු।
gae:සොප්පෙ පමාදෙ <b>තන්දී</b> ච, <b>යාත්රා</b> ගමන වුත්තිසු॥
gax:1055:<b>නින්දා</b> කුච්ඡා’පවාදෙසු, <b>කඞ්ගු</b> ධඤ්ඤ පියඞ්ගුසු।
gae:මොක්ඛෙසිවෙ සමෙ<b>සන්ති,</b> විභාගෙ <b>භත්ති</b> සෙවනෙ॥
gax:1056:ඉච්ඡායං ජුතියං <b>කන්ති,</b> රඤ්ජනෙ සූරතෙ <b>රති।</b>
gae:ගෙහෙ <b>වසති</b> වාසෙ ථ, නදී සෙනාසු <b>වාහිනී॥</b>
gax:1057:පත්ථෙ නාළෙ ච <b>නාළි’</b>ත්ථී, ගණෙ <b>සමිති</b> සඞ්ගමෙ।
gae:<b>තණ්හා</b> ලොභෙ පිපාසායං, මග්ග වුත්තීසු <b>වත්තනී॥</b>
gax:1058:පාණ්යඞ්ගෙ <b>නාභි</b> චක්කන්තෙ, යාචෙ <b>විඤ්ඤත්ති</b> ඤාපනෙ।
gae:<b>විත්ති</b> තොසෙ වෙදනායං, ඨානෙ තු ජීවිතෙ <b>ඨිති॥</b>
gax:1059:තරඞ්ගෙ <pb M=.86/> චා’න්තරෙ <b>වීචි,</b> ධීරත්තෙ ධාරණෙ <b>ධිති।</b>
gae:<b>භූ</b> භූමියඤ්ච භමුකෙ, සද්දෙ වෙදෙ සවෙ <b>සුති॥</b>
gax:1060:<b>ගොත්තං</b> නාමෙ ච වංසෙ ථ, නගරෙ ච ඝරෙ <b>පුරං।</b>
gae:<b>ඔකං</b> තු නිස්සයෙ ගෙහෙ, <b>කුලං</b> තු ගොත්තරාසිසු॥
gax:1061:හෙමෙ විත්තෙ <b>හිරඤ්ඤ</b>ඤ්ච, <b>පඤ්ඤාණං</b> ත්ව’ඞ්ක වුද්ධිසු।
gae:අථා’<b>ම්බර</b>ඤ්ච ඛෙ වත්ථෙ, <b>ගුය්හං</b> ලිඞ්ගෙ රහස්ය’පි॥
gax:1062:<b>තපො</b> ධම්මෙ වතෙ චෙව, පාපෙ ත්වා’ගුම්හි <b>කිබ්බිසං।</b>
gae:<b>රතනං</b> මණි සෙට්ඨෙසු, <b>වස්සං</b> හායන වුට්ඨිසු॥
gax:1063:<b>වනං</b> අරඤ්ඤ වාරීසු, ඛීරම්හි තු ජලෙ <b>පයො।</b>
gae:<b>අක්ඛරං</b> ලිපි මොක්ඛෙසු, <b>මෙථූනං</b> සඞ්ගමෙ රතෙ॥
gax:1064:<b>සොතං</b> කණ්ණෙ පයොවෙගෙ, <b>රිට්ඨං</b> පාපා’සුභෙසු ච।
gae:<b>ආගු</b> පාපා’පරාධෙසු, කෙතුම්හි චිහනෙ <b>ධජො॥</b>
gax:1065:<b>ගොපුරං</b> ද්වාරමත්තෙපි, <b>මන්දිරං</b> නගරෙ ඝරෙ।
gae:වාච්චලිඞ්ගා පරමිතො, <b>බ්යත්තො</b> තු පණ්ඩිතෙ ඵුටෙ॥
gax:1066:<b>වල්ලභො</b> දයිතෙ’ජ්ඣක්ඛෙ, ජලෙ <b>ථූලො</b> මහත්යපි।
gax:කුරූරෙ භෙරවෙ <b>භීමො,</b>
gae:<b>ලොලො</b> තු ලොලුපෙ චලෙ॥
gax:1067:<b>බීභච්ඡො</b> විකතෙ භීමෙ, කොමලෙ තිඛිණෙ <b>මුදු।</b>
gae:ඉට්ඨෙ ච මධුරෙ <b>සාදු,</b> සාදුම්හි <b>මධුරො</b> පියෙ॥
gax:1068:සිතෙ තු සුද්ධෙ <b>ඔදාතො, ද්විජිව්හො</b> සූචකා’හිසු।
gae:සක්කෙ <b>සමත්ථො</b> සම්බන්ධෙ, <b>සමත්තං</b> නිට්ඨිතා’ඛිලෙ॥
gax:1069:<b>සුද්ධො</b> කෙවල පූතෙසු, <b>ජිඝඤ්ඤො’</b>න්තා’ධමෙසු ච।
gae:<b>පොණො’</b>පනත නින්නෙසු, අඤ්ඤ නීචෙසු චෙ’<b>තරො॥</b>
gax:1070:<b>සුචි</b> සුද්ධෙ සිතෙ පූතෙ, <b>පෙසලො</b> දක්ඛචාරුසු।
gae:<b>අධමො</b> කුච්ඡිතෙ ඌනෙ, අප්පියෙ ප්ය’<b>ලිකො</b> භවෙ॥
gax:1071:බ්යාපෙ අසුද්ධෙ <b>සංකිණ්ණො, භබ්බං</b> යොග්යෙ ච භාවිනි।
gae:<b>සුඛුමො</b> අප්පකා’ණූසු, <b>වුද්ධො</b> ථෙරෙ ච පණ්ඩිතෙ॥
gax:1072:සුභෙ සාධුම්හි <b>භද්දො</b> ථ, ත්යා’දො ච විපුලෙ <b>බහු।</b>
gae:<b>ධීරො</b> බුධෙ ධිතිමන්තෙ, <b>වෙල්ලිතං</b> කුටිලෙ ධුතෙ॥
gax:1073:<b>විසදො</b> <pb M=.87/> බ්යත්ත සෙතෙසු, <b>තරුණො</b> තු යුවෙ නවෙ।
gax:<b>යොග්ගං</b> යානෙ, ඛමෙ <b>යොග්ගො,</b>
gae:<b>පිණ්ඩිතං</b> ගණිතෙ ඝනෙ॥
gax:1074:බුධෙ’<b>භිජාතො</b> කුලජෙ, වුද්ධො’රූසු <b>මහල්ලකො।</b>
gae:<b>කල්යාණං</b> සුන්දරෙ චාපි, <b>හිමො</b> තු සීතලෙපි ච॥
gax:1075:ලොලෙ තු සීඝෙ <b>චපලො,</b> වුත්තෙ <b>උදිත</b> මුග්ගතෙ।
gae:ආදිත්තෙ ගබ්බිතෙ <b>දිත්තො, පිට්ඨං</b> තු චුණ්ණිතෙපි ච॥
gax:1076:විගතෙ වායිතෙ <n>වායනෙ (ක॰)</n> <b>වීතං, භාවිතං</b> වඩ්ඪිතෙපි ච।
gae:භජ්ජිතෙ පතිතෙ <b>භට්ඨො, පුට්ඨො</b> පුච්ඡිත පොසිතෙ॥
gax:1077:<b>ජාතො</b> භූතෙ චයෙ <b>ජාතං,</b>
gax:<b>පටිභාගො</b> සමා’රිසු।
gae:<b>සූරො</b> වීරෙ රවිසූරෙ, <b>දුට්ඨො</b> කුද්ධෙ ච දූසිතෙ॥
gax:1078:<b>දිට්ඨො’</b>රිම්හි’ක්ඛිතෙ <b>දිට්ඨො</b> <n>දිට්ඨං (ක॰)</n>,
gax:මූළ්හෙ පොතෙ ච <b>බාලිසො।</b>
gae:නින්දායං ඛෙපනෙ <b>ඛෙපො, නියමො</b> නිච්ඡයෙ වතෙ॥
gax:1079:සලාකායං <b>කුසො</b> දබ්භෙ,
gax:බාල්යාදො තු ඛයෙ <b>වයො।</b>
gae:ලෙප ගබ්බෙස්ව’<b>වලෙපො, අණ්ඩජො</b> මීනපක්ඛිසු॥
gax:1080:බිලාලෙ නකුලෙ <b>බබ්බු, මන්ථො</b> මන්ථනසත්තුසු।
gax:<b>වාලො</b> කෙසෙ’ස්සාදිලොමෙ,
gae:<b>සඞ්ඝාතො</b> ඝාතරාසිසු॥
gax:1081:ගොපගාමෙ රවෙ <b>ඝොසො, සූතො</b> සාරථිවන්දිසු।
gae:<b>මාල්යං</b> තු පුප්ඵෙ තද්දාමෙ, <b>වාහො</b> තු සකටෙ හයෙ॥
gax:1082:ඛයෙ’ච්චනෙ චා’<b>පචයො, කාලො</b> සමය මච්චුසු।
gae:භෙ <b>තාරකා</b> නෙත්තමජ්ඣෙ, <b>සීමා’</b> වධි, ට්ඨිතීසු ච॥
gax:1083:<b>ආභොගො</b> පුණ්ණතා’වජ්ජෙ-
gax:ස්වා’<b>ළි’</b>ත්ථී සඛි සෙතුසු।
gae:සත්තෙ ථූලෙ තීසු <b>දළ්හො, ලතා</b> සාඛාය වල්ලියං॥
gax:1084:<b>මුත්ති’</b>ත්ථී <pb M=.88/> මොචනෙ මොක්ඛෙ,
gax:<b>කායො</b> තු දෙහ රාසිසු।
gae:නීචෙ <b>පුථුජ්ජනො</b> මූළ්හෙ, <b>භත්තා</b> සාමිනි ධාරකෙ॥
gax:1085:සිඛා, පිඤ්ඡෙසු <b>සිඛණ්ඩො,</b> සත්තෙ ත්ව’ත්තනි <b>පුග්ගලො।</b>
gax:<b>සම්බාධො</b> සංකටෙ ගුය්හෙ,
gae:නාසෙ ඛෙපෙ <b>පරාභවො॥</b>
gax:1086:<b>වච්චො</b> රූපෙ කරීසෙ ථ, <b>ජුති’</b>ත්ථී කන්තිරංසිසු।
gax:1087:<b>ලබ්භං</b> යුත්තෙ ච ලද්ධබ්බෙ, ඛණ්ඩෙ පණ්ණෙ <b>දලං</b> මතං।
gax:<b>සල්ලං</b> කණ්ඩෙ සලාකායං, සුචිත්තෙ <b>ධාවනං</b> ගතෙ।
gae:භන්තත්ථෙ <b>විබ්භමො</b> හාවෙ, <b>මොහො’</b>විජ්ජාය මුච්ඡනෙ॥
gax:1088:<b>සෙදො</b> ඝම්මජලෙ පාකෙ,
gax:ගොළෙ උච්ඡුමයෙ <b>ගුළො।</b>
gae:මිත්තෙ සහායෙ ච <b>සඛා, විභූ</b> නිච්චප්පභූසු සො॥
gax:1089:ඛග්ගෙ කුරූරෙ <b>නෙත්තිංසො,</b> පරස්මිං අත්ර තීස්ව’<b>මු।</b>
gax:<b>කලඞ්කො’</b>ඞ්කා’පවාදෙසු,
gae:දෙසෙ <b>ජනපදො</b> ජනෙ॥
gax:1090:පජ්ජෙ <b>ගාථා</b> වචීභෙදෙ, <b>වංසො</b> ත්ව’න්වයවෙණුසු।
gae:<b>යානං</b> රථාදො ගමනෙ, සරූපස්මිං අධො <b>තලං॥</b>
gax:1091:<b>මජ්ඣො</b> විලග්ගෙ වෙමජ්ඣෙ, <b>පුප්ඵං</b> තු කුසුමො’තුසු।
gae:<b>සීලං</b> සභාවෙ සුබ්බතෙ, <b>පුඞ්ගවො</b> උසභෙ වරෙ॥
gax:1092:කොසෙ ඛගාදිබීජෙ’<b>ණ්ඩං, කුහරං</b> ගබ්භරෙ බිලෙ।
gae:නෙත්තිංසෙ ගණ්ඩකෙ <b>ඛග්ගො, කදම්බො</b> තු දුමෙ චයෙ॥
gax:1093:භෙ’ධෙනුයං <b>රොහිණී’</b>ත්ථී, <b>වරඞ්ගං</b> යොනියං සිරෙ।
gae:අක්කොසෙ සපථෙ <b>සාපො, පඞ්කං</b> පාපෙ ච කද්දමෙ॥
gax:1094:භොගවත්යු’රගෙ <b>භොගී, ස්සරො</b> තු සිවසාමිසු।
gae:බලෙ පභාවෙ <b>වීරියං, තෙජො</b> තෙසු ච දිත්තියං॥
gax:1095:<b>ධාරා</b> සන්තති ඛග්ගඞ්ගෙ, <b>වානං</b> තණ්හාය සිබ්බනෙ।
gae:<b>ඛත්තා</b> සූතෙ පටිහාරෙ, විත්ති පීළාසු <b>වෙදනා॥</b>
gax:1096:ථියං <pb M=.89/> <b>මති’</b>ච්ඡාපඤ්ඤාසු, පාපෙ යුද්ධෙ රවෙ <b>රණො।</b>
gae:<b>ලවො</b>තු බින්දු’ච්ඡෙදෙසු, පලාලෙ’ <n>පලාසෙ (ටී॰), පලාපෙ-ටී (453-1124) ගාථා පස්සිතබ්බා</n> තිසයෙ <b>භුසං॥</b>
gax:1097:<b>බාධා</b> දුක්ඛෙ නිසෙධෙ ච, මූලපදෙපි <b>මාතිකා।</b>
gax:<b>ස්නෙහො</b> තෙලෙ’ධිකප්පෙමෙ,
gae:ඝරා’පෙක්ඛාසු <b>ආලයො॥</b>
gax:1098:කෙතුස්මිං <b>කෙතනං</b> ගෙහෙ, ඨානෙ <b>භූමි’</b>ත්ථියං භුවි।
gae:ලෙඛ්යෙ <b>ලෙඛො</b> රාජි <b>ලෙඛා,</b> පූජිතෙ <b>භගවා</b> ජිනෙ॥
gax:1099:<b>ගදා</b> සත්ථෙ <b>ගදො</b> රොගෙ, නිසජ්ජා පීඨෙස්වා’<b>සනං।</b>
gax:<b>තථාගතො</b> ජිනෙ සත්තෙ,
gae:චයෙ දෙහෙ <b>සමුස්සයො॥</b>
gax:1100:<b>බිලං</b> කොට්ඨාස ඡිද්දෙසු, <b>වජ්ජං</b> දොසෙ ච භෙරියං।
gae:කාලෙ දීඝඤ්ජසෙ’<b>ද්ධානං,</b> ආලියං <b>සෙතු</b> කාරණෙ॥
gax:1101:<b>ඔකාසො</b> කාරණෙ දෙසෙ,
gax:<b>සභා</b> ගෙහෙ ච සංසදෙ।
gae:<b>යූපො</b> ථම්භෙ ච පාසාදෙ, <b>අයනං</b> ගමනෙ පථෙ॥
gax:1102:<b>අක්කො</b> රුක්ඛන්තරෙ සූරෙ,
gax:<b>අස්සො</b> කොණෙ හයෙපි ච।
gax:<b>අංසො</b> ඛන්ධෙ ච කොට්ඨාසෙ,
gae:ජාලං සූස්ව’<b>ච්චි</b> නො පුමෙ॥
gax:1103:නාසා’සත්තෙස්ව’ <b>භාවො</b> ථ,
gax:<b>අන්න</b> මොදන භුත්තිසු।
gax:<b>ජීවං</b> පානෙ ජනෙ <b>ජීවො,</b>
gae:<b>ඝාසො</b> ත්ව’න්නෙ ච භක්ඛණෙ॥
gax:1104:ඡදනෙ’<b>ච්ඡාදනං</b> වත්ථෙ, <b>නිකායො</b> ගෙහරාසිසු।
gae:අන්නාදො <b>ආමිසං</b> මංසෙ। <b>දික්ඛා</b> තු යජනෙ’ච්චනෙ॥
gax:1105:ක්රියායං <b>කාරිකා</b> පජ්ජෙ,
gax:<b>කෙතු</b> තු චිහනෙ ධජෙ।
gae:<b>කුසුමං</b> ථීරජෙ පුප්ඵෙ, වානරෙ තු බුධෙ <b>කවි॥</b>
gax:1106:අධරෙ <pb M=.90/> ඛරභෙ <b>ඔට්ඨො, ලුද්දො</b> තු ලුද්දකෙපි ච।
gae:<b>කලුසං</b> ත්වා’විලෙ පාපෙ, පාපෙ <b>කලි</b> පරාජයෙ॥
gax:1107:<b>කන්තාරො</b> වන, දුග්ගෙසු, <b>චරො</b> චාරම්හි චඤ්චලෙ।
gae:ජනාවාසෙ ගණෙ <b>ගාමො, චම්මං</b> තු ඵලකෙ තචෙ॥
gax:1108:<b>ආමොදො</b> හාස ගන්ධෙසු,
gax:<b>චාරු</b> තු කනකෙපි ච।
gae:සත්තායං <b>භවනං</b> ගෙහෙ, ලෙසෙ තු ඛලිතෙ <b>ඡලං॥</b>
gax:1109:<b>වෙරං</b> පාපෙ ච පටිඝෙ, <b>තචො</b> චම්මනි වක්කලෙ।
gae:උච්චෙ’ධිරොහෙ <b>ආරොහො, නෙත්තං</b> වත්ථන්තර’ක්ඛිසු॥
gax:1110:පටිහාරෙ මුඛෙ <b>ද්වාරං,</b> පෙතෙ ඤාතෙ <b>මතො</b> තිසු।
gae:<b>මාසො</b> පරණ්ණ කාලෙසු, <b>නග්ගො</b> ත්ව’චෙලකෙපි ච॥
gax:1111:දොසෙ ඝාතෙ ච <b>පටිඝො,</b> මිගාදො ඡගලෙ <b>පසු।</b>
gae:අරූපෙ චා’ව්හයෙ <b>නාමං, දරො</b> දරථ භීතිසු॥
gax:1112:යාචනෙ භොජනෙ <b>භික්ඛා,</b>
gax:භාරෙ ත්ව’තිසයෙ <b>භරො।</b>
gae:දබ්බි’න්දජායාසු <b>සුජා,</b> මෙඝෙ ත්ව’<b>බ්භං</b> විහායසෙ॥
gax:1113:<b>මොදකො</b> ඛජ්ජභෙදෙපි, මණිකෙ රතනෙ <b>මණි।</b>
gax:සෙලා’රාමෙසු <b>මලයො,</b>
gae:සභාව’ඞ්කෙසු <b>ලක්ඛණං॥</b>
gax:1114:<b>හවි</b> සප්පිම්හි හොතබ්බෙ, <b>සිරො</b> සෙට්ඨෙ ච මුද්ධනි।
gae:විචාරෙපි <b>විවෙකො</b> ථ, <b>සිඛරී</b> පබ්බතෙ දුමෙ॥
gax:1115:<b>වෙගො</b> ජවෙ පවාහෙ ච, <b>සඞ්කු</b> තු ඛිලහෙතිසු।
gae:නිග්ගහීතෙ කණෙ <b>බින්දු, වරාහො</b> සූකරෙ ගජෙ॥
gax:1116:නෙත්තන්තෙ චිත්තකෙ’<b>පාඞ්ගං, සිද්ධත්ථො</b> සාසපෙ ජිනෙ।
gax:<b>හාරො</b> මුත්තාගුණෙ ගාහෙ,
gae:<b>ඛාරකො</b> මකුළෙ රසෙ॥
gax:1117:<b>අච්චයො’</b> තික්කමෙ දොසෙ,
gax:සෙලරුක්ඛෙස්ව’<b>ගො නගො।</b>
gae:ස්වප්පෙ’වධාරණෙ <b>මත්තං, අපචිත්ය’</b>ච්චනෙ ඛයෙ॥
gax:1118:ඡිද්දො’තරණෙස්වො’<b>තාරො,</b>
gax:බ්රහ්මෙ <pb M=.91/> ච ජනකෙ <b>පිතා।</b>
gax:<b>පිතාමහො’</b>ය්යකෙ බ්රහ්මෙ,
gae:<b>පොතො</b> නාවාය බාලකෙ॥
gax:1119:රුක්ඛෙ වණ්ණෙ සුනෙ <b>සොණො,</b>
gax:සග්ගෙ තු ගගනෙ <b>දිවො।</b>
gae:වත්ථෙ ගන්ධෙ ඝරෙ <b>වාසො, චුල්ලො</b> ඛුද්දෙ ච උද්ධනෙ॥
gax:1120:<b>කණ්ණො</b> කොණෙ ච සවණෙ,
gax:<b>මාලා</b> පුප්ඵෙ ච පන්තියං।
gax:<b>භාගො</b> භාග්යෙ’කදෙසෙසු,
gae:<b>කුට්ඨං</b> රොගෙ’ ජපාලකෙ॥
gax:1121:<b>සෙය්යා</b> සෙනාසනෙ සෙනෙ, චුන්දභණ්ඩම්හි ච’<b>බ්භමො।</b>
gae:වත්ථාදිලොමං’<b>සු</b> කරෙ, <b>නිපාතො</b> පතනෙ’බ්යයෙ॥
gax:1122:සාඛායං <b>විටපො</b> ථම්භෙ, <b>සත්තු</b> ඛජ්ජන්තරෙ දිසෙ।
gae:<b>සාමිකො</b> පති’යිරෙසු, <b>පට්ඨානං</b> ගති හෙතුසු॥
gax:1123:රාගෙ <b>රඞ්ගො</b> නච්චට්ඨානෙ, <b>පානං</b> පෙය්යෙ ච පීතියං।
gae:ඉණු’ක්ඛෙපෙසු <b>උද්ධාරො,</b> උම්මාරෙ <b>එළකො</b> අජෙ॥
gax:1124:<b>පහාරො</b> පොථනෙ යාමෙ,
gax:<b>සරදො</b> හායනො’තුසු।
gax:කුණ්ඩිකායා’ළ්හකෙ <b>තුම්බො,</b>
gae:<b>පලාලො</b> <n>පලාපො (ක॰) 453-ගාථා පස්සිතබ්බා</n> තු භුසම්හි ච॥
gax:1125:මතා’වාටෙ චයෙ <b>කාසු, පනිසා</b> කාරණෙ රහො।
gax:<b>කාසො</b> පොටගලෙ රොගෙ,
gae:<b>දොසො</b> කොධෙ ගුණෙ’තරෙ॥
gax:1126:යුත්ය’ට්ටාල’ට්ටිතෙස්ව’<b>ට්ටො,</b> කීළායං කානනෙ <b>දවො।</b>
gae:උප්පත්තියං චො’<b>ප්පතනං, උය්යානං</b> ගමනෙ වනෙ॥
gax:1127:<b>වොකාරො</b> ලාමකෙ ඛන්ධෙ, මූලො’පදාසු <b>පාභතං।</b>
gae:<b>දසා’</b> වත්ථා පටන්තෙසු, <b>කාරණං</b> ඝාත, හෙතුසු॥
gax:1128:හත්ථිදානෙ <pb M=.92/> <b>මදො</b> ගබ්බෙ, <b>ඝටා</b> ඝටන රාසිසු।
gae:<b>උපහාරො’</b>භිහාරෙපි, <b>චයො</b> බන්ධන රාසිසු॥
gax:1129:<b>ගන්ධො</b> ථොකෙ ඝායනීයෙ,
gax:<b>චාගො</b> තු දානහානිසු।
gae:පානෙ පමොදෙ <b>පීති’</b>ත්ථී, ඉණෙ <b>ගිවා</b> ගලෙපි ච॥
gax:1130:<b>පතිට්ඨා</b> නිස්සයෙ ඨානෙ, බලක්කාරෙපි <b>සාහසං।</b>
gae:<b>භඞ්ගො</b> භෙදෙ පටෙ <b>භඞ්ගං, ඡත්තං</b> තු ඡවකෙපි ච॥
gax:1131:ඤාණෙ භුවි ච <b>භූරි’</b>ත්තී, අනඞ්ගෙ <b>මදනො</b> දුමෙ।
gae:පමාතරිපි <b>මාතා</b> ථ, වෙඨු’ණීසෙසු <b>වෙඨනං॥</b>
gax:1132:<b>මාරිසො</b> තණ්ඩුලෙය්යෙ’ය්යෙ,
gax:<b>මොක්ඛො</b> නිබ්බාන මුත්තිසු।
gae:<b>ඉන්දො’</b>ධිපති සක්කෙස්වා, <b>රම්මණං</b> හෙතු ගොචරෙ॥
gax:1133:අඞ්කෙ <b>සණ්ඨාන</b> මාකාරෙ,
gax:ඛෙත්තෙ <n>වප්පෙ (පාකාරමූලෙ නෙත්තජලෙ උසුමෙ ච වප්පො-ටී)</n> වප්පො තටෙපි ච।
gae:<b>සම්මුත්ය’</b>නුඤ්ඤා වොහාරෙ, ස්ව’ථ ලාජාසු චා’<b>ක්ඛතං॥</b>
gax:1134:<b>සත්රං</b> යාගෙ සදාදානෙ,
gax:<b>සොමො</b> තු ඔසධි’න්දුසු।
gae:<b>සඞ්ඝාතො</b> යුගගෙහඞ්ගෙ, <b>ඛාරො</b> ඌසෙ ච භස්මනි॥
gax:1135:<b>ආතාපො</b> වීරියෙ තාපෙ,
gae:භාගෙ සීමාය <b>ඔධි</b> චාති॥
cen:ඉති පාදානෙකත්ථවග්ගො।
cen:අනෙකත්ථවග්ගො නිට්ඨිතො।
