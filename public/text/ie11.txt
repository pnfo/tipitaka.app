cha:(12) 2:අන්ධකවින්දවග්ගො
sub:1:කුලූපකසුත්තවණ්ණනා
bod:111:දුතියස්ස <pb V=3.45/> පඨමෙ <b>අසන්ථවවිස්සාසී</b>ති අත්තනා සද්ධිං සන්ථවං අකරොන්තෙසු විස්සාසං අනාපජ්ජන්තෙසුයෙව විස්සාසං කරොති। <b>අනිස්සරවිකප්පී</b>ති <pb M=3.45/> අනිස්සරොව සමානො “ඉමං දෙථ, ඉමං ගණ්හථා”ති ඉස්සරො විය විකප්පෙති। <b>විස්සට්ඨුපසෙවී</b>ති විස්සට්ඨානි භින්නකුලානි ඝටනත්ථාය උපසෙවති। <b>උපකණ්ණකජප්පී</b>ති කණ්ණමූලෙ මන්තං ගණ්හාති। සුක්කපක්ඛො වුත්තවිපරියායෙන වෙදිතබ්බො।
sub:2:පච්ඡාසමණසුත්තවණ්ණනා
bod:112:දුතියෙ <b>පත්තපරියාපන්නං න ගණ්හාතී</b>ති උපජ්ඣායෙ නිවත්තිත්වා ඨිතෙ අත්තනො තුච්ඡපත්තං දත්වා තස්ස පත්තං න ගණ්හාති, තතො වා දීයමානං න ගණ්හාති। <b>න නිවාරෙතී</b>ති ඉදං වචනං ආපත්තිවීතික්කමවචනං නාමාති <pb P=3.281/> න ජානාති। ඤත්වා වාපි, “භන්තෙ, එවරූපං නාම වත්තුං න වට්ටතී”ති න නිවාරෙති। <b>කථං ඔපාතෙතී</b>ති තස්ස කථං භින්දිත්වා අත්තනො කථං පවෙසෙති। <b>ජළො</b>ති ජඩො। <b>එළමූගො</b>ති පග්ඝරිතඛෙළමුඛො। තතියං උත්තානමෙව।
sub:4:අන්ධකවින්දසුත්තවණ්ණනා
bod:114:චතුත්ථෙ <b>සීලවා හොථා</b>ති සීලවන්තා හොථ। <b>ආරක්ඛසතිනො</b>ති ද්වාරරක්ඛිකාය සතියා සමන්නාගතා। <b>නිපක්කසතිනො</b>ති ද්වාරරක්ඛනකෙනෙව ඤාණෙන සමන්නාගතස්සතිනො। <b>සතාරක්ඛෙන චෙතසා සමන්නාගතා</b>ති සතාරක්ඛෙන චිත්තෙන සමන්නාගතා। <b>අප්පභස්සා</b>ති අප්පකථා। <b>සම්මාදිට්ඨිකා</b>ති කම්මස්සකතජ්ඣාන-විපස්සනාමග්ග-ඵලවසෙන පඤ්චවිධාය සම්මාදිට්ඨියා සමන්නාගතා। අපිච පච්චවෙක්ඛණඤාණම්පි සම්මාදිට්ඨියෙවාති වෙදිතබ්බා।
sub:5:මච්ඡරිනීසුත්තවණ්ණනා
bod:115:පඤ්චමෙ <pb V=3.46/> <b>ආවාසමච්ඡරිනී</b>ති ආවාසං මච්ඡරායති, තත්ථ අඤ්ඤෙසං වාසං න සහති। <b>කුලමච්ඡරිනී</b>ති උපට්ඨාකකුලං මච්ඡරායති, අඤ්ඤෙසං තත්ථ උපසඞ්කමනං න සහති। <b>ලාභමච්ඡරිනී</b>ති ලාභං මච්ඡරායති, අඤ්ඤෙසං තං උප්පජ්ජන්තං න සහති। <b>වණ්ණමච්ඡරිනී</b>ති ගුණං මච්ඡරායති, අඤ්ඤෙසං ගුණකථං න සහති। <b>ධම්මමච්ඡරිනී</b>ති <pb P=3.282/> පරියත්තිධම්මං මච්ඡරායති, අඤ්ඤෙසං දාතුං න ඉච්ඡති।
sub:6-7:වණ්ණනාසුත්තාදිවණ්ණනා
bod:116-117:ඡට්ඨෙ <pb M=3.46/> <b>සද්ධාදෙය්යං විනිපාතෙතී</b>ති පරෙහි සද්ධාය දින්නපිණ්ඩපාතතො අග්ගං අග්ගහෙත්වා පරස්ස දෙති। සත්තමෙ <b>ඉස්සුකිනී</b>ති ඉස්සාය සමන්නාගතා। සෙසං සබ්බත්ථ උත්තානමෙවාති।
cen:අන්ධකවින්දවග්ගො දුතියො।
