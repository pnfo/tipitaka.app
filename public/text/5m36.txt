cha:උත්තරවිනිච්ඡය-ටීකා
ssh:ගන්ථාරම්භකථාවණ්ණනා
bod:(ක)
gax:දෙවාතිදෙවං <pb M=2.401/> <pb V=2.313/> සුගතං, දෙවබ්ර්හ්මින්දවන්දිතං।
gae:ධම්මඤ්ච වට්ටුපච්ඡෙදං, නත්වා වට්ටාතිතං ගණං॥
bod:(ඛ)
gax:වන්දනාමයපුඤ්ඤෙන, කම්මෙන රතනත්තයෙ।
gae:ඡෙත්වා උපද්දවෙ සබ්බෙ, ආරභිස්සං සමාහිතො॥
bod:(ග)
gax:ථෙරෙන <b>බුද්ධදත්තෙන,</b> රචිතස්ස සමාසතො।
gae:<b>සංවණ්ණන</b>මසංකිණ්ණං, උත්තරස්ස යථාබලං॥
bod:1:අථායමාචරියො අත්තනො විරචිතෙ විනයෙ තස්සුපනිස්සයෙ විනයපිටකෙ ච භික්ඛූනං නානප්පකාරකොසල්ලජනනත්ථං පරිවාරට්ඨකථායඤ්ච ආගතවිනිච්ඡයං සඞ්ගහෙත්වා උත්තරපකරණං වණ්ණයිතුකාමො <pb V=2.314/> පඨමං තාව අන්තරායනිවාරණෙන යථාධිප්පෙතසාධනත්ථං රතනත්තයං වන්දන්තො ආහ <b>“සබ්බසත්තුත්තම”</b>න්තිආදි।
bod:පකරණාරම්භෙ රතනත්තයවන්දනාපයොජනං තත්ථ තත්ථාචරියෙහි බහුධා පපඤ්චිතං, අම්හෙහි ච විනයවිනිච්ඡයවණ්ණනායං සමාසතො දස්සිතන්ති න තං ඉධ වණ්ණයිස්සාම। පකරණාභිධෙය්ය කරණප්පකාරපයොජනානිපි <pb M=2.402/> තත්ථ දස්සිතනයානුසාරෙන ඉධාපි වෙදිතබ්බානි। සම්බන්ධාදිදස්සනමුඛෙන අනුත්තානපදවණ්ණනමෙවෙත්ථ කරිස්සාමි।
bod:ජිනං, ධම්මඤ්ච, ගණඤ්ච වන්දිත්වා උත්තරං දානි කරිස්සාමීති සම්බන්ධො। කිංවිසිට්ඨං ජිනං, ධම්මං, ගණඤ්ච වන්දිත්වාති ආහ <b>“සබ්බසත්තුත්තම”</b>න්තිආදි। තත්ථ <b>සබ්බසත්තුත්තම</b>න්ති පඤ්චසු කාමගුණෙසු සත්තා ආසත්තා විසත්තා ලග්ගිතාති <b>සත්තා,</b> පරමත්ථතො සත්තපඤ්ඤත්තියා උපාදානභූතා උපාදානක්ඛන්ධා වොහාරතො ඛන්ධසන්තතිං උපාදාය පඤ්ඤත්තා සම්මුති “සත්තා”ති වුච්චන්ති। තෙ පන කාමාවචරාදිභූමිවසෙන, නිරයාදිපදෙසවසෙන, අහෙතුකාදිපටිසන්ධිවසෙනාති එවමාදීහි අනන්තපභෙදා। තෙසු ඛීණාසවානං යථාවුත්තනිබ්බචනත්ථෙන සත්තවොහාරො න ලබ්භති। තථාපි තෙ භූතපුබ්බගතියා වා තංසදිසත්තා වා “සත්තා”ති වුච්චන්ති। සබ්බෙ ච තෙ සත්තා චා ති <b>සබ්බසත්තා</b>। උද්ධටතමත්තා, උග්ගතතමත්තා, සෙට්ඨත්තා ච <b>උත්තමො,</b> සබ්බසත්තානං ලොකියලොකුත්තරෙහි රූපාරූපගුණෙහි උත්තමො, සබ්බසත්තෙසු වා උත්තමො පවරො සෙට්ඨොති <b>සබ්බසත්තුත්තමො। “ජින”</b>න්ති එතස්ස විසෙසනං।
bod:පුනපි කිංවිසිට්ඨන්ති ආහ <b>“ධීර”</b>න්ති। <b>ධී</b> වුච්චති පඤ්ඤා, තාය ඊරති වත්තතීති <b>ධීරො,</b> තං। තාදිභාවෙන ඉන්දඛීලසිනෙරුආදයො විය අට්ඨලොකධම්මසඞ්ඛාතෙන භුසවාතෙන අකම්පියට්ඨෙන, චතුවෙසාරජ්ජවසෙන සදෙවකෙ ලොකෙ කෙනචි අකම්පනීයට්ඨෙන ච <b>ධීරං,</b> ධිතිසම්පන්නන්ති අත්ථො। ඉදම්පි තස්සෙව විසෙසනං।
bod:<b>වන්දිත්වා</b>ති කායවචීමනොද්වාරෙහි අභිවාදෙත්වාති අත්ථො, යථාභුච්චගුණසංකිත්තනෙන ථොමෙත්වා। <b>සිරසා</b>ති භත්තිභාවනතුත්තමඞ්ගෙන කරණභූතෙන। ඉමිනා විසෙසතො <pb M=2.403/> කායපණාමො දස්සිතො, ගුණසංකිත්තනෙන වචීපණාමො, උභයපණාමෙහි නානන්තරියකතාය මනොපණාමොපි දස්සිතො ච හොති।
bod:<b>ජින</b>න්ති <pb V=2.315/> දෙවපුත්තකිලෙසාභිසඞ්ඛාරමච්චුඛන්ධමාරසඞ්ඛාතෙ පඤ්චවිධෙ මාරෙ බලවිධමනසමඋච්ඡෙදපහානසහායවෙකල්ලනිදානොපච්ඡෙදවිසයාතික්කමවසෙන පඤ්චහි ආකාරෙහි ජිතවාති <b>ජිනො,</b> තං।
bod:<b>“ධම්ම”</b>න්ති එතස්ස නිබ්බචනාදිවසෙන අත්ථවිනිච්ඡයො හෙට්ඨා දස්සිතොව। <b>අධම්මවිද්ධංස</b>න්ති ධම්මසඞ්ඛාතස්ස කුසලස්ස පටිපක්ඛත්තා <b>අධම්මො</b> වුච්චති අකුසලධම්මො, තං අකුසලසඞ්ඛාතං අධම්මං විද්ධංසෙති විනාසෙති පජහති තදඞ්ගවික්ඛම්භනසමුච්ඡෙදපටිප්පස්සද්ධිනිස්සරණප්පහානෙනාති <b>අධම්මවිද්ධංසො,</b> සපරියත්තිකො නවලොකුත්තරො ධම්මො। පරියත්ති හි පඤ්චන්නං පහානානං මූලකාරණත්තා ඵලූපචාරෙන තථා වුච්චති, තං අධම්මවිද්ධංසං। “ධම්ම”න්ති එතස්ස විසෙසනං।
bod:<b>ගණ</b>න්ති අට්ඨන්නං අරියපුග්ගලානං සමූහං, සඞ්ඝන්ති අත්ථො। <b>අඞ්ගණනාසන</b>න්ති අත්තනො නිස්සයං අඞ්ගන්ති මත්ථෙන්තීති <b>අඞ්ගණා,</b> කිලෙසා රාගදොසමොහා, තෙ අඞ්ගණෙ නාසෙති යථායොගං තදඞ්ගවික්ඛම්භනසමුච්ඡෙදපටිප්පස්සද්ධිනිස්සරණප්පහානෙහි පජහතීති <b>අඞ්ගණනාසනො,</b> තං। “ගණ”න්ති එතස්ස විසෙසනං।
bod:2:මයා විනයස්ස යො සාරො විනිච්ඡයො රචිතො, <b>තස්ස</b> විනිච්ඡයස්සාති යොජනා। නත්ථි තස්ස උත්තරොති <b>අනුත්තරො,</b> සබ්බෙසු විනිච්ඡයෙසු, සබ්බෙසං වා විනිච්ඡයානං අනුත්තරො උත්තමො විනිච්ඡයොති <b>සබ්බානුත්තරො,</b> තං। <b>උත්තරං</b> පකරණං ඉදානි කරිස්සාමීති යොජනා।
bod:3:<b>භණතො</b>ති භණන්තස්ස පගුණං වාචුග්ගතං කරොන්තස්ස। <b>පඨතො</b>ති පඨන්තස්ස වාචුග්ගතං සජ්ඣායන්තස්ස। <b>පයුඤ්ජතො</b>ති තත්ථ <pb M=2.404/> පකාරෙන යුඤ්ජන්තස්ස, තං අඤ්ඤෙසං වාචෙන්තස්ස වා। <b>සුණතො</b>ති පරෙහි වුච්චමානං සුණන්තස්ස। <b>චින්තයතො</b>ති යථාසුතං අත්ථතො, සද්දතො ච චින්තෙන්තස්ස। “අබුද්ධස්ස බුද්ධිවඩ්ඪන”න්ති වත්තබ්බෙ ගාථාබන්ධවසෙන විභත්තිලොපො। <b>අබුද්ධස්ස</b> බාලස්ස විනයෙ අප්පකතඤ්ඤුනො භික්ඛුභික්ඛුනිජනස්ස। <b>බුද්ධිවඩ්ඪනං</b> විනයවිනිච්ඡයෙ පඤ්ඤාවුද්ධිනිප්ඵාදකං। අථ වා <b>බුද්ධස්ස</b> විනිච්ඡයෙ කතපරිචයත්තා පඤ්ඤවතො ජනස්ස <b>බුද්ධිවඩ්ඪනං</b> බුද්ධියා පඤ්ඤාය තික්ඛවිසදභාවාපාදනෙන භිය්යොභාවසාධකං। <b>පරමං</b> උත්තමං <b>උත්තරං</b> නාම <pb V=2.316/> පකරණං <b>වදතො</b> කථෙන්තස්ස <b>මෙ</b> මම සන්තිකා <b>නිරතා</b> විනිච්ඡයෙ, තීසු සික්ඛාසු වා විසෙසෙන රතා <b>නිබොධථ</b> ජානාථ සුතමයඤාණං අභිනිප්ඵාදෙථාති සොතුජනං සවනෙ නියොජෙති।
