cha:ධම්මපදට්ඨකථාකරණං
bod:අපරාපි තිස්සො අට්ඨකථායො සන්ති ඛුද්දකපාඨට්ඨකථා ධම්මපදට්ඨකථා සුත්තනිපාතට්ඨකථා චාති, යා තාසු දිස්සමානනිගමනවසෙන ආචරියබුද්ධඝොසෙනෙව කතාති පඤ්ඤායන්ති। තත්ථ පන වුත්තවචනානි කානිචි <pb M=.56/> කානිචි ආගමට්ඨකථාසු වුත්තාකාරෙන න හොන්ති। තස්මා එකෙ වදන්ති “නෙතා ආචරියබුද්ධඝොසස්සා”ති। එකච්චෙ පන “ආචරියස්ස උපථම්භකත්ථෙරෙහි පඨමං කතා, පච්ඡා ආචරියෙන ඔසානසොධනවසෙන පරියොසාපිතා වා භවෙය්යුං, අභිධම්මට්ඨකථං ආයාචන්තෙන චූළබුද්ධඝොසෙන වා කතා භවෙය්යු”න්ති වදන්ති।
bod:තං තථා වා හොතු අඤ්ඤථා වා, ඉදානි එකන්තතො විනිච්ඡිනිතුං න සුකරමෙව। තස්මා තාසං නිගමනවචනවසෙනෙව එත්ථ පකාසයිස්සාම। තාසු හි <b>ධම්මපදට්ඨකථං කුමාරකස්සපත්ථෙරෙන</b> ආයාචිතො <b>සිරිකූටස්ස</b> (සිරිකුඩ්ඩස්ස) රඤ්ඤො පාසාදෙ විහරන්තො පරම්පරාභතං සීහළභාසාය සණ්ඨිතං පොරාණට්ඨකථං පාළිභාසාය ආරොපෙත්වා විත්ථාරගතඤ්ච වචනක්කමං සමාසෙත්වා ගාථාසු අසංවණ්ණිතපදබ්යඤ්ජනානි සංවණ්ණෙත්වා අකාසි। වුත්තඤ්හි තත්ථ ගන්ථාරම්භෙ –
gax:“පරම්පරාභතා තස්ස, නිපුණා අත්ථවණ්ණනා।
gae:යා තම්බපණ්ණිදීපම්හි, දීපභාසාය සණ්ඨිතා…පෙ॰…
gax:<b>කුමාරකස්සපෙනා</b>හං, ථෙරෙන ථිරචෙතසා।
gae:සද්ධම්මට්ඨිතිකාමෙන, සක්කච්චං අභියාචිතො…පෙ॰…
gax:තං භාසං අතිවිත්ථාර, ගතඤ්ච වචනක්කමං।
gae:පහායාරොපයිත්වාන, තන්තිභාසං මනොරමං॥
gax:ගාථානං බ්යඤ්ජනපදං, යං තත්ථ න විභාවිතං।
gae:කෙවලං තං විභාවෙත්වා, සෙසං තමෙව අත්ථතො॥
bod:භාසන්තරෙන භාසිස්ස”න්ති <n>ධ॰ ප॰ අට්ඨ॰ 1.ගන්ථාරම්භකථා</n> –
bod:නිගමනෙ ච වුත්තං –
gax:“විහාරෙ අධිරාජෙන, කාරිතම්හි කතඤ්ඤුනා।
gae:පාසාදෙ <b>සිරිකූටස්ස,</b> රඤ්ඤො විහරතා මයා”ති <n>ධ॰ ප॰ අට්ඨ॰ 2.නිගමනකථා</n>॥
bod:එත්ථ ච <b>සිරිකූටො</b> නාම සමන්තපාසාදිකානිගමනෙ <b>සිරිපාලො</b>ති වුත්තො <b>මහානාමො</b>යෙව රාජාති වදන්ති। එවං සති මහෙසියා ආනයනං සමාදාපනමාරබ්භ තෙන රඤ්ඤා දින්නෙ ධූමරක්ඛපබ්බතවිහාරෙ වසන්තෙන සා කතාති වෙදිතබ්බා। වුත්තඤ්හෙතං මහාවංසෙ –
gax:37-212:“ලොහද්වාර-රලග්ගාම-කොටිපස්සාවනව්හයෙ।
gae:තයො <pb M=.57/> විහාරෙ කාරෙත්වා, භික්ඛූනං අභයුත්තරෙ॥
gax:213:විහාරං කාරයිත්වාන, ධූමරක්ඛම්හි පබ්බතෙ।
gae:මහෙසියා’නයෙනා’දා, භික්ඛූනං ථෙරවාදින”න්ති॥
bod:තස්ස පන රඤ්ඤො කාලෙ සා නිට්ඨාපිතාති න සක්කා ගහෙතුං। තස්ස හි රඤ්ඤො එකවීසතිමවස්සෙ සමන්තපාසාදිකං නිට්ඨාපෙසි। සො ච රාජා ද්වාවීසතිමවස්සෙ දිවඞ්ගතො। එත්ථන්තරෙ සාධිකඑකවස්සෙන “චතස්සො ච ආගමට්ඨකථායො තිස්සො ච අභිධම්මට්ඨකථායො අයඤ්ච ධම්මපදට්ඨකථා”ති සබ්බා එතා න සක්කා නිට්ඨාපෙතුන්ති।
