cha:(6) 1:පුග්ගලවග්ගවණ්ණනා
bod:53:දුතියපණ්ණාසකස්ස <pb V=2.49/> <pb M=2.51/> පඨමෙ චක්කවත්තිනා සද්ධිං ගහිතත්තා “ලොකානුකම්පායා”ති න වුත්තං। එත්ථ ච චක්කවත්තිනො උප්පත්තියා ද්වෙ සම්පත්තියො ලභන්ති, බුද්ධානං උප්පත්තියා තිස්සොපි।
bod:54:දුතියෙ <b>අච්ඡරියමනුස්සා</b>ති ආචිණ්ණමනුස්සා අබ්භුතමනුස්සා।
bod:55:තතියෙ <b>බහුනො ජනස්ස අනුතප්පා හොතී</b>ති මහාජනස්ස අනුතාපකාරී හොති। තත්ථ චක්කවත්තිනො කාලකිරියා එකචක්කවාළෙ දෙවමනුස්සානං අනුතාපං කරොති, තථාගතස්ස කාලකිරියා දසසු චක්කවාළසහස්සෙසු।
bod:56:චතුත්ථෙ <b>ථූපාරහා</b>ති ථූපස්ස යුත්තා අනුච්ඡවිකා। චක්කවත්තිනො හි චෙතියං පටිජග්ගිත්වා ද්වෙ සම්පත්තියො ලභන්ති, බුද්ධානං චෙතියං පටිජග්ගිත්වා තිස්සොපි।
bod:57:පඤ්චමෙ <b>බුද්ධා</b>ති අත්තනො ආනුභාවෙන චත්තාරි සච්චානි බුද්ධා।
bod:58:ඡට්ඨෙ <b>ඵලන්තියා</b>ති සද්දං කරොන්තියා। <b>න සන්තසන්තී</b>ති න භායන්ති। තත්ථ ඛීණාසවො අත්තනො සක්කායදිට්ඨියා පහීනත්තා න භායති, හත්ථාජානීයො සක්කායදිට්ඨියා බලවත්තාති। සත්තමට්ඨමෙසුපි <pb P=2.151/> එසෙව නයො।
bod:61:නවමෙ <b>කිංපුරිසා</b>ති කින්නරා। <b>මානුසිං වාචං න භාසන්තී</b>ති මනුස්සකථං න කථෙන්ති। ධම්මාසොකස්ස කිර එකං කින්නරං ආනෙත්වා දස්සෙසුං। සො “කථාපෙථ න”න්ති ආහ। කින්නරො කථෙතුං <pb V=2.50/> න ඉච්ඡති। එකො පුරිසො “අහමෙතං කථාපෙස්සාමී”ති හෙට්ඨාපාසාදං ඔතාරෙත්වා ද්වෙ ඛාණුකෙ කොට්ටෙත්වා උක්ඛලිං ආරොපෙසි। සා උභතොපස්සෙහි පතති। තං දිස්වා කින්නරො “කිං අඤ්ඤං එකං ඛාණුකං කොට්ටෙතුං <pb M=2.52/> න වට්ටතී”ති එත්තකමෙව ආහ। පුන අපරභාගෙ ද්වෙ කින්නරෙ ආනෙත්වා දස්සෙසුං। රාජා “කථාපෙථ නෙ”ති ආහ। තෙ කථෙතුං න ඉච්ඡිංසු। එකො පුරිසො “අහමෙතෙ කථාපෙස්සාමී”ති තෙ ගහෙත්වා අන්තරාපණං අගමාසි। තත්ථෙකො අම්බපක්කඤ්ච මච්ඡෙ ච අද්දස, එකො කබිට්ඨඵලඤ්ච අම්බිලිකාඵලඤ්ච। තත්ථ පුරිමො “මහාවිසං මනුස්සා ඛාදන්ති, කථං තෙ කිලාසිනො න හොන්තී”ති ආහ। ඉතරො “කථං ඉමෙ එතං නිස්සාය කුට්ඨිනො න හොන්තී”ති ආහ। එවං මානුසිං වාචං කථෙතුං සක්කොන්තාපි ද්වෙ අත්ථෙ සම්පස්සමානා න කථෙන්තීති।
bod:62:දසමෙ <b>අප්පටිවානො</b>ති අනුකණ්ඨිතො අපච්චොසක්කිතො।
bod:63:එකාදසමෙ <b>අසන්තසන්නිවාස</b>න්ති අසප්පුරිසානං සන්නිවාසං। <b>න වදෙය්යා</b>ති ඔවාදෙන වා අනුසාසනියා වා න වදෙය්ය, මා වදතූති අත්ථො। <b>ථෙරම්පාහං න වදෙය්ය</b>න්ති අහම්පි ථෙරං භික්ඛුං ඔවාදානුසාසනිවසෙන න වදෙය්යං। <b>අහිතානුකම්පී</b>ති අහිතං ඉච්ඡමානො। <b>නො හිතානුකම්පී</b>ති හිතං අනිච්ඡමානො। <b>නොති නං වදෙය්ය</b>න්ති “අහං තව වචනං න කරිස්ස”න්ති නං වදෙය්යං। <b>විහෙඨෙය්ය</b>න්ති වචනස්ස අකරණෙන විහෙඨෙය්යං। <b>පස්සම්පිස්ස</b> <pb P=2.152/> <b>නප්පටිකරෙය්ය</b>න්ති පස්සන්තොපි ජානන්තොපි අහං තස්ස වචනං න කරෙය්යං। ඉමිනා උපායෙන සබ්බත්ථ අත්ථො වෙදිතබ්බො। සුක්කපක්ඛෙ පන <b>සාධූති නං වදෙය්ය</b>න්ති “සාධු භද්දකං සුකථිතං තයා”ති තස්ස කථං අභිනන්දන්තො නං වදෙය්යන්ති අත්ථො।
bod:64:ද්වාදසමෙ <b>උභතො වචීසංසාරො</b>ති ද්වීසුපි පක්ඛෙසු අඤ්ඤමඤ්ඤං අක්කොසනපච්චක්කොසනවසෙන සංසරමානා වාචා වචීසංසාරො। <b>දිට්ඨිපළාසො</b>ති දිට්ඨිං නිස්සාය උප්පජ්ජනකො යුගග්ගාහලක්ඛණො පළාසො දිට්ඨිපළාසො නාම। <b>චෙතසො ආඝාතො</b>ති කොපො। සො හි චිත්තං ආඝාතෙන්තො උප්පජ්ජති। <b>අප්පච්චයො</b>ති අතුට්ඨාකාරො, දොමනස්සන්ති අත්ථො। <b>අනභිරද්ධී</b>ති කොපොයෙව। සො හි අනභිරාධනවසෙන අනභිරද්ධීති වුච්චති। <b>අජ්ඣත්තං අවූපසන්තං හොතී</b>ති සබ්බම්පෙතං නියකජ්ඣත්තසඞ්ඛාතෙ <pb M=2.53/> අත්තනො චිත්තෙ ච සද්ධිවිහාරිකඅන්තෙවාසිකසඞ්ඛාතාය <pb V=2.51/> අත්තනො පරිසාය ච අවූපසන්තං හොති। <b>තස්මෙත</b>න්ති තස්මිං එතං। සෙසං වුත්තනයෙනෙව වෙදිතබ්බන්ති।
cen:පුග්ගලවග්ගො පඨමො।
