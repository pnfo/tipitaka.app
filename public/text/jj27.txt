cha:27:පදුමුක්ඛිපවග්ගො
sub:1-10:ආකාසුක්ඛිපියත්ථෙරඅපදානාදිවණ්ණනා
bod:1-2:සත්තවීසතිමෙ <pb M=2.191/> <pb V=2.185/> වග්ගෙ පඨමාපදානෙ <b>ජලජග්ගෙ දුවෙ ගය්හා</b>ති ජලෙ උදකෙ ජාතෙ අග්ගෙ උප්පලාදයො ද්වෙ පුප්ඵෙ ගහෙත්වා බුද්ධස්ස සමීපං ගන්ත්වා එකං පුප්ඵං පාදෙසු <b>නික්ඛිපිං</b> පූජෙසිං, එකං පුප්ඵං ආකාසෙ ඛිපින්ති අත්ථො।
bod:දුතියාපදානං පාකටමෙව।
bod:10:තතියාපදානෙ <b>බොධියා පාදපුත්තමෙ</b>ති උත්තමෙ බොධිපාදපෙ। <b>අඩ්ඪචන්දං මයා දින්න</b>න්ති තස්මිං බොධිමූලෙ අඩ්ඪචන්දාකාරෙන මයා අනෙකපුප්ඵානි පූජිතානීති අත්ථො। <b>ධරණීරුහපාදපෙ</b>ති රුක්ඛපබ්බතරතනාදයො ධාරෙතීති ධරණී, පථවී, ධරණියා රුහති පතිට්ඨහතීති ධරණීරුහො, පාදසඞ්ඛාතෙන මූලෙන උදකං පිවති ඛන්ධවිටපාදීසු පත්ථරියතීති පාදපො, ධරණීරුහො ච සො පාදපො චෙති ධරණීරුහපාදපො, තස්මිං ධරණීරුහපාදපෙ පුප්ඵං මයා පූජිතන්ති අත්ථො।
bod:චතුත්ථාපදානං උත්තානත්ථමෙව।
bod:18-19:පඤ්චමාපදානෙ <b>හිමවන්තස්සාවිදූරෙ</b>ති හිමවන්තස්ස ආසන්නෙ। <b>රොමසො නාම පබ්බතො</b>ති රුක්ඛලතාගුම්බාභාවා කෙවලං දබ්බතිණාදිසඤ්ඡන්නත්තා රොමසො නාම පබ්බතො අහොසි। <b>තම්හි පබ්බතපාදම්හී</b>ති <pb P=.471/> තස්මිං පබ්බතපරියන්තෙ। <b>සමණො භාවිතින්ද්රියො</b>ති සමිතපාපො වූපසන්තකිලෙසො සමණො වඩ්ඪිතඉන්ද්රියො, රක්ඛිතචක්ඛුන්ද්රියාදිඉන්ද්රියොති අත්ථො। අථ වා වඩ්ඪිතඉන්ද්රියො වඩ්ඪිතසද්ධින්ද්රියාදිඉන්ද්රියොති අත්ථො। තස්ස සමණස්ස අහං බිළාලිආලුවෙ ගහෙත්වා අදාසින්ති අත්ථො।
bod:ඡට්ඨසත්තමට්ඨමනවමදසමාපදානානි උත්තානත්ථානෙවාති।
cen:සත්තවීසතිමවග්ගවණ්ණනා සමත්තා।
