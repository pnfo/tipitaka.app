cha:35:එකපදුමියවග්ගො
sub:1:එකපදුමියත්ථෙරඅපදානං
gax:1:“පදුමුත්තරො <pb T=1.429/> <pb M=1.318/> <pb V=1.300/> නාම ජිනො, සබ්බධම්මාන පාරගූ।
gae:භවාභවෙ විභාවෙන්තො, තාරෙසි ජනතං බහුං॥
gax:2:“හංසරාජා තදා හොමි, දිජානං පවරො අහං।
gae:ජාතස්සරං සමොගය්හ, කීළාමි හංසකීළිතං॥
gax:3:“පදුමුත්තරො ලොකවිදූ, ආහුතීනං පටිග්ගහො।
gae:ජාතස්සරස්ස උපරි, ආගච්ඡි තාවදෙ ජිනො॥
gax:4:“දිස්වානහං දෙවදෙවං, සයම්භුං ලොකනායකං।
gae:වණ්ටෙ ඡෙත්වාන පදුමං, සතපත්තං මනොරමං॥
gax:5:“මුඛතුණ්ඩෙන පග්ගය්හ, පසන්නො ලොකනායකෙ <n>විප්පසන්නෙන චෙතසා (ස්යා॰)</n>।
gae:උක්ඛිපිත්වාන ගගණෙ <n>උක්ඛිපිත්වා නලාටෙන (ක॰)</n>, බුද්ධසෙට්ඨං අපූජයිං॥
gax:6:“පදුමුත්තරො ලොකවිදූ, ආහුතීනං පටිග්ගහො।
gae:අන්තලික්ඛෙ ඨිතො සත්ථා, අකා මෙ අනුමොදනං॥
gax:7:“‘ඉමිනා එකපදුමෙන, චෙතනාපණිධීහි ච।
gae:කප්පානං සතසහස්සං, විනිපාතං න ගච්ඡසි’॥
gax:8:“ඉදං වත්වාන සම්බුද්ධො, ජලජුත්තමනාමකො।
gae:මම කම්මං පකිත්තෙත්වා, අගමා යෙන පත්ථිතං॥
gax:9:“සතසහස්සිතො <pb T=1.430/> <pb P=1.277/> කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:10:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා එකපදුමියො ථෙරො ඉමා ගාථායො අභාසිත්ථාති।
cen:එකපදුමියත්ථෙරස්සාපදානං පඨමං।
sub:2:තීණුප්පලමාලියත්ථෙරඅපදානං
gax:11:“චන්දභාගානදීතීරෙ <pb M=1.319/> <pb V=1.301/>, අහොසිං වානරො තදා।
gae:අද්දසං විරජං බුද්ධං, නිසින්නං පබ්බතන්තරෙ॥
gax:12:“ඔභාසෙන්තං දිසා සබ්බා, සාලරාජංව ඵුල්ලිතං।
gae:ලක්ඛණබ්යඤ්ජනූපෙතං, දිස්වා අත්තමනො අහුං॥
gax:13:“උදග්ගචිත්තො සුමනො, පීතියා හට්ඨමානසො।
gae:තීණි උප්පලපුප්ඵානි, මත්ථකෙ අභිරොපයිං॥
gax:14:“පුප්ඵානි අභිරොපෙත්වා, විපස්සිස්ස මහෙසිනො।
gae:සගාරවො භවිත්වාන <n>ගමිත්වාන (සී॰), නමිත්වාන (ක॰)</n>, පක්කාමිං උත්තරාමුඛො॥
gax:15:“ගච්ඡන්තො පටිකුටිකො, විප්පසන්නෙන චෙතසා।
gae:සෙලන්තරෙ පතිත්වාන <n>පපතිත්වා (ස්යා॰ ක॰)</n>, පාපුණිං ජීවිතක්ඛයං॥
gax:16:“තෙන <pb T=1.431/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං <n>පුරිමං ජාතිං (?) උපරි 38 වග්ගෙ තතියාපදානෙ එවමෙව දිස්සති</n>, තාවතිංසමගච්ඡහං॥
gax:17:“සතානං <pb P=1.278/> තීණික්ඛත්තුඤ්ච, දෙවරජ්ජං අකාරයිං।
gae:සතානං පඤ්චක්ඛත්තුඤ්ච, චක්කවත්තී අහොසහං॥
gax:18:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:19:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තීණුප්පලමාලියො <n>තිඋප්පලමාලියො (සී॰)</n> ථෙරො ඉමා ගාථායො අභාසිත්ථාති।
cen:තීණුප්පලමාලියත්ථෙරස්සාපදානං දුතියං।
sub:3:ධජදායකත්ථෙරඅපදානං
gax:20:“තිස්සො නාම අහු සත්ථා, ලොකජෙට්ඨො නරාසභො।
gae:තයොපධික්ඛයෙ <n>තස්සොපධික්ඛයෙ (සී॰)</n> දිස්වා, ධජං ආරොපිතං මයා॥
gax:21:“තෙන <pb M=1.320/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:22:“සතානං <pb V=1.302/> තීණික්ඛත්තුඤ්ච, දෙවරජ්ජං අකාරයිං।
gae:සතානං පඤ්චක්ඛත්තුඤ්ච, චක්කවත්තී අහොසහං॥
gax:23:“පදෙසරජ්ජං <pb T=1.432/> විපුලං, ගණනාතො අසඞ්ඛියං।
gae:අනුභොමි සකං කම්මං, පුබ්බෙ සුකතමත්තනො॥
gax:24:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, ධජදානස්සිදං ඵලං॥
gax:25:“ඉච්ඡමානො චහං අජ්ජ, සකානනං සපබ්බතං।
gae:ඛොමදුස්සෙන ඡාදෙය්යං, තදා මය්හං කතෙ ඵලං॥
gax:26:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධජදායකො ථෙරො ඉමා ගාථායො අභාසිත්ථාති।
cen:ධජදායකත්ථෙරස්සාපදානං තතියං।
sub:4:තිකිඞ්කණිපූජකත්ථෙරඅපදානං
gax:27:“හිමවන්තස්සාවිදූරෙ, භූතගණො නාම පබ්බතො।
gae:තත්ථද්දසං පංසුකූලං, දුමග්ගම්හි විලග්ගිතං॥
gax:28:“තීණි කිඞ්කණිපුප්ඵානි, ඔචිනිත්වානහං තදා।
gae:හට්ඨො හට්ඨෙන චිත්තෙන, පංසුකූලං අපූජයිං॥
gax:29:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, තිණ්ණං පුප්ඵානිදං ඵලං॥
gax:30:“පටිසම්භිදා <pb T=1.433/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිකිඞ්කණිපූජකො ථෙරො ඉමා ගාථායො අභාසිත්ථාති।
cen:තිකිඞ්කණිපූජකත්ථෙරස්සාපදානං චතුත්ථං।
sub:5:නළාගාරිකත්ථෙරඅපදානං
gax:31:“හිමවන්තස්සාවිදූරෙ <pb M=1.321/>, හාරිතො නාම පබ්බතො।
gae:සයම්භූ නාරදො නාම, රුක්ඛමූලෙ වසී තදා॥
gax:32:“නළාගාරං කරිත්වාන, තිණෙන ඡාදයිං අහං।
gae:චඞ්කමං සොධයිත්වාන, සයම්භුස්ස අදාසහං॥
gax:33:“චතුද්දසසු <pb V=1.303/> කප්පෙසු, දෙවලොකෙ රමිං අහං।
gae:චතුසත්තතික්ඛත්තුඤ්ච, දෙවරජ්ජං අකාරයිං॥
gax:34:“චතුසත්තති <n>සත්තසත්තති (සී॰)</n> ක්ඛත්තුඤ්ච <pb P=1.279/>, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:35:“උබ්බිද්ධං භවනං මය්හං, ඉන්දලට්ඨීව උග්ගතං।
gae:සහස්සථම්භං අතුලං, විමානං සපභස්සරං॥
gax:36:“ද්වෙ සම්පත්තී අනුභොත්වා, සුක්කමූලෙන චොදිතො।
gae:ගොතමස්ස භගවතො, සාසනෙ පබ්බජිං අහං॥
gax:37:“පධානපහිතත්තොම්හි <pb T=1.434/>, උපසන්තො නිරූපධි।
gae:නාගොව බන්ධනං ඡෙත්වා, විහරාමි අනාසවො॥
gax:38:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නළාගාරිකො ථෙරො ඉමා ගාථායො අභාසිත්ථාති।
cen:නළාගාරිකත්ථෙරස්සාපදානං පඤ්චමං।
sub:6:චම්පකපුප්ඵියත්ථෙරඅපදානං
gax:39:“හිමවන්තස්සාවිදූරෙ, ජාපලො <n>චාපලො (සී॰), ඡාපලො (ස්යා॰)</n> නාම පබ්බතො।
gae:බුද්ධො සුදස්සනො නාම, විහාසි පබ්බතන්තරෙ॥
gax:40:“පුප්ඵං හෙමවන්තං <n>හෙමවතං (සී॰), හෙමවණ්ණං (ස්යා॰)</n> ගය්හ, ගච්ඡං වෙහායසෙනහං।
gae:අද්දසං විරජං බුද්ධං, ඔඝතිණ්ණමනාසවං॥
gax:41:“සත්ත <pb M=1.322/> චම්පකපුප්ඵානි, සීසෙ කත්වානහං තදා।
gae:බුද්ධස්ස අභිරොපෙසිං, සයම්භුස්ස මහෙසිනො॥
gax:42:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:43:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.435/> සුදං ආයස්මා චම්පකපුප්ඵියො ථෙරො ඉමා ගාථායො අභාසිත්ථාති।
cen:චම්පකපුප්ඵියත්ථෙරස්සාපදානං ඡට්ඨං।
sub:7:පදුමපූජකත්ථෙරඅපදානං
gax:44:“හිමවන්තස්සාවිදූරෙ <pb V=1.304/>, රොමසො නාම පබ්බතො।
gae:බුද්ධොපි සම්භවො නාම, අබ්භොකාසෙ වසී තදා॥
gax:45:“භවනා නික්ඛමිත්වාන, පදුමං ධාරයිං අහං।
gae:එකාහං ධාරයිත්වාන, පුන භවනුපාගමිං॥
gax:46:“එකනවුතිතො <pb P=1.280/> කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:47:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පදුමපූජකො ථෙරො ඉමා ගාථායො අභාසිත්ථාති।
cen:පදුමපූජකත්ථෙරස්සාපදානං සත්තමං।
cen:තෙරසමං භාණවාරං।
sub:8:තිණමුට්ඨිදායකත්ථෙරඅපදානං
gax:48:“හිමවන්තස්සාවිදූරෙ, ලම්බකො නාම පබ්බතො।
gae:උපතිස්සො නාම සම්බුද්ධො, අබ්භොකාසම්හි චඞ්කමි॥
gax:49:“මිගලුද්දො <pb T=1.436/> <pb M=1.323/> තදා ආසිං, අරඤ්ඤෙ කානනෙ අහං।
gae:දිස්වාන තං දෙවදෙවං, සයම්භුං අපරාජිතං॥
gax:50:“විප්පසන්නෙන චිත්තෙන, තදා තස්ස මහෙසිනො।
gae:නිසීදනත්ථං බුද්ධස්ස, තිණමුට්ඨිමදාසහං॥
gax:51:“දත්වාන දෙවදෙවස්ස, භිය්යො චිත්තං පසාදයිං।
gae:සම්බුද්ධං අභිවාදෙත්වා, පක්කාමිං උත්තරාමුඛො॥
gax:52:“අචිරං ගතමත්තං මං, මිගරාජා අපොථයි <n>අහෙඨයි (සී॰ ස්යා॰)</n>।
gae:සීහෙන පොථිතො <n>පාතිතො (සී॰ ස්යා॰)</n> සන්තො, තත්ථ කාලඞ්කතො අහං॥
gax:53:“ආසන්නෙ මෙ කතං කම්මං, බුද්ධසෙට්ඨෙ අනාසවෙ।
gae:සුමුත්තො සරවෙගොව, දෙවලොකං අගඤ්ඡහං॥
gax:54:“යූපො <pb V=1.305/> තත්ථ සුභො ආසි, පුඤ්ඤකම්මාභිනිම්මිතො।
gae:සහස්සකණ්ඩො සතභෙණ්ඩු, ධජාලු හරිතාමයො॥
gax:55:“පභා නිද්ධාවතෙ තස්ස, සතරංසීව උග්ගතො।
gae:ආකිණ්ණො දෙවකඤ්ඤාහි, ආමොදිං කාමකාමහං॥
gax:56:“දෙවලොකා චවිත්වාන, සුක්කමූලෙන චොදිතො।
gae:ආගන්ත්වාන මනුස්සත්තං, පත්තොම්හි ආසවක්ඛයං॥
gax:57:“චතුන්නවුතිතො කප්පෙ, නිසීදනමදාසහං।
gae:දුග්ගතිං නාභිජානාමි, තිණමුට්ඨියිදං ඵලං॥
gax:58:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.437/> සුදං ආයස්මා තිණමුට්ඨිදායකො ථෙරො ඉමා ගාථායො අභාසිත්ථාති।
cen:තිණමුට්ඨිදායකත්ථෙරස්සාපදානං අට්ඨමං।
sub:9:තින්දුකඵලදායකත්ථෙරඅපදානං
gax:59:“කණිකාරංව <pb P=1.281/> ජොතන්තං, නිසින්නං පබ්බතන්තරෙ।
gae:අද්දසං විරජං බුද්ධං, ඔඝතිණ්ණමනාසවං॥
gax:60:“තින්දුකං <pb M=1.324/> සඵලං දිස්වා, භින්දිත්වාන සකොසකං <n>සකොටකං (සී॰), සකොටිකං (ස්යා॰)</n>।
gae:පසන්නචිත්තො සුමනො, සයම්භුස්ස මදාසහං <n>වෙස්සභුස්ස අදාසහං (සී॰)</n>॥
gax:61:“එකනවුතිතො කප්පෙ, යං ඵලමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:62:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තින්දුකඵලදායකො ථෙරො ඉමා ගාථායො අභාසිත්ථාති।
cen:තින්දුකඵලදායකත්ථෙරස්සාපදානං නවමං।
sub:10:එකඤ්ජලියත්ථෙරඅපදානං
gax:63:“රොමසො <n>රෙවතො (සී॰)</n> නාම සම්බුද්ධො, නදීකූලෙ වසී තදා।
gae:අද්දසං විරජං බුද්ධං, පීතරංසිංව භාණුමං॥
gax:64:“උක්කාමුඛපහට්ඨංව <pb T=1.438/> <pb V=1.306/>, ඛදිරඞ්ගාරසන්නිභං।
gae:ඔසධිංව විරොචන්තං, එකඤ්ජලිමකාසහං॥
gax:65:“චතුන්නවුතිතො කප්පෙ, යං අඤ්ජලිමකාසහං।
gae:දුග්ගතිං නාභිජානාමි, අඤ්ජලියා ඉදං ඵලං॥
gax:66:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකඤ්ජලියො ථෙරො ඉමා ගාථායො අභාසිත්ථාති।
cen:එකඤ්ජලියත්ථෙරස්සාපදානං දසමං।
cen:එකපදුමියවග්ගො පඤ්චතිංසතිමො।
bod:තස්සුද්දානං –
gax:පදුමී උප්පලමාලී, ධජො කිඞ්කණිකං නළං <n>කිඞ්කණිකො නළො (සී॰)</n>।
gax:චම්පකො පදුමො මුට්ඨි, තින්දුකෙකඤ්ජලී තථා।
gae:ඡ ච සට්ඨි ච ගාථායො, ගණිතායො විභාවිභි॥
