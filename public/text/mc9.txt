cha:10:ගන්ධබ්බකායසංයුත්තවණ්ණනා
bod:438-549:මූලගන්ධාදිභෙදං <pb V=2.251/> ගන්ධං අවන්ති අපයුඤ්ජන්තීති ගන්ධබ්බා, තෙසං කායො සමූහො ගන්ධබ්බකායො, ගන්ධබ්බදෙවනිකායො। චාතුමහාරාජිකෙසු එකියාව තෙ දට්ඨබ්බා, තප්පරියාපන්නතාය තත්ථ වා නියුත්තාති <b>ගන්ධබ්බකායිකා</b>। තෙසං තෙසං රුක්ඛගච්ඡලතානං මූලං පටිච්ච පවත්තො ගන්ධො මූලගන්ධො, තස්මිං <b>මූලගන්ධෙ। අධිවත්ථා</b>ති මූලගන්ධං අධිට්ඨාය, අභිභුය්ය වා වසන්තා। එස නයො සෙසෙසුපි। <b>තං නිස්සායා</b>ති තං මූලගන්ධං රුක්ඛං පච්චයං කත්වා නිබ්බත්තා। න කෙවලං තත්ථ ගන්ධො එව, මූලමෙව වා තෙසං පච්චයොති දස්සෙන්තො <b>“සො හී”</b>තිආදිමාහ। <b>උපකප්පතී</b>ති නිවාසට්ඨානභාවෙන විනියුඤ්ජති। <b>ගන්ධගන්ධෙ</b>ති ගන්ධානං ගන්ධසමුදායෙ। <b>මූලාදිගන්ධානං ගන්ධෙ</b>ති මූලාදිගතඅවයවගන්ධානං ගන්ධෙ, තිමූලාදිගතසමුදායභූතෙති අත්ථො। පුබ්බෙ හි “මූලගන්ධෙ”තිආදිනා රුක්ඛානං අවයවගන්ධො <pb M=2.277/> ගහිතො, ඉධ පන සබ්බසො ගහිතත්තා සමුදායගන්ධො වෙදිතබ්බො। තෙනාහ <b>“යස්ස හි රුක්ඛස්සා”</b>තිආදි। <b>සො</b>ති සො සබ්බො මූලාදිගතො ගන්ධො ගන්ධසමුදායො ඉධ ගන්ධගන්ධො නාම। <b>තස්ස ගන්ධස්ස ගන්ධෙ</b>ති තස්ස සමුදායගන්ධස්ස තථාභූතෙ ගන්ධෙ। සරික්ඛං සදිසං පටිදානං එතිස්සාති <b>සරික්ඛදානං,</b> පත්ථනා। යථාධිප්පෙතඵලානි සරික්ඛදානත්තාව අධිප්පෙතඵලං දෙන්තු, අසරික්ඛදානං කථන්ති? තම්පි දෙතියෙව පුඤ්ඤස්ස සබ්බකාමදදත්තාති ආහ <b>“අසරික්ඛදානම්පී”</b>තිආදි।
cen:ගන්ධබ්බකායසංයුත්තවණ්ණනා නිට්ඨිතා।
