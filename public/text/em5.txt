cha:5:පඤ්චකනිපාතො
tit:1:මණිකුණ්ඩලවග්ගො
bod:351:මණිකුණ්ඩලජාතකං (5-1-1)
gax:1:ජීනො <pb T=1.164/> <pb V=1.102/> <pb M=1.120/> රථස්සං මණිකුණ්ඩලෙ ච, පුත්තෙ ච දාරෙ ච තථෙව ජීනො।
gae:සබ්බෙසු භොගෙසු අසෙසකෙසු <n>අසෙසිතෙසු (සී॰ පී॰), අසෙසිකෙසු (ක॰)</n>, කස්මා න සන්තප්පසි සොකකාලෙ॥
gax:2:පුබ්බෙව මච්චං විජහන්ති භොගා, මච්චො වා තෙ <n>ච නෙ (පී॰), ධනෙ (ක॰)</n> පුබ්බතරං ජහාති।
gae:අසස්සතා භොගිනො කාමකාමි, තස්මා න සොචාමහං සොකකාලෙ॥
gax:3:උදෙති ආපූරති වෙති <n>පූරෙති ඛීයති (ස්යා॰)</n> චන්දො, අත්ථං තපෙත්වාන <n>අන්ධං තපෙත්වාන (ක॰), අත්ථඞ්ගමෙත්වාන (ස්යා॰), එත්ථ “තපෙත්වාන අත්ථං පලෙතී”ති සම්බන්ධො</n> පලෙති සූරියො।
gae:විදිතා <n>විජිතා (ස්යා॰)</n> මයා සත්තුක ලොකධම්මා, තස්මා න සොචාමහං සොකකාලෙ॥
gax:4:අලසො ගිහී කාමභොගී න සාධු, අසඤ්ඤතො <pb T=1.165/> පබ්බජිතො න සාධු।
gae:රාජා න සාධු අනිසම්මකාරී, යො පණ්ඩිතො කොධනො තං න සාධු॥
gax:5:නිසම්ම ඛත්තියො කයිරා, නානිසම්ම දිසම්පති।
gae:නිසම්මකාරිනො රාජ <n>රඤ්ඤො (සී॰ ස්යා॰)</n>, යසො කිත්ති ච වඩ්ඪතීති॥
cen:මණිකුණ්ඩලජාතකං පඨමං।
bod:352:සුජාතජාතකං (5-1-2)
gax:6:කිං <pb M=1.121/> නු සන්තරමානොව, ලායිත්වා හරිතං තිණං।
gae:ඛාද ඛාදාති ලපසි, ගතසත්තං ජරග්ගවං॥
gax:7:න හි අන්නෙන පානෙන, මතො ගොණො සමුට්ඨහෙ।
gae:ත්වඤ්ච තුච්ඡං විලපසි, යථා තං දුම්මතී තථා॥
gax:8:තථෙව තිට්ඨති සීසං, හත්ථපාදා ච වාලධි।
gae:සොතා තථෙව තිට්ඨන්ති <n>සො තාත තථෙව තිට්ඨති (ක॰)</n>, මඤ්ඤෙ ගොණො සමුට්ඨහෙ॥
gax:9:නෙවය්යකස්ස සීසඤ්ච <n>සීසං වා (සී॰ ස්යා॰ පී॰)</n>, හත්ථපාදා ච දිස්සරෙ।
gae:රුදං මත්තිකථූපස්මිං, නනු ත්වඤ්ඤෙව දුම්මති॥
gax:10:ආදිත්තං <pb V=1.103/> වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං <n>ඔසිඤ්චි (ක॰)</n>, සබ්බං නිබ්බාපයෙ දරං॥
gax:11:අබ්බහී <n>අබ්බූළ්හං (සී॰ ස්යා॰), අබ්භූළ්හං (ක॰)</n> වත මෙ සල්ලං, යමාසි හදයස්සිතං <n>සොකං හදයනිස්සිතං (සී॰ ස්යා॰)</n>।
gae:යො <pb T=1.166/> මෙ සොකපරෙතස්ස, පිතු සොකං අපානුදි॥
gax:12:සොහං අබ්බූළ්හසල්ලොස්මි, වීතසොකො අනාවිලො।
gae:න සොචාමි න රොදාමි, තව සුත්වාන මාණව॥
gax:13:එවං කරොන්ති සප්පඤ්ඤා, යෙ හොන්ති අනුකම්පකා।
gae:විනිවත්තෙන්ති සොකම්හා, සුජාතො පිතරං යථාති॥
cen:සුජාතජාතකං දුතියං।
bod:353:වෙනසාඛජාතකං (5-1-3)
gax:14:නයිදං නිච්චං භවිතබ්බං බ්රහ්මදත්ත, ඛෙමං සුභික්ඛං සුඛතා ච කායෙ।
gae:අත්ථච්චයෙ මා අහු සම්පමූළ්හො, භින්නප්ලවො සාගරස්සෙව මජ්ඣෙ॥
gax:15:යානි <pb M=1.122/> කරොති පුරිසො, තානි අත්තනි පස්සති।
gax:කල්යාණකාරී කල්යාණං, පාපකාරී ච පාපකං।
gae:යාදිසං වපතෙ බීජං, තාදිසං හරතෙ ඵලං॥
gax:16:ඉදං තදාචරියවචො, පාරාසරියො යදබ්රවි।
gae:මා සු <n>මා ස්සු (සී॰ ස්යා॰ පී॰)</n> ත්වං අකරි පාපං, යං ත්වං පච්ඡා කතං තපෙ॥
gax:17:අයමෙව සො පිඞ්ගිය <n>සො පිඞ්ගියො (ස්යා॰), සොපි භිය්යො (ක॰)</n> වෙනසාඛො, <n>ධොනසාඛො (ක॰ සී॰ පී॰)</n> යම්හි <pb T=1.167/> ඝාතයිං ඛත්තියානං සහස්සං।
gae:අලඞ්කතෙ චන්දනසාරානුලිත්තෙ, තමෙව දුක්ඛං පච්චාගතං මමං॥
gax:18:සාමා ච <n>සාමාපි (සී॰ ස්යා॰)</n> ඛො චන්දනලිත්තගත්තා <n>ගත්තී (ක॰ සී॰ ස්යා॰ පී॰)</n>, ලට්ඨීව සොභඤ්ජනකස්ස උග්ගතා।
gae:අදිස්වා <n>අදිස්වාව (සී॰)</n> කාලං කරිස්සාමි උබ්බරිං, තං මෙ ඉතො දුක්ඛතරං භවිස්සතීති॥
cen:වෙනසාඛජාතකං <n>ධොනසාඛජාතකං (ක॰ සී॰ පී॰)</n> තතියං।
bod:354:උරගජාතකං (5-1-4)
gax:19:උරගොව තචං ජිණ්ණං, හිත්වා ගච්ඡති සං තනුං।
gae:එවං සරීරෙ නිබ්භොගෙ, පෙතෙ කාලඞ්කතෙ සති॥
gax:20:ඩය්හමානො න ජානාති, ඤාතීනං පරිදෙවිතං।
gae:තස්මා එතං න සොචාමි, ගතො සො තස්ස යා ගති॥
gax:21:අනව්හිතො <pb V=1.104/> තතො ආගා, අනනුඤ්ඤාතො <n>නානුඤ්ඤාතො (ක॰)</n> ඉතො ගතො।
gae:යථාගතො තථා ගතො, තත්ථ කා පරිදෙවනා॥
gax:22:ඩය්හමානො න ජානාති, ඤාතීනං පරිදෙවිතං।
gae:තස්මා එතං න සොචාමි, ගතො සො තස්ස යා ගති॥
gax:23:සචෙ රොදෙ කිසා <n>කිසී (පී॰)</n> අස්සං, තස්සා මෙ කිං ඵලං සියා।
gae:ඤාතිමිත්තසුහජ්ජානං <pb T=1.168/>, භිය්යො නො අරතී සියා॥
gax:24:ඩය්හමානො <pb M=1.123/> න ජානාති, ඤාතීනං පරිදෙවිතං।
gae:තස්මා එතං න සොචාමි, ගතො සො තස්ස යා ගති॥
gax:25:යථාපි දාරකො චන්දං, ගච්ඡන්තමනුරොදති।
gae:එවං සම්පදමෙවෙතං, යො පෙතමනුසොචති॥
gax:26:ඩය්හමානො න ජානාති, ඤාතීනං පරිදෙවිතං।
gae:තස්මා එතං න සොචාමි, ගතො සො තස්ස යා ගති॥
gax:27:යථාපි උදකකුම්භො, භින්නො අප්පටිසන්ධියො।
gae:එවං සම්පදමෙවෙතං, යො පෙතමනුසොචති॥
gax:28:ඩය්හමානො න ජානාති, ඤාතීනං පරිදෙවිතං।
gae:තස්මා එතං න සොචාමි, ගතො සො තස්ස යා ගතීති॥
cen:උරගජාතකං චතුත්ථං।
bod:355:ඝටජාතකං (5-1-5)
gax:29:අඤ්ඤෙ සොචන්ති රොදන්ති, අඤ්ඤෙ අස්සුමුඛා ජනා।
gae:පසන්නමුඛවණ්ණොසි, කස්මා ඝට <n>ඝත (සී॰ පී॰)</n> න සොචසි॥
gax:30:නාබ්භතීතහරො සොකො, නානාගතසුඛාවහො।
gae:තස්මා ධඞ්ක <n>වංක (පී॰)</n> න සොචාමි, නත්ථි සොකෙ දුතීයතා <n>සොකො දුතීයකා (ක॰)</n>॥
gax:31:සොචං පණ්ඩු කිසො හොති, භත්තඤ්චස්ස න රුච්චති।
gae:අමිත්තා සුමනා හොන්ති, සල්ලවිද්ධස්ස රුප්පතො॥
gax:32:ගාමෙ <pb T=1.169/> වා යදි වාරඤ්ඤෙ, නින්නෙ වා යදි වා ථලෙ।
gae:ඨිතං මං නාගමිස්සති, එවං දිට්ඨපදො අහං॥
gax:33:යස්සත්තා නාලමෙකොව, සබ්බකාමරසාහරො।
gae:සබ්බාපි පථවී තස්ස, න සුඛං ආවහිස්සතීති॥
cen:ඝටජාතකං පඤ්චමං।
bod:356:කොරණ්ඩියජාතකං (5-1-6)
gax:34:එකො <pb V=1.105/> <pb M=1.124/> අරඤ්ඤෙ ගිරිකන්දරායං, පග්ගය්හ පග්ගය්හ සිලං පවෙච්ඡසි <n>පවෙජ්ඣසි (ස්යා॰ සී॰ අට්ඨ॰)</n>।
gae:පුනප්පුනං සන්තරමානරූපො, කොරණ්ඩිය <n>කාරණ්ඩිය (සී॰ ස්යා॰ පී॰)</n> කො නු තව යිධත්ථො॥
gax:35:අහඤ්හිමං සාගර සෙවිතන්තං, සමං කරිස්සාමි යථාපි පාණි।
gae:විකිරිය සානූනි ච පබ්බතානි ච, තස්මා සිලං දරියා පක්ඛිපාමි॥
gax:36:නයිමං මහිං අරහති පාණිකප්පං, සමං මනුස්සො කරණාය මෙකො।
gae:මඤ්ඤාමිමඤ්ඤෙව දරිං ජිගීසං <n>ජිගිංසං (සී॰ ස්යා॰ පී॰)</n>, කොරණ්ඩිය <pb T=1.170/> හාහසි <n>හායසි (ස්යා॰ ක॰)</n> ජීවලොකං॥
gax:37:සචෙ අහං <n>අයං (සී॰ ස්යා॰ පී॰)</n> භූතධරං න සක්කා <n>සක්කො (ස්යා॰ ක॰)</n>, සමං මනුස්සො කරණාය මෙකො।
gae:එවමෙව ත්වං බ්රහ්මෙ ඉමෙ මනුස්සෙ, නානාදිට්ඨිකෙ නානයිස්සසි තෙ <n>නෙ (ක॰)</n>॥
gax:38:සඞ්ඛිත්තරූපෙන භවං මමත්ථං, අක්ඛාසි කොරණ්ඩිය එවමෙතං।
gae:යථා න සක්කා පථවී සමායං, කත්තුං මනුස්සෙන තථා මනුස්සාති॥
cen:කොරණ්ඩියජාතකං ඡට්ඨං।
bod:357:ලටුකිකජාතකං (5-1-7)
gax:39:වන්දාමි තං කුඤ්ජර සට්ඨිහායනං, ආරඤ්ඤකං යූථපතිං යසස්සිං।
gae:පක්ඛෙහි තං පඤ්ජලිකං කරොමි, මා මෙ වධී පුත්තකෙ දුබ්බලාය॥
gax:40:වන්දාමි <pb M=1.125/> තං කුඤ්ජර එකචාරිං, ආරඤ්ඤකං පබ්බතසානුගොචරං।
gae:පක්ඛෙහි තං පඤ්ජලිකං කරොමි, මා <pb T=1.171/> මෙ වධී පුත්තකෙ දුබ්බලාය।
gax:41:වමිස්සාමි තෙ ලටුකිකෙ පුත්තකානි, කිං මෙ තුවං කාහසි දුබ්බලාසි।
gae:සතං සහස්සානිපි තාදිසීනං, වාමෙන පාදෙන පපොථයෙය්යං॥
gax:42:න හෙව සබ්බත්ථ බලෙන කිච්චං, බලඤ්හි බාලස්ස වධාය හොති।
gae:කරිස්සාමි තෙ නාගරාජා අනත්ථං, යො මෙ වධී පුත්තකෙ දුබ්බලාය॥
gax:43:කාකඤ්ච පස්ස ලටුකිකං, මණ්ඩූකං නීලමක්ඛිකං।
gax:එතෙ නාගං අඝාතෙසුං, පස්ස වෙරස්ස වෙරිනං।
gae:තස්මා හි වෙරං න කයිරාථ, අප්පියෙනපි කෙනචීති॥
cen:ලටුකිකජාතකං සත්තමං।
bod:358:චූළධම්මපාලජාතකං (5-1-8)
gax:44:අහමෙව <pb V=1.106/> දූසියා භූනහතා, රඤ්ඤො මහාපතාපස්ස।
gae:එතං මුඤ්චතු ධම්මපාලං, හත්ථෙ මෙ දෙව ඡෙදෙහි॥
gax:45:අහමෙව දූසියා භූනහතා, රඤ්ඤො මහාපතාපස්ස।
gae:එතං මුඤ්චතු ධම්මපාලං, පාදෙ මෙ දෙව ඡෙදෙහි॥
gax:46:අහමෙව දූසියා භූනහතා, රඤ්ඤො මහාපතාපස්ස।
gae:එතං <pb T=1.172/> මුඤ්චතු ධම්මපාලං, සීසං මෙ දෙව ඡෙදෙහි॥
gax:47:න හි <n>නහ (සී॰ ස්යා॰ පී॰) එත්ථ හ-කාරො ඛෙදෙ</n> නූනිමස්ස රඤ්ඤො, මිත්තාමච්චා ච විජ්ජරෙ සුහදා।
gae:යෙ න වදන්ති රාජානං, මා ඝාතයි ඔරසං පුත්තං॥
gax:48:න හි <n>නහ (සී॰ ස්යා॰ පී॰) එත්ථ හ-කාරො ඛෙදෙ</n> නූනිමස්ස රඤ්ඤො, ඤාතී මිත්තා ච විජ්ජරෙ සුහදා।
gae:යෙ න වදන්ති රාජානං, මා ඝාතයි අත්රජං පුත්තං॥
gax:49:චන්දනසාරානුලිත්තා <pb M=1.126/>, බාහා ඡිජ්ජන්ති ධම්මපාලස්ස।
gae:දායාදස්ස පථබ්යා, පාණා මෙ දෙව රුජ්ඣන්තීති॥
cen:චූළධම්මපාලජාතකං අට්ඨමං।
bod:359:සුවණ්ණමිගජාතකං (5-1-9)
gax:50:වික්කම රෙ හරිපාද <n>මහාමිග (සී॰ ස්යා॰ පී॰)</n>, වික්කම රෙ මහාමිග <n>හරීපද (සී॰ ස්යා॰ පී॰)</n>।
gae:ඡින්ද වාරත්තිකං පාසං, නාහං එකා වනෙ රමෙ॥
gax:51:වික්කමාමි න පාරෙමි, භූමිං සුම්භාමි වෙගසා।
gae:දළ්හො වාරත්තිකො පාසො, පාදං මෙ පරිකන්තති॥
gax:52:අත්ථරස්සු පලාසානි, අසිං නිබ්බාහ ලුද්දක।
gae:පඨමං මං වධිත්වාන, හන පච්ඡා මහාමිගං॥
gax:53:න මෙ සුතං වා දිට්ඨං වා, භාසන්තිං මානුසිං මිගිං <n>න මෙ සුතා වා දිට්ඨා වා, භාසන්තී මානුසිං මිගී (ටීකා)</n>।
gae:ත්වඤ්ච භද්දෙ සුඛී හොහි, එසො චාපි මහාමිගො॥
gax:54:එවං ලුද්දක නන්දස්සු, සහ සබ්බෙහි ඤාතිභි।
gae:යථාහමජ්ජ <pb T=1.173/> නන්දාමි, මුත්තං දිස්වා මහාමිගන්ති॥
cen:සුවණ්ණමිගජාතකං නවමං।
bod:360:සුයොනන්දීජාතකං (5-1-10)
gax:55:වාති <pb V=1.107/> ගන්ධො තිමිරානං, කුසමුද්දො ච <n>ව (ස්යා॰ පී॰)</n> ඝොසවා।
gae:දූරෙ ඉතො සුයොනන්දී <n>ඉතො හි සුසන්දී (සී॰ ස්යා॰), ඉතොපි සුස්සොන්දී (පී॰)</n>, තම්බකාමා තුදන්ති මං॥
gax:56:කථං සමුද්දමතරි, කථං අද්දක්ඛි සෙදුමං <n>සෙරුමං (සී॰ ස්යා॰ පී॰)</n>।
gae:කථං තස්සා ච තුය්හඤ්ච, අහු සග්ග <n>අග්ග (සී॰ ස්යා॰)</n> සමාගමො॥
gax:57:කුරුකච්ඡා <n>භරුකච්ඡා (සී॰ ස්යා॰ පී॰)</n> පයාතානං, වාණිජානං ධනෙසිනං।
gae:මකරෙහි අභිදා <n>මකරෙහිබ්භිදා (සී॰), මකරෙහි’භිදා (ස්යා॰), මකරෙහි භින්නා (පී॰)</n> නාවා, ඵලකෙනාහමප්ලවිං॥
gax:58:සා <pb M=1.127/> මං සණ්හෙන මුදුනා, නිච්චං චන්දනගන්ධිනී।
gae:අඞ්ගෙන <n>අඞ්කෙන (පී॰ ක॰)</n> උද්ධරී භද්දා, මාතා පුත්තංව ඔරසං॥
gax:59:සා මං අන්නෙන පානෙන, වත්ථෙන සයනෙන ච।
gae:අත්තනාපි ච මන්දක්ඛී, එවං තම්බ විජානාහීති॥
cen:සුයොනන්දීජාතකං දසමං।
cen:මණිකුණ්ඩලවග්ගො පඨමො।
bod:තස්සුද්දානං –
gax:අථ ජිනවරො හරිතං තිණකො, අථ <pb T=1.174/> භින්නප්ලවො උරගොව ඝටො।
gae:දරියා පුන කුඤ්ජර භූනහතා, මිගමුත්තමසග්ගවරෙන දසාති॥
tit:2:වණ්ණාරොහවග්ගො
bod:361:වණ්ණාරොහජාතකං (5-2-1)
gax:60:වණ්ණාරොහෙන ජාතියා, බලනික්කමනෙන ච।
gae:සුබාහු න මයා සෙය්යො, සුදාඨ ඉති භාසසි॥
gax:61:වණ්ණාරොහෙන ජාතියා, බලනික්කමනෙන ච।
gae:සුදාඨො න මයා සෙය්යො, සුබාහු ඉති භාසසි॥
gax:62:එවං චෙ මං විහරන්තං, සුබාහු සම්ම දුබ්භසි।
gae:න දානාහං තයා සද්ධිං, සංවාසමභිරොචයෙ॥
gax:63:යො <pb V=1.108/> පරෙසං වචනානි, සද්දහෙය්ය <n>සද්දහෙථ (සී॰ ස්යා॰ පී॰)</n> යථාතථං।
gae:ඛිප්පං භිජ්ජෙථ මිත්තස්මිං, වෙරඤ්ච පසවෙ බහුං॥
gax:64:න <pb M=1.128/> සො මිත්තො යො සදා අප්පමත්තො, භෙදාසඞ්කී රන්ධමෙවානුපස්සී।
gae:යස්මිඤ්ච සෙතී උරසීව පුත්තො, ස වෙ මිත්තො යො අභෙජ්ජො පරෙහීති॥
cen:වණ්ණාරොහජාතකං පඨමං।
bod:362:සීලවීමංසජාතකං (5-2-2)
gax:65:සීලං <pb T=1.175/> සෙය්යො සුතං සෙය්යො, ඉති මෙ සංසයො අහු।
gae:සීලමෙව සුතා සෙය්යො, ඉති මෙ නත්ථි සංසයො॥
gax:66:මොඝා ජාති ච වණ්ණො ච, සීලමෙව කිරුත්තමං।
gae:සීලෙන අනුපෙතස්ස, සුතෙනත්ථො න විජ්ජති॥
gax:67:ඛත්තියො ච අධම්මට්ඨො, වෙස්සො චාධම්මනිස්සිතො।
gae:තෙ පරිච්චජ්ජුභො ලොකෙ, උපපජ්ජන්ති දුග්ගතිං॥
gax:68:ඛත්තියා බ්රාහ්මණා වෙස්සා, සුද්දා චණ්ඩාලපුක්කුසා।
gae:ඉධ ධම්මං චරිත්වාන, භවන්ති තිදිවෙ සමා॥
gax:69:න වෙදා සම්පරායාය, න ජාති නාපි <n>නොපි (පී॰)</n> බන්ධවා।
gae:සකඤ්ච සීලං සංසුද්ධං, සම්පරායාය සුඛාය චාති <n>සුඛාවහන්ති (සී॰ ස්යා॰)</n>॥
cen:සීලවීමංසජාතකං දුතියං।
bod:363:හිරිජාතකං (5-2-3)
gax:70:හිරිං තරන්තං විජිගුච්ඡමානං, තවාහමස්මී ඉති භාසමානං।
gae:සෙය්යානි කම්මානි අනාදියන්තං, නෙසො මමන්ති ඉති නං විජඤ්ඤා॥
gax:71:යඤ්හි කයිරා තඤ්හි වදෙ, යං න කයිරා න තං වදෙ।
gae:අකරොන්තං <pb T=1.176/> භාසමානං, පරිජානන්ති පණ්ඩිතා॥
gax:72:න <pb M=1.129/> සො මිත්තො යො සදා අප්පමත්තො, භෙදාසඞ්කී රන්ධමෙවානුපස්සී।
gae:යස්මිඤ්ච සෙතී උරසීව පුත්තො, ස වෙ මිත්තො යො අභෙජ්ජො පරෙහි॥
gax:73:පාමොජ්ජකරණං ඨානං, පසංසාවහනං සුඛං।
gae:ඵලානිසංසො භාවෙති, වහන්තො පොරිසං ධුරං॥
gax:74:පවිවෙකරසං <pb V=1.109/> පිත්වා, රසං උපසමස්ස ච।
gae:නිද්දරො හොති නිප්පාපො, ධම්මප්පීතිරසං පිවන්ති॥
cen:හිරිජාතකං තතියං।
bod:364:ඛජ්ජොපනකජාතකං (5-2-4)
gax:75:කො නු සන්තම්හි පජ්ජොතෙ, අග්ගිපරියෙසනං චරං।
gae:අද්දක්ඛි රත්ති <n>රත්තිං (ස්යා॰)</n> ඛජ්ජොතං, ජාතවෙදං අමඤ්ඤථ॥
gax:76:ස්වස්ස ගොමයචුණ්ණානි, අභිමත්ථං තිණානි ච।
gae:විපරීතාය සඤ්ඤාය, නාසක්ඛි පජ්ජලෙතවෙ॥
gax:77:එවම්පි අනුපායෙන, අත්ථං න ලභතෙ මිගො <n>මූගො (ස්යා॰)</n>।
gae:විසාණතො ගවං දොහං, යත්ථ ඛීරං න වින්දති॥
gax:78:විවිධෙහි උපායෙහි, අත්ථං පප්පොන්ති මාණවා।
gae:නිග්ගහෙන අමිත්තානං, මිත්තානං පග්ගහෙන ච॥
gax:79:සෙනාමොක්ඛපලාභෙන <pb T=1.177/> <n>සෙනී මොක්ඛූපලාභෙන (ස්යා॰)</n>, වල්ලභානං නයෙන ච।
gae:ජගතිං ජගතිපාලා, ආවසන්ති වසුන්ධරන්ති॥
cen:ඛජ්ජොපනකජාතකං චතුත්ථං।
bod:365:අහිතුණ්ඩිකජාතකං (5-2-5)
gax:80:ධුත්තොම්හි සම්ම සුමුඛ, ජූතෙ අක්ඛපරාජිතො।
gae:හරෙහි <n>සෙවෙහි (පී॰)</n> අම්බපක්කානි, වීරියං තෙ භක්ඛයාමසෙ॥
gax:81:අලිකං වත මං සම්ම, අභූතෙන පසංසසි।
gae:කො තෙ සුතො වා දිට්ඨො වා, සුමුඛො නාම මක්කටො॥
gax:82:අජ්ජාපි <pb M=1.130/> මෙ තං මනසි <n>තෙ මං සරසි (ක॰)</n>, යං මං ත්වං අහිතුණ්ඩික।
gae:ධඤ්ඤාපණං පවිසිත්වා, මත්තො <n>මුත්තො (ක॰)</n> ඡාතං හනාසි මං॥
gax:83:තාහං සරං දුක්ඛසෙය්යං, අපි රජ්ජම්පි කාරයෙ।
gae:නෙවාහං යාචිතො දජ්ජං, තථා හි භයතජ්ජිතො॥
gax:84:යඤ්ච ජඤ්ඤා කුලෙ ජාතං, ගබ්භෙ තිත්තං අමච්ඡරිං।
gae:තෙන සඛිඤ්ච මිත්තඤ්ච, ධීරො සන්ධාතුමරහතීති॥
cen:අහිතුණ්ඩිකජාතකං පඤ්චමං।
bod:366:ගුම්බියජාතකං (5-2-6)
gax:85:මධුවණ්ණං <pb V=1.110/> මධුරසං, මධුගන්ධං විසං අහු।
gae:ගුම්බියො <pb T=1.178/> ඝාසමෙසානො, අරඤ්ඤෙ ඔදහී විසං॥
gax:86:මධු ඉති මඤ්ඤමානා <n>මධූති මඤ්ඤමානාය (ක॰)</n>, යෙ තං විසමඛාදිසුං <n>විසමසායිසුං (සී॰ ස්යා॰)</n>।
gae:තෙසං තං කටුකං ආසි, මරණං තෙනුපාගමුං॥
gax:87:යෙ ච ඛො පටිසඞ්ඛාය, විසං තං පරිවජ්ජයුං।
gae:තෙ ආතුරෙසු සුඛිතා, ඩය්හමානෙසු නිබ්බුතා॥
gax:88:එවමෙව මනුස්සෙසු, විසං කාමා සමොහිතා।
gae:ආමිසං බන්ධනඤ්චෙතං, මච්චුවෙසො <n>පච්චුවසො (සී॰ ස්යා॰)</n> ගුහාසයො॥
gax:89:එවමෙව ඉමෙ කාමෙ, ආතුරා පරිචාරිකෙ <n>පරිචාරකෙ (ක॰)</n>।
gae:යෙ සදා පරිවජ්ජෙන්ති, සඞ්ගං ලොකෙ උපච්චගුන්ති॥
cen:ගුම්බියජාතකං ඡට්ඨං।
bod:367:සාළියජාතකං (5-2-7)
gax:90:ය්වායං සාළිය <n>සාලිය (සී॰ ස්යා॰ පී॰), සාළික (?)</n> ඡාපොති, කණ්හසප්පං අගාහයි।
gae:තෙන සප්පෙනයං දට්ඨො, හතො පාපානුසාසකො॥
gax:91:අහන්තාර <n>අහනන්ත (පී॰), අහරන්ත (?)</n> මහන්තාරං, යො නරො හන්තුමිච්ඡති।
gae:එවං සො නිහතො සෙති, යථායං පුරිසො හතො॥
gax:92:අහන්තාර <pb M=1.131/> <n>අහනන්ත (සී॰ ස්යා॰ පී॰), අහරන්ත (?)</n> මඝාතෙන්තං, යො නරො හන්තුමිච්ඡති।
gae:එවං සො නිහතො සෙති, යථායං පුරිසො හතො॥
gax:93:යථා පංසුමුට්ඨිං පුරිසො, පටිවාතං පටික්ඛිපෙ।
gae:තමෙව <pb T=1.179/> සො රජො හන්ති, තථායං පුරිසො හතො॥
gax:94:යො අප්පදුට්ඨස්ස නරස්ස දුස්සති, සුද්ධස්ස පොසස්ස අනඞ්ගණස්ස।
gae:තමෙව බාලං පච්චෙති පාපං, සුඛුමො රජො පටිවාතංව ඛිත්තොති॥
cen:සාළියජාතකං සත්තමං।
bod:368:තචසාරජාතකං (5-2-8)
gax:95:අමිත්තහත්ථත්ථගතා <n>හත්ථත්තගතා (කත්ථචි, සී॰ නිය්ය)</n>, තචසාරසමප්පිතා।
gae:පසන්නමුඛවණ්ණාත්ථ, කස්මා තුම්හෙ න සොචථ॥
gax:96:න <pb V=1.111/> සොචනාය පරිදෙවනාය, අත්ථොව ලබ්භො <n>අත්ථො ච ලබ්භා (සී॰ ස්යා॰), අත්ථොධ ලබ්භා (අ॰ නි॰ 5.48)</n> අපි අප්පකොපි।
gae:සොචන්තමෙනං දුඛිතං විදිත්වා, පච්චත්ථිකා අත්තමනා භවන්ති॥
gax:97:යතො ච ඛො පණ්ඩිතො ආපදාසු, න වෙධතී අත්ථවිනිච්ඡයඤ්ඤූ।
gae:පච්චත්ථිකාස්ස <n>පච්චත්ථිකා තෙ (ක॰)</n> දුඛිතා භවන්ති, දිස්වා මුඛං අවිකාරං පුරාණං॥
gax:98:ජප්පෙන මන්තෙන සුභාසිතෙන, අනුප්පදානෙන පවෙණියා වා।
gae:යථා <pb T=1.180/> යථා යත්ථ ලභෙථ අත්ථං, තථා තථා තත්ථ පරක්කමෙය්ය॥
gax:99:යතො <pb M=1.132/> ච ජානෙය්ය අලබ්භනෙය්යො, මයා ව <n>මයා වා (ස්යා॰ ක॰)</n> අඤ්ඤෙන වා එස අත්ථො।
gae:අසොචමානො අධිවාසයෙය්ය, කම්මං දළ්හං කින්ති කරොමි දානීති॥
cen:තචසාරජාතකං අට්ඨමං।
bod:369:මිත්තවින්දකජාතකං (5-2-9)
gax:100:ක්යාහං දෙවානමකරං, කිං පාපං පකතං මයා।
gae:යං මෙ සිරස්මිං ඔහච්ච <n>උහච්ච (ක॰), උහච්ච (පී॰)</n>, චක්කං භමති මත්ථකෙ॥
gax:101:අතික්කම්ම රමණකං, සදාමත්තඤ්ච දූභකං।
gae:බ්රහ්මත්තරඤ්ච පාසාදං, කෙනත්ථෙන ඉධාගතො॥
gax:102:ඉතො බහුතරා භොගා, අත්ර මඤ්ඤෙ භවිස්සරෙ।
gae:ඉති එතාය සඤ්ඤාය, පස්ස මං බ්යසනං ගතං॥
gax:103:චතුබ්භි අට්ඨජ්ඣගමා, අට්ඨාහිපි ච <n>අට්ඨාහි චාපි (සී॰ ස්යා॰), අට්ඨාභි චාපි (ක॰)</n> සොළස।
gae:සොළසාහි ච බාත්තිංස, අත්රිච්ඡං චක්කමාසදො।
bod:ඉච්ඡාහතස්ස පොසස්ස, චක්කං භමති මත්ථකෙ॥
gax:104:උපරිවිසාලා දුප්පූරා, ඉච්ඡා විසටගාමිනී <n>උපරි විසාලං දුප්පූරං, ඉච්ඡාවිසදගාමිනී (සී॰)</n>।
gae:යෙ <pb T=1.181/> ච තං අනුගිජ්ඣන්ති, තෙ හොන්ති චක්කධාරිනොති॥
cen:මිත්තවින්දකජාතකං නවමං।
bod:370:පලාසජාතකං (5-2-10)
gax:105:හංසො පලාසමවච, නිග්රොධො සම්ම ජායති।
gae:අඞ්කස්මිං <n>අඞ්ගස්මිං (ක॰)</n> තෙ නිසින්නොව, සො තෙ මම්මානි ඡෙච්ඡති <n>ඡිජ්ජති (ක॰)</n>॥
gax:106:වඩ්ඪතාමෙව <n>වද්ධිතමෙව (ක॰)</n> නිග්රොධො, පතිට්ඨස්ස භවාමහං।
gae:යථා පිතා ච මාතා ච <n>පිතා වා මාතා වා (පී॰), මාතා වා පිතා වා (ක॰)</n>, එවං මෙ සො භවිස්සති॥
gax:107:යං <pb V=1.112/> ත්වං අඞ්කස්මිං වඩ්ඪෙසි, ඛීරරුක්ඛං භයානකං।
gae:ආමන්ත ඛො තං ගච්ඡාම, වුඩ්ඪි මස්ස න රුච්චති॥
gax:108:ඉදානි <pb M=1.133/> ඛො මං භායෙති, මහානෙරුනිදස්සනං।
gae:හංසස්ස අනභිඤ්ඤාය, මහා මෙ භයමාගතං॥
gax:109:න තස්ස වුඩ්ඪි කුසලප්පසත්ථා, යො වඩ්ඪමානො ඝසතෙ පතිට්ඨං।
gae:තස්සූපරොධං පරිසඞ්කමානො, පතාරයී මූලවධාය ධීරොති॥
cen:පලාසජාතකං දසමං।
cen:වණ්ණාරොහවග්ගො දුතියො <n>ඉමස්සුද්දානං තතියවග්ගපරියොසානෙ භවිස්සති</n>।
tit:3:අඩ්ඪවග්ගො
bod:371:දීඝීතිකොසලජාතකං (5-3-1)
gax:110:එවංභූතස්ස තෙ රාජ, ආගතස්ස වසෙ <n>වසො (පී॰ ක॰)</n> මම।
gae:අත්ථි නු කොචි පරියායො, යො තං දුක්ඛා පමොචයෙ॥
gax:111:එවංභූතස්ස <pb T=1.182/> මෙ තාත, ආගතස්ස වසෙ තව।
gae:නත්ථි නො කොචි පරියායො, යො මං දුක්ඛා පමොචයෙ॥
gax:112:නාඤ්ඤං සුචරිතං රාජ, නාඤ්ඤං රාජ සුභාසිතං।
gae:තායතෙ මරණකාලෙ, එවමෙවිතරං ධනං॥
gax:113:අක්කොච්ඡි මං අවධි මං, අජිනි මං අහාසි මෙ।
gae:යෙ ච තං උපනය්හන්ති, වෙරං තෙසං න සම්මති॥
gax:114:අක්කොච්ඡි මං අවධි මං, අජිනි මං අහාසි මෙ।
gae:යෙ ච තං නුපනය්හන්ති, වෙරං තෙසූපසම්මති॥
gax:115:න හි වෙරෙන වෙරානි, සම්මන්තීධ කුදාචනං।
gae:අවෙරෙන ච සම්මන්ති, එස ධම්මො සනන්තනොති॥
cen:දීඝීතිකොසලජාතකං පඨමං।
bod:372:මිගපොතකජාතකං (5-3-2)
gax:116:අගාරා <pb V=1.113/> පච්චුපෙතස්ස, අනගාරස්ස තෙ සතො।
gae:සමණස්ස න තං සාධු, යං පෙතමනුසොචසි॥
gax:117:සංවාසෙන <pb M=1.134/> හවෙ සක්ක, මනුස්සස්ස මිගස්ස වා।
gae:හදයෙ <pb T=1.183/> ජායතෙ පෙමං, න තං සක්කා අසොචිතුං॥
gax:118:මතං මරිස්සං රොදන්ති, යෙ රුදන්ති ලපන්ති ච।
gae:තස්මා ත්වං ඉසි මා රොදි, රොදිතං මොඝමාහු සන්තො॥
gax:119:රොදිතෙන හවෙ බ්රහ්මෙ, මතො පෙතො සමුට්ඨහෙ।
gae:සබ්බෙ සඞ්ගම්ම රොදාම, අඤ්ඤමඤ්ඤස්ස ඤාතකෙ॥
gax:120:ආදිත්තං වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං, සබ්බං නිබ්බාපයෙ දරං॥
gax:121:අබ්බහි වත මෙ සල්ලං, යමාසි හදයස්සිතං।
gae:යො මෙ සොකපරෙතස්ස, පුත්තසොකං අපානුදි॥
gax:122:සොහං අබ්බූළ්හසල්ලොස්මි, වීතසොකො අනාවිලො।
gae:න සොචාමි න රොදාමි, තව සුත්වාන වාසවාති॥
cen:මිගපොතකජාතකං දුතියං।
bod:373:මූසිකජාතකං (5-3-3)
gax:123:කුහිං ගතා කත්ථ ගතා, ඉති ලාලප්පතී ජනො।
gae:අහමෙවෙකො ජානාමි, උදපානෙ මූසිකා හතා॥
gax:124:යඤ්චෙතං <n>යථෙතං (පී॰), යවෙතං (ක॰), යමෙතං (කත්ථචි)</n> ඉති චීති ච, ගද්රභොව නිවත්තසි।
gae:උදපානෙ මූසිකං හන්ත්වා, යවං භක්ඛෙතුමිච්ඡසි॥
gax:125:දහරො චාසි දුම්මෙධ, පඨමුප්පත්තිකො <n>පඨමුප්පත්තිතො (සී॰ පී॰)</n> සුසු।
gae:දීඝඤ්චෙතං <pb T=1.184/> <n>දීඝමෙතං (පී॰)</n> සමාසජ්ජ <n>සමාපජ්ජ (ස්යා॰ ක॰)</n>, න තෙ දස්සාමි ජීවිතං॥
gax:126:නාන්තලික්ඛභවනෙන, නාඞ්ගපුත්තපිනෙන <n>නාඞ්ගපුත්තසිරෙන (සී॰ ස්යා॰ පී॰)</n> වා।
gae:පුත්තෙන හි පත්ථයිතො, සිලොකෙහි පමොචිතො॥
gax:127:සබ්බං <pb V=1.114/> සුතමධීයෙථ, හීනමුක්කට්ඨමජ්ඣිමං।
gax:සබ්බස්ස අත්ථං ජානෙය්ය, න ච සබ්බං පයොජයෙ।
gae:හොති තාදිසකො කාලො, යත්ථ අත්ථාවහං සුතන්ති॥
cen:මූසිකජාතකං තතියං।
bod:374:චූළධනුග්ගහජාතකං (5-3-4)
gax:128:සබ්බං <pb M=1.135/> භණ්ඩං සමාදාය, පාරං තිණ්ණොසි බ්රාහ්මණ।
bod:පච්චාගච්ඡ ලහුං ඛිප්පං, මම්පි තාරෙහි දානිතො <n>දානිභො (ස්යා॰)</n>॥
gax:129:අසන්ථුතං මං චිරසන්ථුතෙන, නිමීනි භොතී අද්ධුවං ධුවෙන।
gae:මයාපි භොතී නිමිනෙය්ය අඤ්ඤං, ඉතො අහං දූරතරං ගමිස්සං॥
gax:130:කායං එළගලාගුම්බෙ <n>එළගණගුම්බෙ (ක॰)</n>, කරොති අහුහාසියං।
gax:නයීධ නච්චගීතං වා <n>නයිධ නච්චං වා ගීතං වා (සී॰ ස්යා॰ පී॰)</n>, තාළං වා සුසමාහිතං।
gae:අනම්හිකාලෙ <n>අනම්හකාලෙ (පී॰)</n> සුසොණි <n>සුස්සොණි (සී॰ ස්යා॰ පී॰)</n>, කිං නු ජග්ඝසි සොභනෙ <n>සොභණෙ (පී॰ ක॰)</n>॥
gax:131:සිඞ්ගාල බාල දුම්මෙධ, අප්පපඤ්ඤොසි ජම්බුක।
gae:ජීනො <pb T=1.185/> මච්ඡඤ්ච පෙසිඤ්ච, කපණො විය ඣායසි॥
gax:132:සුදස්සං වජ්ජමඤ්ඤෙසං, අත්තනො පන දුද්දසං।
gae:ජීනා පතිඤ්ච ජාරඤ්ච, මඤ්ඤෙ ත්වඤ්ඤෙව <n>මම්පි ත්වඤ්ඤෙව (සී॰ ස්යා॰), ත්වම්පි මඤ්ඤෙව (පී॰)</n> ඣායසි॥
gax:133:එවමෙතං මිගරාජ, යථා භාසසි ජම්බුක।
gae:සා නූනාහං ඉතො ගන්ත්වා, භත්තු හෙස්සං වසානුගා॥
gax:134:යො හරෙ මත්තිකං ථාලං, කංසථාලම්පි සො හරෙ।
gae:කතඤ්චෙව <n>කතංයෙව (සී॰ ස්යා॰ පී॰)</n> තයා පාපං, පුනපෙවං කරිස්සසීති॥
cen:චූළධනුග්ගහජාතකං චතුත්ථං।
bod:375:කපොතජාතකං (5-3-5)
gax:135:ඉදානි ඛොම්හි සුඛිතො අරොගො, නික්කණ්ටකො නිප්පතිතො කපොතො।
gae:කාහාමි දානී හදයස්ස තුට්ඨිං, තථාහිමං මංසසාකං බලෙති॥
gax:136:කායං <pb M=1.136/> බලාකා සිඛිනො, චොරී ලඞ්ඝිපිතාමහා।
gae:ඔරං බලාකෙ ආගච්ඡ, චණ්ඩො මෙ වායසො සඛා॥
gax:137:අලඤ්හි තෙ ජග්ඝිතායෙ, මමං දිස්වාන එදිසං।
gae:විලූනං සූදපුත්තෙන, පිට්ඨමණ්ඩෙන <n>පිට්ඨමද්දෙන (සී॰ ස්යා॰ පී॰)</n> මක්ඛිතං॥
gax:138:සුන්හාතො <pb V=1.115/> සුවිලිත්තොසි, අන්නපානෙන තප්පිතො।
gae:කණ්ඨෙ <pb T=1.186/> ච තෙ වෙළුරියො, අගමා නු කජඞ්ගලං॥
gax:139:මා තෙ මිත්තො අමිත්තො වා, අගමාසි කජඞ්ගලං।
gae:පිඤ්ඡානි තත්ථ ලායිත්වා, කණ්ඨෙ බන්ධන්ති වට්ටනං॥
gax:140:පුනපාපජ්ජසී සම්ම, සීලඤ්හි තව තාදිසං।
gae:න හි මානුසකා භොගා, සුභුඤ්ජා හොන්ති පක්ඛිනාති॥
cen:කපොතජාතකං පඤ්චමං।
cen:අඩ්ඪවග්ගො තතියො।
bod:තස්සුද්දානං –
gax:අථ වණ්ණ සසීල හිරි ලභතෙ, සුමුඛා විස සාළියමිත්තවරො।
gae:අථ චක්ක පලාස සරාජ සතො, යව බාල කපොතක පන්නරසාති॥
bod:අථ වග්ගුද්දානං –
gax:ජීනඤ්ච වණ්ණං අසමංවගුප්පරි, සුදෙසිතා ජාතකන්ති සන්ති වීසති <n>ජාතක පඤ්චවීසති (?)</n>।
gae:මහෙසිනො බ්රහ්මචරිත්තමුත්ත-මවොච ගාථා අත්ථවතී සුබ්යඤ්ජනාති॥
cen:පඤ්චකනිපාතං නිට්ඨිතං।
