cha:8:වත්තක්ඛන්ධකො
sub:ආගන්තුකවත්තකථාවණ්ණනා
bod:357:වත්තක්ඛන්ධකෙ <pb M=2.258/> <pb V=2.245/> <b>පත්ථරිතබ්බ</b>න්ති ආතපෙ පත්ථරිතබ්බං। පාළියං <b>අභිවාදාපෙතබ්බො</b>ති වන්දනත්ථාය වස්සං පුච්ඡනෙන නවකො සයමෙව වන්දතීති වුත්තං। <b>නිල්ලොකෙතබ්බො</b>ති ඔලොකෙතබ්බො।
cen:ආගන්තුකවත්තකථාවණ්ණනා නිට්ඨිතා।
sub:ආවාසිකවත්තකථාවණ්ණනා
bod:359:“යථාභාග”න්ති ඨපිතට්ඨානං අනතික්කමිත්වා මඤ්චපීඨාදිං පප්ඵොටෙත්වා පත්ථරිත්වා උපරි පච්චත්ථරණං දත්වා දානම්පි සෙනාසනපඤ්ඤාපනමෙවාති දස්සෙන්තො ආහ <b>“පප්ඵොටෙත්වා හි පත්ථරිතුං පන වට්ටතියෙවා”</b>ති।
cen:ආවාසිකවත්තකථාවණ්ණනා නිට්ඨිතා।
sub:අනුමොදනවත්තකථාවණ්ණනා
bod:362:<b>පඤ්චමෙ නිසින්නෙ</b>ති අනුමොදනත්ථාය නිසින්නෙ। <b>න මහාථෙරස්ස භාරො හොතී</b>ති අනුමොදකං ආගමෙතුං න භාරො। <b>අජ්ඣිට්ඨොව ආගමෙතබ්බො</b>ති අත්තනා අජ්ඣිට්ඨෙහි භික්ඛූහි අනුමොදන්තෙයෙව නිසීදිතබ්බන්ති අත්ථො।
cen:අනුමොදනවත්තකථාවණ්ණනා නිට්ඨිතා।
sub:භත්තග්ගවත්තකථාවණ්ණනා
bod:364:<b>මනුස්සානං</b> <pb V=2.246/> <b>පරිවිසනට්ඨාන</b>න්ති යත්ථ අන්තොවිහාරෙපි මනුස්සා සපුත්තදාරා ආවසිත්වා භික්ඛූ නෙත්වා භොජෙන්ති। <b>ආසනෙසු සතී</b>ති නිසීදනට්ඨානෙසු <pb M=2.259/> සන්තෙසු। <b>ඉදං, භන්තෙ, ආසනං උච්ච</b>න්ති ආසන්නෙ සමභූමිභාගෙ පඤ්ඤත්තං ථෙරාසනෙන සමකං ආසනං සන්ධාය වුත්තං, ථෙරාසනතො පන උච්චතරෙ ආපුච්ඡිත්වාපි නිසීදිතුං න වට්ටති। යදි තං ආසන්නම්පි නීචතරං හොති, අනාපුච්ඡාපි නිසීදිතුං වට්ටති। <b>මහාථෙරස්සෙව ආපත්තී</b>ති ආසනෙන පටිබාහනාපත්තියා ආපත්ති। <b>අවත්ථරිත්වා</b>ති පාරුතසඞ්ඝාටිං අවත්ථරිත්වා, අනුක්ඛිපිත්වාති අත්ථො।
bod:පාළියං <b>“උභොහි හත්ථෙහි…පෙ॰… ඔදනො පටිග්ගහෙතබ්බො”</b>ති ඉදං හත්ථතලෙ වා පච්ඡිපිට්ඨිආදිදුස්සණ්ඨිතාධාරෙ වා පත්තං ඨපෙත්වා ඔදනස්ස ගහණකාලෙ පත්තස්ස අපතනත්ථාය වුත්තං, සුසජ්ජිතෙ පන ආධාරෙ පත්තං ඨපෙත්වා එකෙන හත්ථෙන තං පරාමසිත්වාපි ඔදනං පටිග්ගහෙතුං වට්ටති එව। <b>උභොහි හත්ථෙහි…පෙ॰… උදකං පටිග්ගහෙතබ්බ</b>න්ති එත්ථාපි එසෙව නයො।
bod:<b>හත්ථධොවනඋදක</b>න්ති භොජනාවසානෙ උදකං। තෙනාහ <b>“පානීයං පිවිත්වා හත්ථා ධොවිතබ්බා”</b>ති। තෙන පරියොසානෙ ධොවනමෙව පටික්ඛිත්තං, භොජනන්තරෙ පන පානීයපිවනාදිනා නයෙන හත්ථං ධොවිත්වා පුන භුඤ්ජිතුං වට්ටතීති දස්සෙති। පොත්ථකෙසු පන “පානීයං පිවිත්වා හත්ථා න ධොවිතබ්බා”ති ලිඛන්ති, තං පුරිමවචනෙන න සමෙති පරියොසානෙ උදකස්සෙව “හත්ථධොවනඋදක”න්ති වුත්තත්තා। <b>සචෙ මනුස්සා ධොවථ, භන්තෙ</b>තිආදි නිට්ඨිතභත්තං නිසින්නං ථෙරං සන්ධාය වුත්තං। <b>ධුරෙ</b> ද්වාරසමීපෙ।
cen:භත්තග්ගවත්තකථාවණ්ණනා නිට්ඨිතා।
sub:පිණ්ඩචාරිකවත්තකථාදිවණ්ණනා
bod:366:පාළියං <b>ඨාපෙති වා</b>ති තිට්ඨ භන්තෙති වදන්ති।
bod:367:<b>අත්ථි, භන්තෙ, නක්ඛත්තපදානී</b>ති නක්ඛත්තපදවිසයානි ඤාතානි අත්ථි, අස්සයුජාදිනක්ඛත්තං ජානාථාති අධිප්පායො। තෙනාහ <b>“න ජානාම, ආවුසො”</b>ති। <b>අත්ථි, භන්තෙ <pb V=2.247/>, දිසාභාග</b>න්ති එත්ථාපි එසෙව නයො। <b>කෙනජ්ජ, භන්තෙ, යුත්ත</b>න්ති කෙන නක්ඛත්තෙන චන්දො යුත්තොති අත්ථො।
bod:369:<b>අඞ්ගණෙ</b>ති <pb M=2.260/> අබ්භොකාසෙ। <b>එවමෙව පටිපජ්ජිතබ්බ</b>න්ති උද්දෙසදානාදි ආපුච්ඡිතබ්බන්ති දස්සෙති।
bod:374:<b>නිබද්ධගමනත්ථායා</b>ති අත්තනොව නිරන්තරගමනත්ථාය। ඌහදිතාති එත්ථ හද-ධාතුස්ස වච්චවිස්සජ්ජනත්ථතායාහ <b>“බහි වච්චමක්ඛිතා”</b>ති।
cen:පිණ්ඩචාරිකවත්තකථාදිවණ්ණනා නිට්ඨිතා।
cen:වත්තක්ඛන්ධකවණ්ණනානයො නිට්ඨිතො।
