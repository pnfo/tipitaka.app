cha:(11) 1:සමණසඤ්ඤාවග්ගො
sub:1-12:සමණසඤ්ඤාසුත්තාදිවණ්ණනා
bod:101-112:තතියස්ස <pb V=3.328/> <pb M=3.353/> පඨමාදීනි උත්තානානි। ඡට්ඨෙ <b>නිජ්ජරකාරණානී</b>ති පජහනකාරණානි। ඉමස්මිං මග්ගො කථීයතීති කත්වා <b>“අයං හෙට්ඨා…පෙ॰… පුන ගහිතා”</b>ති වුත්තං। කිඤ්චාපි නිජ්ජිණ්ණා මිච්ඡාදිට්ඨීති ආනෙත්වා සම්බන්ධිතබ්බං। යථා මිච්ඡාදිට්ඨි විපස්සනාය නිජ්ජිණ්ණාපි න සමුච්ඡින්නාති සමුච්ඡෙදප්පහානදස්සනත්ථං පුන ගහිතා, එවං මිච්ඡාසඞ්කප්පාදයොපි විපස්සනාය පහීනාපි අසමුච්ඡින්නතාය ඉධ පුන ගහිතාති අයමත්ථො “මිච්ඡාසඞ්කප්පස්සා”තිආදීසු සබ්බපදෙසු වත්තබ්බොති දස්සෙති <b>“එවං සබ්බපදෙසු යොජෙතබ්බො”</b>ති ඉමිනා। <b>එත්ථ චා</b>ති “සම්මාවිමුත්තිපච්චයා ච අනෙකෙ කුසලා ධම්මා භාවනාපාරිපූරිං ගච්ඡන්තී”ති එතස්මිං පාළිපදෙ। එත්ථ ච සමුච්ඡෙදවසෙන ච පටිප්පස්සද්ධිවසෙන ච පටිපක්ඛධම්මානං සම්මදෙව විමුච්චනං <b>සම්මාවිමුත්ති</b>। තප්පච්චයා ච මග්ගඵලෙසු අට්ඨ ඉන්ද්රියානි භාවනාපාරිපූරිං උපගච්ඡන්තීති මග්ගසම්පයුත්තානිපි සද්ධාදීනි ඉන්ද්රියානි උද්ධටානි। මග්ගවසෙන හි ඵලෙසු භාවනාපාරිපූරී නාමාති। <b>අභිනන්දනට්ඨෙනා</b>ති අතිවිය සිනෙහනට්ඨෙන। ඉදඤ්හි සොමනස්සින්ද්රියං උක්කංසගතසාතසභාවතො සම්පයුත්තධම්මෙ සිනෙහන්තං තෙමෙන්තං විය පවත්තති। <b>පවත්තසන්තතිආධිපතෙය්යට්ඨෙනා</b>ති විපාකසන්තානස්ස ජීවනෙ අධිපතිභාවෙන। <b>එව</b>න්තිආදි වුත්තස්සෙව අත්ථස්ස නිගමනං। සත්තමාදීනි උත්තානත්ථානි।
cen:සමණසඤ්ඤාසුත්තාදිවණ්ණනා නිට්ඨිතා।
cen:සමණසඤ්ඤාවග්ගවණ්ණනා නිට්ඨිතා।
