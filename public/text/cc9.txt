cha:10:ගන්ධබ්බකායසංයුත්තං
sub:1:සුද්ධිකසුත්තං
bod:438:එකං <pb T=3.309/> <pb V=2.247/> <pb M=2.210/> සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ …පෙ॰… භගවා එතදවොච – “ගන්ධබ්බකායිකෙ <pb P=3.250/> වො, භික්ඛවෙ, දෙවෙ දෙසෙස්සාමි। තං සුණාථ। කතමා ච, භික්ඛවෙ, ගන්ධබ්බකායිකා දෙවා? සන්ති, භික්ඛවෙ, මූලගන්ධෙ අධිවත්ථා දෙවා। සන්ති, භික්ඛවෙ, සාරගන්ධෙ අධිවත්ථා දෙවා। සන්ති, භික්ඛවෙ, ඵෙග්ගුගන්ධෙ අධිවත්ථා දෙවා। සන්ති, භික්ඛවෙ, තචගන්ධෙ අධිවත්ථා දෙවා। සන්ති, භික්ඛවෙ, පපටිකගන්ධෙ අධිවත්ථා දෙවා। සන්ති, භික්ඛවෙ, පත්තගන්ධෙ අධිවත්ථා දෙවා। සන්ති, භික්ඛවෙ, පුප්ඵගන්ධෙ අධිවත්ථා දෙවා। සන්ති, භික්ඛවෙ, ඵලගන්ධෙ අධිවත්ථා දෙවා। සන්ති, භික්ඛවෙ, රසගන්ධෙ අධිවත්ථා දෙවා। සන්ති, භික්ඛවෙ, ගන්ධගන්ධෙ අධිවත්ථා දෙවා। ඉමෙ වුච්චන්ති, භික්ඛවෙ, ගන්ධබ්බකායිකා දෙවා”ති। පඨමං।
sub:2:සුචරිතසුත්තං
bod:439:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා ගන්ධබ්බකායිකානං දෙවානං සහබ්යතං උපපජ්ජතී”ති? “ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති। තස්ස සුතං හොති – ‘ගන්ධබ්බකායිකා දෙවා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා <pb T=3.310/> පරං මරණා ගන්ධබ්බකායිකානං දෙවානං සහබ්යතං උපපජ්ජෙය්ය’න්ති। සො කායස්ස භෙදා පරං මරණා ගන්ධබ්බකායිකානං දෙවානං සහබ්යතං උපපජ්ජති। අයං ඛො, භික්ඛු <pb V=2.248/>, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ගන්ධබ්බකායිකානං දෙවානං සහබ්යතං උපපජ්ජතී”ති। දුතියං।
sub:3:මූලගන්ධදාතාසුත්තං
bod:440:සාවත්ථිනිදානං। එකමන්තං නිසින්නො ඛො සො භික්ඛු භගවන්තං <pb P=3.251/> එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජතී”ති <pb M=2.211/>? “ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති। තස්ස සුතං හොති – ‘මූලගන්ධෙ අධිවත්ථා දෙවා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජෙය්ය’න්ති। සො දාතා හොති මූලගන්ධානං। සො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජති। අයං ඛො, භික්ඛු, හෙතු…පෙ॰… යෙන මිධෙකච්චො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජතී”ති। තතියං।
sub:4-12:සාරගන්ධාදිදාතාසුත්තනවකං
bod:441-449:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච <pb T=3.311/> – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා සාරගන්ධෙ අධිවත්ථානං දෙවානං…පෙ॰… ඵෙග්ගුගන්ධෙ අධිවත්ථානං දෙවානං… තචගන්ධෙ අධිවත්ථානං දෙවානං… පපටිකගන්ධෙ අධිවත්ථානං දෙවානං… පත්තගන්ධෙ අධිවත්ථානං දෙවානං… පුප්ඵගන්ධෙ අධිවත්ථානං දෙවානං… ඵලගන්ධෙ අධිවත්ථානං දෙවානං… රසගන්ධෙ අධිවත්ථානං දෙවානං… ගන්ධගන්ධෙ අධිවත්ථානං දෙවානං සහබ්යතං උපපජ්ජතී”ති? “ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති। තස්ස සුතං හොති – ‘සාරගන්ධෙ අධිවත්ථා දෙවා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා සාරගන්ධෙ අධිවත්ථානං දෙවානං…පෙ॰… ඵෙග්ගුගන්ධෙ අධිවත්ථානං දෙවානං… තචගන්ධෙ අධිවත්ථානං දෙවානං… පපටිකගන්ධෙ අධිවත්ථානං දෙවානං… පත්තගන්ධෙ අධිවත්ථානං දෙවානං… පුප්ඵගන්ධෙ අධිවත්ථානං දෙවානං… ඵලගන්ධෙ අධිවත්ථානං දෙවානං… රසගන්ධෙ අධිවත්ථානං <pb V=2.249/> දෙවානං… ගන්ධගන්ධෙ අධිවත්ථානං දෙවානං සහබ්යතං උපපජ්ජෙය්ය’න්ති। සො දාතා හොති සාරගන්ධානං…පෙ॰… සො දාතා හොති ඵෙග්ගුගන්ධානං… සො දාතා හොති තචගන්ධානං… සො <pb P=3.252/> දාතා හොති පපටිකගන්ධානං… සො දාතා හොති පත්තගන්ධානං… සො දාතා හොති පුප්ඵගන්ධානං… සො දාතා හොති ඵලගන්ධානං… සො දාතා හොති රසගන්ධානං… සො දාතා හොති ගන්ධගන්ධානං। සො කායස්ස භෙදා පරං මරණා ගන්ධගන්ධෙ <pb T=3.312/> අධිවත්ථානං දෙවානං සහබ්යතං උපපජ්ජති। අයං ඛො, භික්ඛු, හෙතු, අයං <pb M=2.212/> පච්චයො, යෙන මිධෙකච්චො කායස්ස භෙදා පරං මරණා ගන්ධගන්ධෙ අධිවත්ථානං දෙවානං සහබ්යතං උපපජ්ජතී”ති। ද්වාදසමං।
sub:13-22:මූලගන්ධදානූපකාරසුත්තදසකං
bod:450-459:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජතී”ති? “ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති। තස්ස සුතං හොති – ‘මූලගන්ධෙ අධිවත්ථා දෙවා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජෙය්ය’න්ති। සො අන්නං දෙති…පෙ॰… පානං දෙති… වත්ථං දෙති… යානං දෙති… මාලං දෙති… ගන්ධං දෙති… විලෙපනං දෙති… සෙය්යං දෙති… ආවසථං දෙති… පදීපෙය්යං දෙති। සො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා මූලගන්ධෙ අධිවත්ථානං දෙවානං සහබ්යතං උපපජ්ජතී”ති। බාවීසතිමං।
sub:23-112:සාරගන්ධාදිදානූපකාරසුත්තනවුතිකං
bod:460-549:සාවත්ථිනිදානං <pb P=3.253/>। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා සාරගන්ධෙ අධිවත්ථානං දෙවානං…පෙ॰… ඵෙග්ගුගන්ධෙ අධිවත්ථානං දෙවානං… තචගන්ධෙ අධිවත්ථානං දෙවානං <pb T=3.313/>… පපටිකගන්ධෙ අධිවත්ථානං දෙවානං… පත්තගන්ධෙ අධිවත්ථානං දෙවානං… පුප්ඵගන්ධෙ <pb V=2.250/> අධිවත්ථානං දෙවානං… ඵලගන්ධෙ අධිවත්ථානං දෙවානං… රසගන්ධෙ අධිවත්ථානං දෙවානං… ගන්ධගන්ධෙ අධිවත්ථානං දෙවානං සහබ්යතං උපපජ්ජතී”ති? “ඉධ, භික්ඛු, එකච්චො කායෙන සුචරිතං චරති, වාචාය සුචරිතං චරති, මනසා සුචරිතං චරති। තස්ස සුතං හොති – ‘ගන්ධගන්ධෙ අධිවත්ථා දෙවා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා ගන්ධගන්ධෙ අධිවත්ථානං දෙවානං සහබ්යතං උපපජ්ජෙය්ය’න්ති। සො අන්නං දෙති…පෙ॰… පානං දෙති… වත්ථං දෙති… යානං දෙති… මාලං දෙති… ගන්ධං දෙති… විලෙපනං <pb M=2.213/> දෙති… සෙය්යං දෙති… ආවසථං දෙති… පදීපෙය්යං දෙති। සො කායස්ස භෙදා පරං මරණා ගන්ධගන්ධෙ අධිවත්ථානං දෙවානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ගන්ධගන්ධෙ අධිවත්ථානං දෙවානං සහබ්යතං උපපජ්ජතී”ති। ද්වාදසසතිමං।
bod:(එවං පිණ්ඩකෙන එකසතඤ්ච ද්වාදස ච සුත්තන්තා හොන්ති।)
cen:ගන්ධබ්බකායසංයුත්තං සමත්තං।
bod:තස්සුද්දානං –
gax:සුද්ධිකඤ්ච සුචරිතං, දාතා හි අපරෙ දස।
gae:දානූපකාරා සතධා, ගන්ධබ්බෙ සුප්පකාසිතාති॥
