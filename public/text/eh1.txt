cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ථෙරගාථාපාළි
ssh:නිදානගාථා
gax:සීහානංව <pb T=.260/> <pb M=.19/> <pb V=.161/> <pb P=.1/> නදන්තානං, දාඨීනං ගිරිගබ්භරෙ।
gae:සුණාථ භාවිතත්තානං, ගාථා අත්ථූපනායිකා <n>අත්තූපනායිකා (සී॰ ක॰)</n>॥
gax:යථානාමා යථාගොත්තා, යථාධම්මවිහාරිනො।
gae:යථාධිමුත්තා සප්පඤ්ඤා, විහරිංසු අතන්දිතා॥
gax:තත්ථ තත්ථ විපස්සිත්වා, ඵුසිත්වා අච්චුතං පදං।
gae:කතන්තං පච්චවෙක්ඛන්තා, ඉමමත්ථමභාසිසුං॥
cha:1:එකකනිපාතො
tit:1:පඨමවග්ගො
sub:1:සුභූතිත්ථෙරගාථා
gax:1:“ඡන්නා <pb V=.162/> මෙ කුටිකා සුඛා නිවාතා, වස්ස දෙව යථාසුඛං।
gae:චිත්තං මෙ සුසමාහිතං විමුත්තං, ආතාපී විහරාමි වස්ස දෙවා”ති॥
bod:ඉත්ථං සුදං <n>ඉත්ථං සුමං (ක॰ අට්ඨ॰)</n> ආයස්මා සුභූතිත්ථෙරො ගාථං අභාසිත්ථාති।
sub:2:මහාකොට්ඨිකත්ථෙරගාථා
gax:2:“උපසන්තො <pb M=.220/> උපරතො, මන්තභාණී අනුද්ධතො।
gae:ධුනාති පාපකෙ ධම්මෙ, දුමපත්තංව මාලුතො”ති॥
bod:ඉත්ථං සුදං ආයස්මා මහාකොට්ඨිකො <n>මහාකොට්ඨිතො (සී॰ ස්යා॰)</n> ථෙරො ගාථං අභාසිත්ථාති।
sub:3:කඞ්ඛාරෙවතත්ථෙරගාථා
gax:3:“පඤ්ඤං <pb T=.261/> <pb P=.2/> ඉමං පස්ස තථාගතානං, අග්ගි යථා පජ්ජලිතො නිසීථෙ।
gae:ආලොකදා චක්ඛුදදා භවන්ති, යෙ ආගතානං විනයන්ති කඞ්ඛ”න්ති॥
bod:ඉත්ථං සුදං ආයස්මා කඞ්ඛාරෙවතො ථෙරො ගාථං අභාසිත්ථාති।
sub:4:පුණ්ණත්ථෙරගාථා
gax:4:“සම්භිරෙව සමාසෙථ, පණ්ඩිතෙහත්ථදස්සිභි।
gax:අත්ථං මහන්තං ගම්භීරං, දුද්දසං නිපුණං අණුං।
gae:ධීරා සමධිගච්ඡන්ති, අප්පමත්තා විචක්ඛණා”ති॥
bod:ඉත්ථං සුදං ආයස්මා පුණ්ණො මන්තාණිපුත්තො <n>මන්තානිපුත්තො (ස්යා॰ ක॰)</n> ථෙරො ගාථං අභාසිත්ථාති।
sub:5:දබ්බත්ථෙරගාථා
gax:5:“යො <pb V=.163/> දුද්දමියො දමෙන දන්තො, දබ්බො සන්තුසිතො විතිණ්ණකඞ්ඛො।
gae:විජිතාවී අපෙතභෙරවො හි, දබ්බො සො පරිනිබ්බුතො ඨිතත්තො”ති॥
bod:ඉත්ථං සුදං ආයස්මා දබ්බො ථෙරො ගාථං අභාසිත්ථාති।
sub:6:සීතවනියත්ථෙරගාථා
gax:6:“යො <pb M=.221/> සීතවනං උපගා භික්ඛු, එකො සන්තුසිතො සමාහිතත්තො।
gae:විජිතාවී අපෙතලොමහංසො, රක්ඛං කායගතාසතිං ධිතිමා”ති॥
bod:ඉත්ථං සුදං ආයස්මා සීතවනියො ථෙරො ගාථං අභාසිත්ථාති।
sub:7:භල්ලියත්ථෙරගාථා
gax:7:“යොපානුදී <pb T=.262/> මච්චුරාජස්ස සෙනං, නළසෙතුංව සුදුබ්බලං මහොඝො।
gae:විජිතාවී අපෙතභෙරවො හි, දන්තො සො පරිනිබ්බුතො ඨිතත්තො”ති॥
bod:ඉත්ථං සුදං ආයස්මා භල්ලියො ථෙරො ගාථං අභාසිත්ථාති।
sub:8:වීරත්ථෙරගාථා
gax:8:“යො දුද්දමියො දමෙන දන්තො, වීරො සන්තුසිතො විතිණ්ණකඞ්ඛො।
gae:විජිතාවී අපෙතලොමහංසො, වීරො සො පරිනිබ්බුතො ඨිතත්තො”ති॥
bod:ඉත්ථං සුදං ආයස්මා වීරො ථෙරො ගාථං අභාසිත්ථාති।
sub:9:පිලින්දවච්ඡත්ථෙරගාථා
gax:9:“ස්වාගතං න දුරාගතං <n>නාපගතං (සී॰ ස්යා॰)</n>, නයිදං දුමන්තිතං මම।
gae:සංවිභත්තෙසු ධම්මෙසු, යං සෙට්ඨං තදුපාගමි”න්ති॥
bod:ඉත්ථං සුදං ආයස්මා පිලින්දවච්ඡො <n>පිලින්දිවච්ඡො (සී॰)</n> ථෙරො ගාථං අභාසිත්ථාති।
sub:10:පුණ්ණමාසත්ථෙරගාථා
gax:10:“විහරි <pb M=.222/> <pb V=.164/> <pb P=.3/> අපෙක්ඛං ඉධ වා හුරං වා, යො වෙදඌඌ සමිතො යතත්තො।
gae:සබ්බෙසු ධම්මෙසු අනූපලිත්තො, ලොකස්ස ජඤ්ඤා උදයබ්බයඤ්චා”ති॥
bod:ඉත්ථං සුදං ආයස්මා පුණ්ණමාසො ථෙරො ගාථං අභාසිත්ථාති।
cen:වග්ගො පඨමො නිට්ඨිතො।
bod:තස්සුද්දානං –
gax:සුභූති <pb T=.263/> කොට්ඨිකො ථෙරො, කඞ්ඛාරෙවතසම්මතො।
gax:මන්තාණිපුත්තො දබ්බො ච, සීතවනියො ච භල්ලියො।
gae:වීරො පිලින්දවච්ඡො ච, පුණ්ණමාසො තමොනුදොති॥
tit:2:දුතියවග්ගො
sub:1:චූළවච්ඡත්ථෙරගාථා
gax:11:“පාමොජ්ජබහුලො භික්ඛු, ධම්මෙ බුද්ධප්පවෙදිතෙ।
gae:අධිගච්ඡෙ පදං සන්තං, සඞ්ඛාරූපසමං සුඛ”න්ති॥
cen:… චූළවච්ඡො <n>චූලගවච්ඡො (සී॰)</n> ථෙරො…।
sub:2:මහාවච්ඡත්ථෙරගාථා
gax:12:“පඤ්ඤාබලී සීලවතූපපන්නො, සමාහිතො ඣානරතො සතීමා।
gae:යදත්ථියං භොජනං භුඤ්ජමානො, කඞ්ඛෙථ කාලං ඉධ වීතරාගො”ති॥
cen:… මහාවච්ඡො <n>මහාගවච්ඡො (සී॰)</n> ථෙරො…।
sub:3:වනවච්ඡත්ථෙරගාථා
gax:13:“නීලබ්භවණ්ණා <pb M=.223/> රුචිරා, සීතවාරී සුචින්ධරා।
gae:ඉන්දගොපකසඤ්ඡන්නා, තෙ සෙලා රමයන්ති ම”න්ති॥
cen:… වනවච්ඡො ථෙරො…।
sub:4:සිවකසාමණෙරගාථා
gax:14:“උපජ්ඣායො <pb V=.165/> මං අවච, ඉතො ගච්ඡාම සීවක।
gax:ගාමෙ <pb T=.264/> මෙ වසති කායො, අරඤ්ඤං මෙ ගතො මනො।
gae:සෙමානකොපි ගච්ඡාමි, නත්ථි සඞ්ගො විජානත”න්ති॥
cen:… සිවකො සාමණෙරො…।
sub:5:කුණ්ඩධානත්ථෙරගාථා
gax:15:“පඤ්ච ඡින්දෙ පඤ්ච ජහෙ, පඤ්ච චුත්තරි භාවයෙ।
gae:පඤ්චසඞ්ගාතිගො භික්ඛු, ඔඝතිණ්ණොති වුච්චතී”ති॥
cen:… කුණ්ඩධානො ථෙරො…।
sub:6:බෙලට්ඨසීසත්ථෙරගාථා
gax:16:“යථාපි භද්දො ආජඤ්ඤො, නඞ්ගලාවත්තනී සිඛී।
gax:ගච්ඡති අප්පකසිරෙන, එවං රත්තින්දිවා මම।
gae:ගච්ඡන්ති අප්පකසිරෙන, සුඛෙ ලද්ධෙ නිරාමිසෙ”ති॥
cen:… බෙලට්ඨසීසො ථෙරො…।
sub:7:දාසකත්ථෙරගාථා
gax:17:“මිද්ධී <pb P=.4/> යදා හොති මහග්ඝසො ච, නිද්දායිතා සම්පරිවත්තසායී।
gae:මහාවරාහොව නිවාපපුට්ඨො, පුනප්පුනං ගබ්භමුපෙති මන්දො”ති॥
cen:… දාසකො ථෙරො…।
sub:8:සිඞ්ගාලපිතුත්ථෙරගාථා
gax:18:“අහු <pb M=.224/> බුද්ධස්ස දායාදො, භික්ඛු භෙසකළාවනෙ।
gax:කෙවලං අට්ඨිසඤ්ඤාය, අඵරී පථවිං <n>පඨවිං (සී॰ ස්යා॰)</n> ඉමං।
gae:මඤ්ඤෙහං කාමරාගං සො, ඛිප්පමෙව පහිස්සතී”ති <n>පහීයභි (සබ්බත්ථ පාළියං)</n>॥
cen:… සිඞ්ගාලපිතා <n>සීගාලපිතා (සී॰)</n> ථෙරො…।
sub:9:කුලත්ථෙරගාථා
gax:19:<n>ධ॰ ප॰ 80, 145 ධම්මපදෙපි</n> “උදකං <pb V=.166/> හි නයන්ති නෙත්තිකා, උසුකාරා නමයන්ති <n>දමයන්ති (ක॰)</n> තෙජනං।
gae:දාරුං <pb T=.265/> නමයන්ති තච්ඡකා, අත්තානං දමයන්ති සුබ්බතා”ති॥
cen:… කුලො <n>කුණ්ඩලො (සී॰), කුළො (ස්යා॰ ක॰)</n> ථෙරො…।
sub:10:අජිතත්ථෙරගාථා
gax:20:“මරණෙ මෙ භයං නත්ථි, නිකන්ති නත්ථි ජීවිතෙ।
gae:සන්දෙහං නික්ඛිපිස්සාමි, <b>සම්පජානො</b> පටිස්සතො”ති <n>පතිස්සතොති (සී॰ ස්යා॰)</n>। ।
cen:… අජිතො ථෙරො …।
cen:වග්ගො දුතියො නිට්ඨිතො।
bod:තස්සුද්දානං –
gax:චූළවච්ඡො මහාවච්ඡො, වනවච්ඡො ච සීවකො।
gax:කුණ්ඩධානො ච බෙලට්ඨි, දාසකො ච තතොපරි।
gae:සිඞ්ගාලපිතිකො ථෙරො, කුලො ච අජිතො දසාති॥
tit:3:තතියවග්ගො
sub:1:නිග්රොධත්ථෙරගාථා
gax:21:“නාහං භයස්ස භායාමි, සත්ථා නො අමතස්ස කොවිදො।
gae:යත්ථ භයං නාවතිට්ඨති, තෙන මග්ගෙන වජන්ති භික්ඛවො”ති॥
cen:… නිග්රොධො ථෙරො…।
sub:2:චිත්තකත්ථෙරගාථා
gax:22:“නීලා <pb M=.225/> සුගීවා සිඛිනො, මොරා කාරම්භියං <n>කාරංවියං (සී॰), කාරවියං (ස්යා॰)</n> අභිනදන්ති।
gae:තෙ සීතවාතකීළිතා <n>සීතවාතකද්දිතකලිතා (සී॰), සීතවාතකලිතා (ස්යා॰)</n>, සුත්තං ඣායං <n>ඣානං (ස්යා॰), ඣායිං (?)</n> නිබොධෙන්තී”ති॥
cen:… චිත්තකො ථෙරො…।
sub:3:ගොසාලත්ථෙරගාථා
gax:23:“අහං <pb T=.266/> <pb V=.167/> <pb P=.5/> ඛො වෙළුගුම්බස්මිං, භුත්වාන මධුපායසං।
gax:පදක්ඛිණං සම්මසන්තො, <b>ඛන්ධානං උදයබ්බයං।</b>
gae:සානුං පටිගමිස්සාමි, විවෙකමනුබ්රූහය”න්ති॥
cen:… ගොසාලො ථෙරො…।
sub:4:සුගන්ධත්ථෙරගාථා
gax:24:“අනුවස්සිකො පබ්බජිතො, <b>පස්ස ධම්මසුධම්මතං।</b>
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… සුගන්ධො ථෙරො…।
sub:5:නන්දියත්ථෙරගාථා
gax:25:“ඔභාසජාතං ඵලගං, චිත්තං යස්ස අභිණ්හසො।
gae:තාදිසං භික්ඛුමාසජ්ජ, කණ්හ දුක්ඛං නිගච්ඡසී”ති॥
cen:… නන්දියො ථෙරො…।
sub:6:අභයත්ථෙරගාථා
gax:26:“සුත්වා සුභාසිතං වාචං, බුද්ධස්සාදිච්චබන්ධුනො।
gae:පච්චබ්යධිං හි නිපුණං, වාලග්ගං උසුනා යථා”ති॥
cen:… අභයො ථෙරො…।
sub:7:ලොමසකඞ්ගියත්ථෙරගාථා
gax:27:“දබ්බං <pb M=.226/> කුසං පොටකිලං, උසීරං මුඤ්ජපබ්බජං।
gae:උරසා පනුදිස්සාමි, විවෙකමනුබ්රූහය”න්ති॥
cen:… ලොමසකඞ්ගියො ථෙරො…।
sub:8:ජම්බුගාමිකපුත්තත්ථෙරගාථා
gax:28:“කච්චි <pb V=.168/> නො වත්ථපසුතො, කච්චි නො භූසනාරතො।
gae:කච්චි සීලමයං ගන්ධං, කිං ත්වං වායසි <n>කච්චි සීලමයං ගන්ධං, ත්වං වාසි (ස්යා॰)</n> නෙතරා පජා”ති॥
cen:… ජම්බුගාමිකපුත්තො ථෙරො…।
sub:9:හාරිතත්ථෙරගාථා
gax:29:“සමුන්නමයමත්තානං, උසුකාරොව තෙජනං।
gae:චිත්තං <pb T=.267/> උජුං කරිත්වාන, අවිජ්ජං භින්ද හාරිතා”ති॥
cen:… හාරිතො ථෙරො…।
sub:10:උත්තියත්ථෙරගාථා
gax:30:“ආබාධෙ මෙ සමුප්පන්නෙ, සති මෙ උදපජ්ජථ।
gae:ආබාධො මෙ සමුප්පන්නො, කාලො මෙ නප්පමජ්ජිතු”න්ති॥
cen:… උත්තියො ථෙරො…।
cen:වග්ගො තතියො නිට්ඨිතො।
bod:තස්සුද්දානං –
gax:නිග්රොධො චිත්තකො ථෙරො, ගොසාලථෙරො සුගන්ධො।
gax:නන්දියො අභයො ථෙරො, ථෙරො ලොමසකඞ්ගියො।
gae:ජම්බුගාමිකපුත්තො ච, හාරිතො උත්තියො ඉසීති॥
tit:4:චතුත්ථවග්ගො
sub:1:ගහ්වරතීරියත්ථෙරගාථා
gax:31:“ඵුට්ඨො <pb M=.227/> <pb P=.6/> ඩංසෙහි මකසෙහි, අරඤ්ඤස්මිං බ්රහාවනෙ।
gae:නාගො සංගාමසීසෙව, <b>සතො තත්රාධිවාසයෙ”ති</b>॥
cen:… ගහ්වරතීරියො ථෙරො…।
sub:2:සුප්පියත්ථෙරගාථා
gax:32:“අජරං <pb V=.169/> ජීරමානෙන, තප්පමානෙන නිබ්බුතිං।
gae:නිමියං <n>නිම්මිස්සං (සී॰), නිරාමිසං (ස්යා॰), නිමිනෙය්යං (?)</n> පරමං සන්තිං, යොගක්ඛෙමං අනුත්තර”න්ති॥
cen:… සුප්පියො ථෙරො…।
sub:3:සොපාකත්ථෙරගාථා
gax:33:“යථාපි <pb T=.268/> එකපුත්තස්මිං, පියස්මිං කුසලී සියා।
gae:එවං සබ්බෙසු පාණෙසු, සබ්බත්ථ කුසලො සියා”ති॥
cen:… සොපාකො ථෙරො…।
sub:4:පොසියත්ථෙරගාථා
gax:34:“අනාසන්නවරා එතා, නිච්චමෙව විජානතා।
gax:ගාමා අරඤ්ඤමාගම්ම, තතො ගෙහං උපාවිසි <n>උපාවිසිං (සී॰)</n>।
gae:තතො උට්ඨාය පක්කාමි, අනාමන්තෙත්වා <n>අනාමන්තිය (සී॰)</n> පොසියො”ති॥
cen:… පොසියො ථෙරො…।
sub:5:සාමඤ්ඤකානිත්ථෙරගාථා
gax:35:“සුඛං සුඛත්ථො ලභතෙ තදාචරං, කිත්තිඤ්ච පප්පොති යසස්ස වඩ්ඪති।
gae:යො අරියමට්ඨඞ්ගිකමඤ්ජසං උජුං, භාවෙති මග්ගං අමතස්ස පත්තියා”ති॥
cen:… සාමඤ්ඤකානිත්ථෙරො…।
sub:6:කුමාපුත්තත්ථෙරගාථා
gax:36:“සාධු <pb M=.228/> සුතං සාධු චරිතකං, සාධු සදා අනිකෙතවිහාරො।
gae:අත්ථපුච්ඡනං පදක්ඛිණකම්මං, එතං සාමඤ්ඤමකිඤ්චනස්සා”ති॥
cen:… කුමාපුත්තො ථෙරො…।
sub:7:කුමාපුත්තසහායකත්ථෙරගාථා
gax:37:“නානාජනපදං යන්ති, විචරන්තා අසඤ්ඤතා।
gax:සමාධිඤ්ච විරාධෙන්ති, කිංසු රට්ඨචරියා කරිස්සති।
gae:තස්මා විනෙය්ය සාරම්භං, ඣායෙය්ය අපුරක්ඛතො”ති॥
cen:… කුමාපුත්තත්ථෙරස්ස සහායකො ථෙරො…।
sub:8:ගවම්පතිත්ථෙරගාථා
gax:38:“යො <pb T=.269/> <pb V=.170/> ඉද්ධියා සරභුං අට්ඨපෙසි, සො ගවම්පති අසිතො අනෙජො।
gae:තං සබ්බසඞ්ගාතිගතං මහාමුනිං, දෙවා නමස්සන්ති භවස්ස පාරගු”න්ති॥
cen:… ගවම්පතිත්ථෙරො…।
sub:9:තිස්සත්ථෙරගාථා
gax:39:<n>සං॰ නි॰ 1.21, 97</n>“සත්තියා විය ඔමට්ඨො, ඩය්හමානොව <n>ඩය්හමානෙව (සබ්බත්ථ)</n> මත්ථකෙ।
gae:කාමරාගප්පහානාය, සතො භික්ඛු පරිබ්බජෙ”ති॥
cen:… තිස්සො ථෙරො…।
sub:10:වඩ්ඪමානත්ථෙරගාථා
gax:40:“සත්තියා <pb P=.7/> විය ඔමට්ඨො, ඩය්හමානොව මත්ථකෙ।
gae:භවරාගප්පහානාය, සතො භික්ඛු පරිබ්බජෙ”ති॥
cen:… වඩ්ඪමානො ථෙරො…।
cen:වග්ගො චතුත්ථො නිට්ඨිතො।
bod:තස්සුද්දානං –
gax:ගහ්වරතීරියො <pb M=.229/> සුප්පියො, සොපාකො චෙව පොසියො।
gax:සාමඤ්ඤකානි කුමාපුත්තො, කුමාපුත්තසහායකො।
gae:ගවම්පති තිස්සත්ථෙරො, වඩ්ඪමානො මහායසොති॥
tit:5:පඤ්චමවග්ගො
sub:1:සිරිවඩ්ඪත්ථෙරගාථා
gax:41:“විවරමනුපතන්ති <pb T=.270/> විජ්ජුතා, වෙභාරස්ස ච පණ්ඩවස්ස ච।
gae:නගවිවරගතො ච ඣායති, පුත්තො අප්පටිමස්ස තාදිනො”ති॥
cen:… සිරිවඩ්ඪො ථෙරො…।
sub:2:ඛදිරවනියත්ථෙරගාථා
gax:42:“චාලෙ <pb V=.171/> උපචාලෙ සීසූපචාලෙ ( ) <n>(චාලා උපචාලා, සීසූපචාලා) (ක॰)</n> පතිස්සතා <n>පටිස්සතිකා (ස්යා॰ ක॰)</n> නු ඛො විහරථ।
gae:ආගතො වො වාලං විය වෙධී”ති॥
cen:… ඛදිරවනියො ථෙරො…।
sub:3:සුමඞ්ගලත්ථෙරගාථා
gax:43:“සුමුත්තිකො සුමුත්තිකො සාහු, සුමුත්තිකොම්හි තීහි ඛුජ්ජකෙහි।
gae:අසිතාසු මයා නඞ්ගලාසු, මයා ඛුද්දකුද්දාලාසු මයා॥
gax:යදිපි ඉධමෙව ඉධමෙව, අථ වාපි අලමෙව අලමෙව।
gae:ඣාය සුමඞ්ගල ඣාය සුමඞ්ගල, අප්පමත්තො විහර සුමඞ්ගලා”ති॥
cen:… සුමඞ්ගලො ථෙරො…।
sub:4:සානුත්ථෙරගාථා
gax:44:<n>සං॰ නි॰ 1.239</n> “මතං වා අම්ම රොදන්ති, යො වා ජීවං න දිස්සති।
gae:ජීවන්තං මං අම්ම පස්සන්තී, කස්මා මං අම්ම රොදසී”ති॥
cen:… සානුත්ථෙරො…।
sub:5:රමණීයවිහාරිත්ථෙරගාථා
gax:45:“යථාපි <pb M=.230/> භද්දො ආජඤ්ඤො, ඛලිත්වා පතිතිට්ඨති।
gae:එවං <pb T=.271/> දස්සනසම්පන්නං, සම්මාසම්බුද්ධසාවක”න්ති॥
cen:… රමණීයවිහාරිත්ථෙරො…।
sub:6:සමිද්ධිත්ථෙරගාථා
gax:46:“සද්ධායාහං පබ්බජිතො, අගාරස්මානගාරියං।
gax:<b>සති පඤ්ඤා</b> ච මෙ වුඩ්ඪා, චිත්තඤ්ච සුසමාහිතං।
gae:කාමං කරස්සු රූපානි, නෙව මං බ්යාධයිස්සසී”ති <n>බාධයිස්සසීති (සී॰), බ්යාථයිස්සසීති (?)</n>॥
cen:… සමිද්ධිත්ථෙරො…।
sub:7:උජ්ජයත්ථෙරගාථා
gax:47:“නමො <pb V=.172/> <pb P=.8/> තෙ බුද්ධ වීරත්ථු, විප්පමුත්තොසි සබ්බධි।
gae:තුය්හාපදානෙ විහරං, විහරාමි අනාසවො”ති॥
cen:… උජ්ජයො ථෙරො…।
sub:8:සඤ්ජයත්ථෙරගාථා
gax:48:“යතො අහං පබ්බජිතො, අගාරස්මානගාරියං।
gae:නාභිජානාමි සඞ්කප්පං, අනරියං දොසසංහිත”න්ති॥
cen:… සඤ්ජයො ථෙරො…।
sub:9:රාමණෙය්යකත්ථෙරගාථා
gax:49:“චිහචිහාභිනදිතෙ <n>විහවිහාභිනදිතෙ (සී॰ ස්යා॰)</n>, සිප්පිකාභිරුතෙහි ච।
gae:න මෙ තං ඵන්දති චිත්තං, එකත්තනිරතං හි මෙ”ති॥
cen:… රාමණෙය්යකො ථෙරො…।
sub:10:විමලත්ථෙරගාථා
gax:50:“ධරණී <pb M=.231/> ච සිඤ්චති වාති, මාලුතො විජ්ජුතා චරති නභෙ।
gae:උපසමන්ති විතක්කා, චිත්තං සුසමාහිතං මමා”ති॥
cen:… විමලො ථෙරො…।
cen:වග්ගො පඤ්චමො නිට්ඨිතො।
bod:තස්සුද්දානං –
gax:සිරීවඩ්ඪො රෙවතො ථෙරො, සුමඞ්ගලො සානුසව්හයො <pb T=.272/>।
gax:රමණීයවිහාරී ච, සමිද්ධිඋජ්ජයසඤ්ජයා।
gae:රාමණෙය්යො ච සො ථෙරො, විමලො ච රණඤ්ජහොති॥
tit:6:ඡට්ඨවග්ගො
sub:1:ගොධිකත්ථෙරගාථා
gax:51:“වස්සති <pb V=.173/> දෙවො යථා සුගීතං, ඡන්නා මෙ කුටිකා සුඛා නිවාතා।
gae:චිත්තං සුසමාහිතඤ්ච මය්හං, අථ චෙ පත්ථයසි පවස්ස දෙවා”ති॥
cen:… ගොධිකො ථෙරො…।
sub:2:සුබාහුත්ථෙරගාථා
gax:52:“වස්සති දෙවො යථා සුගීතං, ඡන්නා මෙ කුටිකා සුඛා නිවාතා।
gae:<b>චිත්තං සුසමාහිතඤ්ච කායෙ,</b> අථ චෙ පත්ථයසි පවස්ස දෙවා”ති॥
cen:… සුබාහුත්ථෙරො…।
sub:3:වල්ලියත්ථෙරගාථා
gax:53:“වස්සති දෙවො යථා සුගීතං, ඡන්නා මෙ කුටිකා සුඛා නිවාතා।
gae:තස්සං විහරාමි අප්පමත්තො, අථ චෙ පත්ථයසි පවස්ස දෙවා”ති॥
cen:… වල්ලියො ථෙරො…।
sub:4:උත්තියත්ථෙරගාථා
gax:54:“වස්සති <pb M=.232/> <pb P=.9/> දෙවො යථා සුගීතං, ඡන්නා මෙ කුටිකා සුඛා නිවාතා।
gae:තස්සං විහරාමි අදුතියො, අථ චෙ පත්ථයසි පවස්ස දෙවා”ති॥
cen:… උත්තියො ථෙරො…।
sub:5:අඤ්ජනවනියත්ථෙරගාථා
gax:55:“ආසන්දිං <pb T=.273/> කුටිකං කත්වා, ඔගය්හ අඤ්ජනං වනං।
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… අඤ්ජනවනියො ථෙරො…।
sub:6:කුටිවිහාරිත්ථෙරගාථා
gax:56:“කො <pb V=.174/> කුටිකායං භික්ඛු කුටිකායං, වීතරාගො සුසමාහිතචිත්තො।
gae:එවං ජානාහි ආවුසො, අමොඝා තෙ කුටිකා කතා”ති॥
cen:… කුටිවිහාරිත්ථෙරො…।
sub:7:දුතියකුටිවිහාරිත්ථෙරගාථා
gax:57:“අයමාහු පුරාණියා කුටි, අඤ්ඤං පත්ථයසෙ නවං කුටිං।
gae:ආසං කුටියා විරාජය, දුක්ඛා භික්ඛු පුන නවා කුටී”ති॥
cen:… දුතියකුටිවිහාරිත්ථෙරො…।
sub:8:රමණීයකුටිකත්ථෙරගාථා
gax:58:“රමණීයා මෙ කුටිකා, සද්ධාදෙය්යා මනොරමා।
gae:න මෙ අත්ථො කුමාරීහි, යෙසං අත්ථො තහිං ගච්ඡථ නාරියො”ති॥
cen:… රමණීයකුටිකො ථෙරො…।
sub:9:කොසලවිහාරිත්ථෙරගාථා
gax:59:“සද්ධායාහං <pb M=.233/> පබ්බජිතො, අරඤ්ඤෙ මෙ කුටිකා කතා।
gae:අප්පමත්තො ච ආතාපී, සම්පජානො පතිස්සතො”ති <n>පටිස්සතොති (ක॰)</n>॥
cen:… කොසලවිහාරිත්ථෙරො…।
sub:10:සීවලිත්ථෙරගාථා
gax:60:“තෙ මෙ ඉජ්ඣිංසු සඞ්කප්පා, යදත්ථො පාවිසිං කුටිං।
gae:විජ්ජාවිමුත්තිං පච්චෙසං, මානානුසයමුජ්ජහ”න්ති॥
cen:… සීවලිත්ථෙරො…।
cen:වග්ගො ඡට්ඨො නිට්ඨිතො।
bod:තස්සුද්දානං –
gax:ගොධිකො <pb T=.274/> ච සුබාහු ච, වල්ලියො උත්තියො ඉසි।
gax:අඤ්ජනවනියො ථෙරො, දුවෙ කුටිවිහාරිනො।
gae:රමණීයකුටිකො ච, කොසලව්හයසීවලීති॥
tit:7:සත්තමවග්ගො
sub:1:වප්පත්ථෙරගාථා
gax:61:“පස්සති <pb V=.175/> පස්සො පස්සන්තං, අපස්සන්තඤ්ච පස්සති।
gae:අපස්සන්තො අපස්සන්තං, පස්සන්තඤ්ච න පස්සතී”ති॥
cen:… වප්පො ථෙරො…।
sub:2:වජ්ජිපුත්තත්ථෙරගාථා
gax:62:“එකකා <pb P=.10/> මයං අරඤ්ඤෙ විහරාම, අපවිද්ධංව වනස්මිං දාරුකං।
gae:තස්ස මෙ බහුකා පිහයන්ති, නෙරයිකා විය සග්ගගාමින”න්ති॥
cen:… වජ්ජිපුත්තො ථෙරො…।
sub:3:පක්ඛත්ථෙරගාථා
gax:63:“චුතා <pb M=.234/> පතන්ති පතිතා, ගිද්ධා ච පුනරාගතා।
gae:කතං කිච්චං රතං රම්මං, සුඛෙනන්වාගතං සුඛ”න්ති॥
cen:… පක්ඛො ථෙරො…।
sub:4:විමලකොණ්ඩඤ්ඤත්ථෙරගාථා
gax:64:“දුමව්හයාය උප්පන්නො, ජාතො පණ්ඩරකෙතුනා।
gae:කෙතුහා <pb T=.275/> කෙතුනායෙව, මහාකෙතුං පධංසයී”ති॥
cen:… විමලකොණ්ඩඤ්ඤො ථෙරො…।
sub:5:උක්ඛෙපකතවච්ඡත්ථෙරගාථා
gax:65:“උක්ඛෙපකතවච්ඡස්ස, සඞ්කලිතං බහූහි වස්සෙහි।
gae:තං භාසති ගහට්ඨානං, සුනිසින්නො උළාරපාමොජ්ජො”ති॥
cen:… උක්ඛෙපකතවච්ඡො ථෙරො…।
sub:6:මෙඝියත්ථෙරගාථා
gax:66:“අනුසාසි <pb V=.176/> මහාවීරො, සබ්බධම්මාන පාරගූ।
gax:තස්සාහං ධම්මං සුත්වාන, විහාසිං සන්තිකෙ සතො।
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… මෙඝියො ථෙරො…।
sub:7:එකධම්මසවනීයත්ථෙරගාථා
gax:67:“කිලෙසා ඣාපිතා මය්හං, භවා සබ්බෙ සමූහතා।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… එකධම්මසවනීයො ථෙරො…।
sub:8:එකුදානියත්ථෙරගාථා
gax:68:<n>උදා॰ 37; පාචි॰ 153</n> “අධිචෙතසො අප්පමජ්ජතො, මුනිනො මොනපථෙසු සික්ඛතො।
gae:සොකා න භවන්ති තාදිනො, උපසන්තස්ස සදා සතීමතො”ති॥
cen:… එකුදානියො ථෙරො…।
sub:9:ඡන්නත්ථෙරගාථා
gax:69:“සුත්වාන <pb M=.235/> ධම්මං මහතො මහාරසං, සබ්බඤ්ඤුතඤ්ඤාණවරෙන දෙසිතං।
gae:මග්ගං පපජ්ජිං <n>පපජ්ජං (ක॰)</n> අමතස්ස පත්තියා, සො යොගක්ඛෙමස්ස පථස්ස කොවිදො”ති॥
cen:… ඡන්නො ථෙරො…।
sub:10:පුණ්ණත්ථෙරගාථා
gax:70:“සීලමෙව <pb T=.276/> <pb P=.11/> ඉධ අග්ගං, පඤ්ඤවා පන උත්තමො।
gae:මනුස්සෙසු ච දෙවෙසු, සීලපඤ්ඤාණතො ජය”න්ති॥
cen:… පුණ්ණො ථෙරො…।
cen:වග්ගො සත්තමො නිට්ඨිතො।
bod:තස්සුද්දානං <pb V=.177/> –
gax:වප්පො ච වජ්ජිපුත්තො ච, පක්ඛො විමලකොණ්ඩඤ්ඤො।
gax:උක්ඛෙපකතවච්ඡො ච, මෙඝියො එකධම්මිකො।
gae:එකුදානියඡන්නා ච, පුණ්ණත්ථෙරො මහබ්බලොති॥
tit:8:අට්ඨමවග්ගො
sub:1:වච්ඡපාලත්ථෙරගාථා
gax:71:“සුසුඛුමනිපුණත්ථදස්සිනා, මතිකුසලෙන නිවාතවුත්තිනා।
gae:සංසෙවිතවුද්ධසීලිනා <n>සංසෙවිතබුද්ධසීලිනා (ක॰)</n>, නිබ්බානං න හි තෙන දුල්ලභ”න්ති॥
cen:… වච්ඡපාලො ථෙරො…।
sub:2:ආතුමත්ථෙරගාථා
gax:72:“යථා <pb M=.236/> කළීරො සුසු වඩ්ඪිතග්ගො, දුන්නික්ඛමො හොති පසාඛජාතො।
gae:එවං අහං භරියායානිතාය, අනුමඤ්ඤං <pb T=.277/> මං පබ්බජිතොම්හි දානී”ති॥
cen:… ආතුමො ථෙරො…।
sub:3:මාණවත්ථෙරගාථා
gax:73:“ජිණ්ණඤ්ච දිස්වා දුඛිතඤ්ච බ්යාධිතං, මතඤ්ච දිස්වා ගතමායුසඞ්ඛයං।
gae:තතො අහං නික්ඛමිතූන පබ්බජිං, පහාය කාමානි මනොරමානී”ති॥
cen:… මාණවො ථෙරො…।
sub:4:සුයාමනත්ථෙරගාථා
gax:74:“කාමච්ඡන්දො ච බ්යාපාදො, ථිනමිද්ධඤ්ච <n>ථීනමිද්ධඤ්ච (සී॰ ස්යා॰)</n> භික්ඛුනො।
gae:උද්ධච්චං විචිකිච්ඡා ච, සබ්බසොව න විජ්ජතී”ති॥
cen:… සුයාමනො ථෙරො…।
sub:5:සුසාරදත්ථෙරගාථා
gax:75:“සාධු සුවිහිතාන දස්සනං, කඞ්ඛා ඡිජ්ජති බුද්ධි වඩ්ඪති।
gae:බාලම්පි කරොන්ති පණ්ඩිතං, තස්මා සාධු සතං සමාගමො”ති॥
cen:… සුසාරදො ථෙරො…।
sub:6:පියඤ්ජහත්ථෙරගාථා
gax:76:“උප්පතන්තෙසු <pb V=.178/> නිපතෙ, නිපතන්තෙසු උප්පතෙ।
gae:වසෙ අවසමානෙසු, රමමානෙසු නො රමෙ”ති॥
cen:… පියඤ්ජහො ථෙරො…।
sub:7:හත්ථාරොහපුත්තත්ථෙරගාථා
gax:77:“ඉදං <pb M=.237/> <pb P=.12/> පුරෙ චිත්තමචාරි චාරිකං, යෙනිච්ඡකං යත්ථකාමං යථාසුඛං।
gae:තදජ්ජහං නිග්ගහෙස්සාමි යොනිසො, හත්ථිප්පභින්නං විය අඞ්කුසග්ගහො”ති॥
cen:… හත්ථාරොහපුත්තො ථෙරො…।
sub:8:මෙණ්ඩසිරත්ථෙරගාථා
gax:78:“අනෙකජාතිසංසාරං <pb T=.278/>, සන්ධාවිස්සං අනිබ්බිසං।
gae:තස්ස මෙ දුක්ඛජාතස්ස, දුක්ඛක්ඛන්ධො අපරද්ධො”ති॥
cen:… මෙණ්ඩසිරො ථෙරො…।
sub:9:රක්ඛිතත්ථෙරගාථා
gax:79:“සබ්බො රාගො පහීනො මෙ, සබ්බො දොසො සමූහතො।
gae:සබ්බො මෙ විගතො මොහො, සීතිභූතොස්මි නිබ්බුතො”ති॥
cen:… රක්ඛිතො ථෙරො…।
sub:10:උග්ගත්ථෙරගාථා
gax:80:“යං <pb M=.238/> මයා පකතං කම්මං, අප්පං වා යදි වා බහුං।
gae:සබ්බමෙතං පරික්ඛීණං, නත්ථි දානි පුනබ්භවො”ති॥
cen:… උග්ගො ථෙරො…।
cen:වග්ගො අට්ඨමො නිට්ඨිතො।
bod:තස්සුද්දානං –
gax:වච්ඡපාලො ච යො ථෙරො, ආතුමො මාණවො ඉසි।
gax:සුයාමනො සුසාරදො, ථෙරො යො ච පියඤ්ජහො।
gae:ආරොහපුත්තො මෙණ්ඩසිරො, රක්ඛිතො උග්ගසව්හයොති॥
tit:9:නවමවග්ගො
sub:1:සමිතිගුත්තත්ථෙරගාථා
gax:81:“යං <pb V=.179/> මයා පකතං පාපං, පුබ්බෙ අඤ්ඤාසු ජාතිසු।
gae:ඉධෙව තං වෙදනීයං, වත්ථු අඤ්ඤං න විජ්ජතී”ති॥
cen:… සමිතිගුත්තො ථෙරො…।
sub:2:කස්සපත්ථෙරගාථා
gax:82:“යෙන <pb T=.279/> යෙන සුභික්ඛානි, සිවානි අභයානි ච।
gae:තෙන පුත්තක ගච්ඡස්සු, මා සොකාපහතො භවා”ති॥
cen:… කස්සපො ථෙරො…।
sub:3:සීහත්ථෙරගාථා
gax:83:“සීහප්පමත්තො විහර, රත්තින්දිවමතන්දිතො।
gae:භාවෙහි කුසලං ධම්මං, ජහ සීඝං සමුස්සය”න්ති॥
cen:… සීහො ථෙරො…।
sub:4:නීතත්ථෙරගාථා
gax:84:“සබ්බරත්තිං <pb P=.13/> සුපිත්වාන, දිවා සඞ්ගණිකෙ රතො।
gae:කුදාස්සු නාම දුම්මෙධො, දුක්ඛස්සන්තං කරිස්සතී”ති॥
cen:… නීතො ථෙරො…।
sub:5:සුනාගත්ථෙරගාථා
gax:85:“චිත්තනිමිත්තස්ස කොවිදො, පවිවෙකරසං විජානිය।
gae:ඣායං නිපකො පතිස්සතො, අධිගච්ඡෙය්ය සුඛං නිරාමිස”න්ති॥
cen:… සුනාගො ථෙරො…।
sub:6:නාගිතත්ථෙරගාථා
gax:86:“ඉතො <pb V=.180/> බහිද්ධා පුථු අඤ්ඤවාදිනං, මග්ගො න නිබ්බානගමො යථා අයං।
gae:ඉතිස්සු සඞ්ඝං භගවානුසාසති, සත්ථා සයං පාණිතලෙව දස්සය”න්ති॥
cen:… නාගිතො ථෙරො…।
sub:7:පවිට්ඨත්ථෙරගාථා
gax:87:“ඛන්ධා <pb M=.239/> දිට්ඨා යථාභූතං, භවා සබ්බෙ පදාලිතා।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… පවිට්ඨො ථෙරො…।
sub:8:අජ්ජුනත්ථෙරගාථා
gax:88:“අසක්ඛිං <pb T=.280/> වත අත්තානං, උද්ධාතුං උදකා ථලං।
gae:වුය්හමානො මහොඝෙව, සච්චානි පටිවිජ්ඣහ”න්ති॥
cen:… අජ්ජුනො ථෙරො…।
sub:9:(පඨම)-දෙවසභත්ථෙරගාථා
gax:89:“උත්තිණ්ණා පඞ්කපලිපා, පාතාලා පරිවජ්ජිතා।
gae:මුත්තො ඔඝා ච ගන්ථා ච, සබ්බෙ මානා විසංහතා”ති॥
cen:… දෙවසභො ථෙරො…।
sub:10:සාමිදත්තත්ථෙරගාථා
gax:90:“පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… සාමිදත්තො ථෙරො…।
cen:වග්ගො නවමො නිට්ඨිතො।
bod:තස්සුද්දානං –
gax:ථෙරො සමිතිගුත්තො ච, කස්සපො සීහසව්හයො।
gax:නීතො සුනාගො නාගිතො, පවිට්ඨො අජ්ජුනො ඉසි।
gae:දෙවසභො ච යො ථෙරො, සාමිදත්තො මහබ්බලොති॥
tit:10:දසමවග්ගො
sub:1:පරිපුණ්ණකත්ථෙරගාථා
gax:91:“න <pb V=.181/> තථා මතං සතරසං, සුධන්නං යං මයජ්ජ පරිභුත්තං।
gae:අපරිමිතදස්සිනා ගොතමෙන, බුද්ධෙන දෙසිතො ධම්මො”ති॥
cen:… පරිපුණ්ණකො ථෙරො…।
sub:2:විජයත්ථෙරගාථා
gax:92:“යස්සාසවා <pb T=.281/> <pb M=.240/> <pb P=.14/> පරික්ඛීණා, ආහාරෙ ච අනිස්සිතො।
gax:සුඤ්ඤතා අනිමිත්තො ච, විමොක්ඛො යස්ස ගොචරො।
gae:ආකාසෙව සකුන්තානං, පදං තස්ස දුරන්නය”න්ති॥
cen:… විජයො ථෙරො…।
sub:3:එරකත්ථෙරගාථා
gax:93:“දුක්ඛා කාමා එරක, න සුඛා කාමා එරක।
gax:යො කාමෙ කාමයති, දුක්ඛං සො කාමයති එරක।
gae:යො කාමෙ න කාමයති, දුක්ඛං සො න කාමයති එරකා”ති॥
cen:… එරකො ථෙරො…।
sub:4:මෙත්තජිත්ථෙරගාථා
gax:94:“නමො හි තස්ස භගවතො, සක්යපුත්තස්ස සිරීමතො।
gae:තෙනායං අග්ගප්පත්තෙන, අග්ගධම්මො <n>අග්ගො ධම්මො (සී॰)</n> සුදෙසිතො”ති॥
cen:… මෙත්තජි ථෙරො…।
sub:5:චක්ඛුපාලත්ථෙරගාථා
gax:95:“අන්ධොහං හතනෙත්තොස්මි, කන්තාරද්ධානපක්ඛන්දො <n>පක්ඛන්නො (සී॰), පක්කන්තො (ස්යා॰ සී॰ අට්ඨ॰)</n>।
gae:සයමානොපි ගච්ඡිස්සං, න සහායෙන පාපෙනා”ති॥
cen:… චක්ඛුපාලො ථෙරො…।
sub:6:ඛණ්ඩසුමනත්ථෙරගාථා
gax:96:“එකපුප්ඵං <pb V=.182/> චජිත්වාන, අසීති <n>අසීතිං (සී॰)</n> වස්සකොටියො।
gae:සග්ගෙසු පරිචාරෙත්වා, සෙසකෙනම්හි නිබ්බුතො”ති॥
cen:… ඛණ්ඩසුමනො ථෙරො…।
sub:7:තිස්සත්ථෙරගාථා
gax:97:“හිත්වා සතපලං කංසං, සොවණ්ණං සතරාජිකං।
gae:අග්ගහිං මත්තිකාපත්තං, ඉදං දුතියාභිසෙචන”න්ති॥
cen:… තිස්සො ථෙරො…।
sub:8:අභයත්ථෙරගාථා
gax:98:“රූපං <pb T=.282/> <pb M=.241/> දිස්වා සති මුට්ඨා, පියං නිමිත්තං මනසිකරොතො।
gax:සාරත්තචිත්තො වෙදෙති, තඤ්ච අජ්ඣොස තිට්ඨති।
gae:තස්ස වඩ්ඪන්ති ආසවා, භවමූලොපගාමිනො”ති <n>භවමූලා භවගාමිනොති (සී॰ ක॰)</n>॥
cen:… අභයො ථෙරො…।
sub:9:උත්තියත්ථෙරගාථා
gax:99:“සද්දං සුත්වා සති මුට්ඨා, පියං නිමිත්තං මනසිකරොතො।
gax:සාරත්තචිත්තො වෙදෙති, තඤ්ච අජ්ඣොස තිට්ඨති।
gae:තස්ස වඩ්ඪන්ති ආසවා, සංසාරං උපගාමිනො”ති॥
cen:… උත්තියො ථෙරො…।
sub:10:(දුතිය)-දෙවසභත්ථෙරගාථා
gax:100:“සම්මප්පධානසම්පන්නො, සතිපට්ඨානගොචරො।
gae:විමුත්තිකුසුමසඤ්ඡන්නො, පරිනිබ්බිස්සත්යනාසවො”ති॥
cen:… දෙවසභො ථෙරො…।
cen:වග්ගො දසමො නිට්ඨිතො।
bod:තස්සුද්දානං –
gax:පරිපුණ්ණකො ච විජයො, එරකො මෙත්තජී මුනි।
gax:චක්ඛුපාලො ඛණ්ඩසුමනො, තිස්සො ච අභයො තථා।
gae:උත්තියො ච මහාපඤ්ඤො, ථෙරො දෙවසභොපි චාති॥
tit:11:එකාදසමවග්ගො
sub:1:බෙලට්ඨානිකත්ථෙරගාථා
gax:101:“හිත්වා <pb V=.183/> <pb P=.15/> ගිහිත්තං අනවොසිතත්තො, මුඛනඞ්ගලී ඔදරිකො කුසීතො।
gae:මහාවරාහොව <pb T=.283/> නිවාපපුට්ඨො, පුනප්පුනං ගබ්භමුපෙති මන්දො”ති॥
cen:… බෙලට්ඨානිකො ථෙරො…।
sub:2:සෙතුච්ඡත්ථෙරගාථා
gax:102:“මානෙන <pb M=.242/> වඤ්චිතාසෙ, සඞ්ඛාරෙසු සංකිලිස්සමානාසෙ।
gae:ලාභාලාභෙන මථිතා, සමාධිං නාධිගච්ඡන්තී”ති॥
cen:… සෙතුච්ඡො ථෙරො…।
sub:3:බන්ධුරත්ථෙරගාථා
gax:103:“නාහං එතෙන අත්ථිකො, සුඛිතො ධම්මරසෙන තප්පිතො।
gae:පිත්වා <n>පීත්වාන (සී॰ ස්යා॰)</n> රසග්ගමුත්තමං, න ච කාහාමි විසෙන සන්ථව”න්ති॥
cen:… බන්ධුරො <n>බන්ධනො (ක॰)</n> ථෙරො…।
sub:4:ඛිතකත්ථෙරගාථා
gax:104:“ලහුකො වත මෙ කායො, ඵුට්ඨො ච පීතිසුඛෙන විපුලෙන।
gae:තූලමිව එරිතං මාලුතෙන, පිලවතීව මෙ කායො”ති॥
cen:… ඛිතකො ථෙරො…।
sub:5:මලිතවම්භත්ථෙරගාථා
gax:105:“උක්කණ්ඨිතොපි න වසෙ, රමමානොපි පක්කමෙ।
gae:න ත්වෙවානත්ථසංහිතං, වසෙ වාසං විචක්ඛණො”ති॥
cen:… මලිතවම්භො ථෙරො…।
sub:6:සුහෙමන්තත්ථෙරගාථා
gax:106:“සතලිඞ්ගස්ස <pb V=.184/> අත්ථස්ස, සතලක්ඛණධාරිනො।
gae:එකඞ්ගදස්සී දුම්මෙධො, සතදස්සී ච පණ්ඩිතො”ති॥
cen:… සුහෙමන්තො ථෙරො…।
sub:7:ධම්මසවත්ථෙරගාථා
gax:107:“පබ්බජිං <pb M=.243/> තුලයිත්වාන, අගාරස්මානගාරියං।
gae:තිස්සො <pb T=.284/> විජ්ජා අනුප්පත්තා, කතං බුද්ධස්ස සාසන”න්ති॥
cen:… ධම්මසවො ථෙරො…।
sub:8:ධම්මසවපිතුත්ථෙරගාථා
gax:108:“ස වීසවස්සසතිකො, පබ්බජිං අනගාරියං।
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… ධම්මසවපිතු ථෙරො…।
sub:9:සඞ්ඝරක්ඛිතත්ථෙරගාථා
gax:109:“න <pb P=.16/> නූනායං පරමහිතානුකම්පිනො, රහොගතො අනුවිගණෙති සාසනං।
gae:තථාහයං විහරති පාකතින්ද්රියො, මිගී යථා තරුණජාතිකා වනෙ”ති॥
cen:… සඞ්ඝරක්ඛිතො ථෙරො…।
sub:10:උසභත්ථෙරගාථා
gax:110:“නගා නගග්ගෙසු සුසංවිරූළ්හා, උදග්ගමෙඝෙන නවෙන සිත්තා।
gae:විවෙකකාමස්ස අරඤ්ඤසඤ්ඤිනො, ජනෙති භිය්යො උසභස්ස කල්යත”න්ති॥
cen:… උසභො ථෙරො…।
cen:වග්ගො එකාදසමො නිට්ඨිතො।
bod:තස්සුද්දානං –
gax:බෙලට්ඨානිකො සෙතුච්ඡො, බන්ධුරො ඛිතකො ඉසි।
gax:මලිතවම්භො සුහෙමන්තො, ධම්මසවො ධම්මසවපිතා।
gae:සඞ්ඝරක්ඛිතත්ථෙරො <pb T=.285/> ච, උසභො ච මහාමුනීති॥
tit:12:ද්වාදසමවග්ගො
sub:1:ජෙන්තත්ථෙරගාථා
gax:111:“දුප්පබ්බජ්ජං <pb M=.244/> <pb V=.185/> වෙ දුරධිවාසා ගෙහා, ධම්මො ගම්භීරො දුරධිගමා භොගා।
gae:කිච්ඡා වුත්ති නො ඉතරීතරෙනෙව, යුත්තං චින්තෙතුං සතතමනිච්චත”න්ති॥
cen:… ජෙන්තො ථෙරො…।
sub:2:වච්ඡගොත්තත්ථෙරගාථා
gax:112:“තෙවිජ්ජොහං මහාඣායී, චෙතොසමථකොවිදො।
gae:සදත්ථො මෙ අනුප්පත්තො, කතං බුද්ධස්ස සාසන”න්ති॥
cen:… වච්ඡගොත්තො ථෙරො…।
sub:3:වනවච්ඡත්ථෙරගාථා
gax:113:“අච්ඡොදිකා පුථුසිලා,ගොනඞ්ගුලමිගායුතා।
gae:අම්බුසෙවාලසඤ්ඡන්නා, තෙ සෙලා රමයන්ති ම”න්ති॥
cen:… වනවච්ඡො ථෙරො…।
sub:4:අධිමුත්තත්ථෙරගාථා
gax:114:“කායදුට්ඨුල්ලගරුනො, හිය්යමානම්හි <n>හීයමානම්හි (සී॰)</n> ජීවිතෙ।
gae:සරීරසුඛගිද්ධස්ස, කුතො සමණසාධුතා”ති॥
cen:… අධිමුත්තො ථෙරො…।
sub:5:මහානාමත්ථෙරගාථා
gax:115:“එසාවහිය්යසෙ පබ්බතෙන, බහුකුටජසල්ලකිකෙන <n>සල්ලකිතෙන (සී॰), සල්ලරිකෙන (ස්යා॰)</n>।
gax:නෙසාදකෙන <pb T=.286/> ගිරිනා, යසස්සිනා පරිච්ඡදෙනා”ති॥
cen:… මහානාමො ථෙරො…।
sub:6:පාරාපරියත්ථෙරගාථා
gax:116:“ඡඵස්සායතනෙ <pb M=.245/> <pb V=.186/> <pb P=.17/> හිත්වා, ගුත්තද්වාරො සුසංවුතො।
gae:අඝමූලං වමිත්වාන, පත්තො මෙ ආසවක්ඛයො”ති॥
cen:… පාරාපරියො <n>පාරාසරියො (සී॰), පාරංපරියො (ක॰)</n> ථෙරො …।
sub:7:යසත්ථෙරගාථා
gax:117:“සුවිලිත්තො සුවසනො,සබ්බාභරණභූසිතො।
gae:තිස්සො විජ්ජා අජ්ඣගමිං, කතං බුද්ධස්ස සාසන”න්ති॥
cen:… යසො ථෙරො…।
sub:8:කිමිලත්ථෙරගාථා
gax:118:“අභිසත්තොව නිපතති, වයො රූපං අඤ්ඤමිව තථෙව සන්තං।
gax:තස්සෙව සතො අවිප්පවසතො, අඤ්ඤස්සෙව සරාමි අත්තාන”න්ති॥
cen:… කිමිලො <n>කිම්බිලො (සී॰ ස්යා॰)</n> ථෙරො…।
sub:9:වජ්ජිපුත්තත්ථෙරගාථා
gax:119:“රුක්ඛමූලගහනං පසක්කිය, නිබ්බානං හදයස්මිං ඔපිය।
gax:ඣාය ගොතම මා ච පමාදො, කිං තෙ බිළිබිළිකා කරිස්සතී”ති॥
cen:… වජ්ජිපුත්තො ථෙරො…।
sub:10:ඉසිදත්තත්ථෙරගාථා
gax:120:“පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා।
gae:දුක්ඛක්ඛයො <pb T=.287/> අනුප්පත්තො,පත්තො මෙ ආසවක්ඛයො”ති॥
cen:… ඉසිදත්තො ථෙරො…।
cen:වග්ගො ද්වාදසමො නිට්ඨිතො।
bod:තස්සුද්දානං <pb V=.187/> –
gax:ජෙන්තො <pb M=.246/> ච වච්ඡගොත්තො ච, වච්ඡො ච වනසව්හයො।
gax:අධිමුත්තො මහානාමො, පාරාපරියො යසොපි ච।
gae:කිමිලො වජ්ජිපුත්තො ච, ඉසිදත්තො මහායසොති॥
cen:එකකනිපාතො නිට්ඨිතො।
bod:තත්රුද්දානං –
gax:වීසුත්තරසතං ථෙරා, කතකිච්චා අනාසවා।
gae:එකකෙව නිපාතම්හි, සුසඞ්ගීතා මහෙසිභීති॥
