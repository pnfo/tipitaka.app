cha:9:අසඞ්ඛතසංයුත්තං
tit:1:පඨමවග්ගො
sub:1:කායගතාසතිසුත්තං
bod:366:සාවත්ථිනිදානං <pb V=2.334/> <pb M=2.535/>। “අසඞ්ඛතඤ්ච <pb T=4.441/> වො, භික්ඛවෙ, දෙසෙස්සාමි අසඞ්ඛතගාමිඤ්ච මග්ගං। තං සුණාථ। කතමඤ්ච, භික්ඛවෙ, අසඞ්ඛතං? යො, භික්ඛවෙ, රාගක්ඛයො දොසක්ඛයො මොහක්ඛයො – ඉදං වුච්චති, භික්ඛවෙ, අසඞ්ඛතං। කතමො ච, භික්ඛවෙ, අසඞ්ඛතගාමිමග්ගො? කායගතාසති। අයං වුච්චති, භික්ඛවෙ, අසඞ්ඛතගාමිමග්ගො”।
bod:“ඉති ඛො, භික්ඛවෙ, දෙසිතං වො මයා අසඞ්ඛතං, දෙසිතො අසඞ්ඛතගාමිමග්ගො। යං, භික්ඛවෙ, සත්ථාරා කරණීයං සාවකානං හිතෙසිනා අනුකම්පකෙන අනුකම්පං උපාදාය, කතං වො තං මයා। එතානි, භික්ඛවෙ, රුක්ඛමූලානි, එතානි සුඤ්ඤාගාරානි। ඣායථ <n>නිජ්ඣායථ (ක॰)</n>, භික්ඛවෙ, මා පමාදත්ථ; මා පච්ඡා විප්පටිසාරිනො අහුවත්ථ। අයං වො අම්හාකං අනුසාසනී”ති। පඨමං।
sub:2:සමථවිපස්සනාසුත්තං
bod:367:“අසඞ්ඛතඤ්ච <pb P=4.360/> වො, භික්ඛවෙ, දෙසෙස්සාමි අසඞ්ඛතගාමිඤ්ච මග්ගං। තං සුණාථ। කතමඤ්ච, භික්ඛවෙ, අසඞ්ඛතං? යො, භික්ඛවෙ, රාගක්ඛයො දොසක්ඛයො මොහක්ඛයො – ඉදං වුච්චති, භික්ඛවෙ, අසඞ්ඛතං। කතමො ච, භික්ඛවෙ, අසඞ්ඛතගාමිමග්ගො? සමථො ච විපස්සනා ච। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। දුතියං।
sub:3:සවිතක්කසවිචාරසුත්තං
bod:368:“කතමො <pb T=4.442/> <pb V=2.335/> ච, භික්ඛවෙ, අසඞ්ඛතගාමිමග්ගො? සවිතක්කසවිචාරො සමාධි, අවිතක්කවිචාරමත්තො සමාධි, අවිතක්කඅවිචාරො සමාධි – අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। තතියං।
sub:4:සුඤ්ඤතසමාධිසුත්තං
bod:369:“කතමො <pb M=2.536/> ච, භික්ඛවෙ, අසඞ්ඛතගාමිමග්ගො? සුඤ්ඤතො සමාධි, අනිමිත්තො සමාධි, අප්පණිහිතො සමාධි – අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। චතුත්ථං।
sub:5:සතිපට්ඨානසුත්තං
bod:370:“කතමො ච, භික්ඛවෙ, අසඞ්ඛතගාමිමග්ගො? චත්තාරො සතිපට්ඨානා। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। පඤ්චමං।
sub:6:සම්මප්පධානසුත්තං
bod:371:“කතමො ච, භික්ඛවෙ, අසඞ්ඛතගාමිමග්ගො? චත්තාරො සම්මප්පධානා। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। ඡට්ඨං।
sub:7:ඉද්ධිපාදසුත්තං
bod:372:“කතමො ච, භික්ඛවෙ, අසඞ්ඛතගාමිමග්ගො? චත්තාරො ඉද්ධිපාදා। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। සත්තමං।
sub:8:ඉන්ද්රියසුත්තං
bod:373:“කතමො <pb V=2.336/> <pb P=4.361/> ච, භික්ඛවෙ, අසඞ්ඛතගාමිමග්ගො? පඤ්චින්ද්රියානි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। අට්ඨමං।
sub:9:බලසුත්තං
bod:374:“කතමො ච, භික්ඛවෙ, අසඞ්ඛතගාමිමග්ගො? පඤ්ච බලානි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। නවමං।
sub:10:බොජ්ඣඞ්ගසුත්තං
bod:375:“කතමො ච, භික්ඛවෙ, අසඞ්ඛතගාමිමග්ගො? සත්ත බොජ්ඣඞ්ගා। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…। දසමං।
sub:11:මග්ගඞ්ගසුත්තං
bod:376:“කතමො <pb M=2.537/> ච, භික්ඛවෙ, අසඞ්ඛතගාමිමග්ගො? අරියො අට්ඨඞ්ගිකො මග්ගො। අයං වුච්චති, භික්ඛවෙ, අසඞ්ඛතගාමිමග්ගො। ඉති ඛො, භික්ඛවෙ <pb T=4.443/>, දෙසිතං වො මයා අසඞ්ඛතං, දෙසිතො අසඞ්ඛතගාමිමග්ගො। යං, භික්ඛවෙ, සත්ථාරා කරණීයං සාවකානං හිතෙසිනා අනුකම්පකෙන අනුකම්පං උපාදාය කතං වො තං මයා। එතානි, භික්ඛවෙ, රුක්ඛමූලානි, එතානි සුඤ්ඤාගාරානි। ඣායථ, භික්ඛවෙ, මා පමාදත්ථ; මා පච්ඡා විප්පටිසාරිනො අහුවත්ථ। අයං වො අම්හාකං අනුසාසනී”ති। එකාදසමං।
cen:පඨමො වග්ගො।
bod:තස්සුද්දානං –
gax:කායො <pb V=2.337/> සමථො සවිතක්කො, සුඤ්ඤතො සතිපට්ඨානා।
gax:සම්මප්පධානා ඉද්ධිපාදා, ඉන්ද්රියබලබොජ්ඣඞ්ගා।
gae:මග්ගෙන එකාදසමං, තස්සුද්දානං පවුච්චති॥
tit:2:දුතියවග්ගො
sub:1:අසඞ්ඛතසුත්තං
bod:377:“අසඞ්ඛතඤ්ච <pb T=4.444/> <pb P=4.362/> වො, භික්ඛවෙ, දෙසෙස්සාමි අසඞ්ඛතගාමිඤ්ච මග්ගං। තං සුණාථ। කතමඤ්ච, භික්ඛවෙ, අසඞ්ඛතං? යො, භික්ඛවෙ, රාගක්ඛයො දොසක්ඛයො මොහක්ඛයො – ඉදං වුච්චති, භික්ඛවෙ, අසඞ්ඛතං। කතමො ච, භික්ඛවෙ, අසඞ්ඛතගාමිමග්ගො? සමථො। අයං වුච්චති, භික්ඛවෙ, අසඞ්ඛතගාමිමග්ගො। ඉති ඛො, භික්ඛවෙ, දෙසිතං වො මයා අසඞ්ඛතං, දෙසිතො අසඞ්ඛතගාමිමග්ගො। යං, භික්ඛවෙ, සත්ථාරා කරණීයං සාවකානං හිතෙසිනා අනුකම්පකෙන අනුකම්පං උපාදාය, කතං වො තං මයා। එතානි, භික්ඛවෙ, රුක්ඛමූලානි, එතානි සුඤ්ඤාගාරානි। ඣායථ, භික්ඛවෙ, මා පමාදත්ථ; මා පච්ඡා විප්පටිසාරිනො අහුවත්ථ। අයං වො අම්හාකං අනුසාසනීති।
bod:“අසඞ්ඛතඤ්ච <pb M=2.538/> වො, භික්ඛවෙ, දෙසෙස්සාමි අසඞ්ඛතගාමිඤ්ච මග්ගං। තං සුණාථ। කතමඤ්ච, භික්ඛවෙ, අසඞ්ඛතං? යො, භික්ඛවෙ, රාගක්ඛයො දොසක්ඛයො මොහක්ඛයො – ඉදං වුච්චති, භික්ඛවෙ, අසඞ්ඛතං। කතමො ච, භික්ඛවෙ, අසඞ්ඛතගාමිමග්ගො? විපස්සනා। අයං වුච්චති, භික්ඛවෙ, අසඞ්ඛතගාමිමග්ගො। ඉති ඛො, භික්ඛවෙ, දෙසිතං වො මයා අසඞ්ඛතං…පෙ॰… අයං වො අම්හාකං අනුසාසනීති।
bod:“කතමො ච, භික්ඛවෙ, අසඞ්ඛතගාමිමග්ගො? සවිතක්කො <pb P=4.363/> සවිචාරො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb T=4.445/> ච, භික්ඛවෙ, අසඞ්ඛතගාමිමග්ගො? අවිතක්කො <pb V=2.338/> විචාරමත්තො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? අවිතක්කො අවිචාරො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? සුඤ්ඤතො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? අනිමිත්තො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? අප්පණිහිතො සමාධි। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු කායෙ කායානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු වෙදනාසු වෙදනානුපස්සී විහරති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb P=4.364/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු චිත්තෙ චිත්තානුපස්සී…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb T=4.446/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු ධම්මෙසු ධම්මානුපස්සී විහරති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු අනුප්පන්නානං පාපකානං අකුසලානං ධම්මානං අනුප්පාදා ඡන්දං ජනෙති වායමති වීරියං ආරභති චිත්තං පග්ගණ්හාති පදහති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු උප්පන්නානං <pb M=2.539/> පාපකානං අකුසලානං ධම්මානං පහානා ඡන්දං ජනෙති වායමති වීරියං ආරභති චිත්තං පග්ගණ්හාති පදහති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු අනුප්පන්නානං කුසලානං ධම්මානං උප්පාදා ඡන්දං ජනෙති වායමති වීරියං ආරභති <pb V=2.339/> චිත්තං පග්ගණ්හාති පදහති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු උප්පන්නානං කුසලානං ධම්මානං ඨිතියා <pb P=4.365/> අසම්මොසාය භිය්යොභාවාය වෙපුල්ලාය භාවනාය පාරිපූරියා ඡන්දං ජනෙති වායමති වීරියං ආරභති චිත්තං පග්ගණ්හාති පදහති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො <pb T=4.447/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු ඡන්දසමාධිපධානසඞ්ඛාරසමන්නාගතං ඉද්ධිපාදං භාවෙති। අයං වුච්චති, භික්ඛවෙ, අසඞ්ඛතගාමිමග්ගො …පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු වීරියසමාධිපධානසඞ්ඛාරසමන්නාගතං ඉද්ධිපාදං භාවෙති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු චිත්තසමාධිපධානසඞ්ඛාරසමන්නාගතං ඉද්ධිපාදං භාවෙති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු වීමංසසමාධිපධානසඞ්ඛාරසමන්නාගතං ඉද්ධිපාදං භාවෙති। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සද්ධින්ද්රියං භාවෙති විවෙකනිස්සිතං විරාගනිස්සිතං නිරොධනිස්සිතං වොස්සග්ගපරිණාමිං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb P=4.366/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු වීරියින්ද්රියං භාවෙති විවෙකනිස්සිතං…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සතින්ද්රියං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb T=4.448/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සමාධින්ද්රියං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු පඤ්ඤින්ද්රියං භාවෙති විවෙකනිස්සිතං විරාගනිස්සිතං <pb M=2.540/> නිරොධනිස්සිතං වොස්සග්ගපරිණාමිං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො <pb V=2.340/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සද්ධාබලං භාවෙති විවෙකනිස්සිතං…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු වීරියබලං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සතිබලං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb P=4.367/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සමාධිබලං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු පඤ්ඤාබලං භාවෙති විවෙකනිස්සිතං විරාගනිස්සිතං නිරොධනිස්සිතං වොස්සග්ගපරිණාමිං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සතිසම්බොජ්ඣඞ්ගං භාවෙති…පෙ॰… අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb T=4.449/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු ධම්මවිචයසම්බොජ්ඣඞ්ගං භාවෙති…පෙ॰… වීරියසම්බොජ්ඣඞ්ගං භාවෙති…පෙ॰… පීතිසම්බොජ්ඣඞ්ගං භාවෙති…පෙ॰… පස්සද්ධිසම්බොජ්ඣඞ්ගං භාවෙති…පෙ॰… සමාධිසම්බොජ්ඣඞ්ගං භාවෙති…පෙ॰… උපෙක්ඛාසම්බොජ්ඣඞ්ගං භාවෙති විවෙකනිස්සිතං විරාගනිස්සිතං නිරොධනිස්සිතං වොස්සග්ගපරිණාමිං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰…।
bod:“කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සම්මාදිට්ඨිං භාවෙති විවෙකනිස්සිතං විරාගනිස්සිතං නිරොධනිස්සිතං වොස්සග්ගපරිණාමිං। අයං වුච්චති, භික්ඛවෙ, අසඞ්ඛතගාමිමග්ගො…පෙ॰… කතමො <pb P=4.368/> ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සම්මාසඞ්කප්පං භාවෙති <pb V=2.341/> …පෙ॰… සම්මාවාචං භාවෙති…පෙ॰… සම්මාකම්මන්තං භාවෙති…පෙ॰… සම්මාආජීවං භාවෙති…පෙ॰… සම්මාවායාමං භාවෙති…පෙ॰… සම්මාසතිං භාවෙති…පෙ॰… අසඞ්ඛතඤ්ච වො භික්ඛවෙ, දෙසෙස්සාමි අසඞ්ඛතගාමිඤ්ච මග්ගං। තං සුණාථ। කතමඤ්ච, භික්ඛවෙ, අසඞ්ඛතං…පෙ॰…? කතමො ච, භික්ඛවෙ, අසඞ්ඛතගාමිමග්ගො? ඉධ, භික්ඛවෙ, භික්ඛු සම්මාසමාධිං භාවෙති විවෙකනිස්සිතං විරාගනිස්සිතං නිරොධනිස්සිතං වොස්සග්ගපරිණාමිං <pb M=2.541/>। අයං වුච්චති, භික්ඛවෙ, අසඞ්ඛතගාමිමග්ගො। ඉති ඛො, භික්ඛවෙ, දෙසිතං වො මයා අසඞ්ඛතං, දෙසිතො අසඞ්ඛතගාමිමග්ගො। යං, භික්ඛවෙ, සත්ථාරා කරණීයං සාවකානං හිතෙසිනා අනුකම්පකෙන අනුකම්පං උපාදාය, කතං වො තං මයා। එතානි, භික්ඛවෙ, රුක්ඛමූලානි, එතානි සුඤ්ඤාගාරානි। ඣායථ, භික්ඛවෙ, මා පමාදත්ථ; මා පච්ඡා <pb T=4.450/> විප්පටිසාරිනො අහුවත්ථ। අයං වො අම්හාකං අනුසාසනී”ති। පඨමං।
sub:2:අනතසුත්තං
bod:378:“අනතඤ්ච වො, භික්ඛවෙ, දෙසෙස්සාමි, අනතගාමිඤ්ච මග්ගං। තං සුණාථ। කතමඤ්ච, භික්ඛවෙ, අනතං…පෙ॰…”। (යථා අසඞ්ඛතං තථා විත්ථාරෙතබ්බං)। දුතියං।
sub:3-32:අනාසවාදිසුත්තං
bod:379-408:“අනාසවඤ්ච <pb P=4.369/> වො, භික්ඛවෙ, දෙසෙස්සාමි අනාසවගාමිඤ්ච මග්ගං। තං සුණාථ। කතමඤ්ච, භික්ඛවෙ, අනාසවං…පෙ॰… සච්චඤ්ච වො, භික්ඛවෙ, දෙසෙස්සාමි සච්චගාමිඤ්ච මග්ගං। තං සුණාථ। කතමඤ්ච, භික්ඛවෙ, සච්චං…පෙ॰… පාරඤ්ච වො, භික්ඛවෙ, දෙසෙස්සාමි පාරගාමිඤ්ච මග්ගං। තං සුණාථ। කතමඤ්ච, භික්ඛවෙ, පාරං…පෙ॰… නිපුණඤ්ච වො, භික්ඛවෙ, දෙසෙස්සාමි නිපුණගාමිඤ්ච මග්ගං। තං සුණාථ। කතමඤ්ච, භික්ඛවෙ, නිපුණං…පෙ॰… සුදුද්දසඤ්ච වො, භික්ඛවෙ, දෙසෙස්සාමි සුදුද්දසගාමිඤ්ච මග්ගං। තං සුණාථ। කතමඤ්ච, භික්ඛවෙ, සුදුද්දසං…පෙ॰… අජජ්ජරඤ්ච වො, භික්ඛවෙ, දෙසෙස්සාමි අජජ්ජරගාමිඤ්ච <pb V=2.342/> මග්ගං। තං සුණාථ। කතමඤ්ච, භික්ඛවෙ, අජජ්ජරං…පෙ॰… ධුවඤ්ච <pb P=4.370/> වො, භික්ඛවෙ, දෙසෙස්සාමි ධුවගාමිඤ්ච මග්ගං। තං සුණාථ। කතමඤ්ච, භික්ඛවෙ, ධුවං…පෙ॰… අපලොකිතඤ්ච වො, භික්ඛවෙ, දෙසෙස්සාමි අපලොකිතගාමිඤ්ච මග්ගං। තං සුණාථ। කතමඤ්ච, භික්ඛවෙ, අපලොකිතං…පෙ॰… අනිදස්සනඤ්ච <pb T=4.451/> වො, භික්ඛවෙ, දෙසෙස්සාමි අනිදස්සනගාමිඤ්ච මග්ගං। තං සුණාථ। කතමඤ්ච, භික්ඛවෙ, අනිදස්සනං…පෙ॰… නිප්පපඤ්චඤ්ච වො, භික්ඛවෙ, දෙසෙස්සාමි නිප්පපඤ්චගාමිඤ්ච මග්ගං। තං සුණාථ। කතමඤ්ච, භික්ඛවෙ, නිප්පපඤ්චං…පෙ॰…?
bod:“සන්තඤ්ච වො, භික්ඛවෙ, දෙසෙස්සාමි සන්තගාමිඤ්ච මග්ගං। තං සුණාථ। කතමඤ්ච, භික්ඛවෙ, සන්තං…පෙ॰… අමතඤ්ච වො, භික්ඛවෙ, දෙසෙස්සාමි අමතගාමිඤ්ච මග්ගං। තං සුණාථ। කතමඤ්ච, භික්ඛවෙ, අමතං…පෙ॰… පණීතඤ්ච වො, භික්ඛවෙ, දෙසෙස්සාමි පණීතගාමිඤ්ච මග්ගං। තං සුණාථ। කතමඤ්ච, භික්ඛවෙ, පණීතං…පෙ॰… සිවඤ්ච වො, භික්ඛවෙ <pb M=2.542/>, දෙසෙස්සාමි සිවගාමිඤ්ච මග්ගං। තං සුණාථ। කතමඤ්ච, භික්ඛවෙ, සිවං…පෙ॰… ඛෙමඤ්ච <pb P=4.371/> වො, භික්ඛවෙ, දෙසෙස්සාමි ඛෙමගාමිඤ්ච මග්ගං। තං සුණාථ। කතමඤ්ච, භික්ඛවෙ, ඛෙමං…පෙ॰… තණ්හාක්ඛයඤ්ච වො, භික්ඛවෙ, දෙසෙස්සාමි තණ්හාක්ඛයගාමිඤ්ච මග්ගං। තං සුණාථ। කතමඤ්ච, භික්ඛවෙ, තණ්හාක්ඛයං…පෙ॰…?
bod:“අච්ඡරියඤ්ච වො, භික්ඛවෙ, දෙසෙස්සාමි අච්ඡරියගාමිඤ්ච මග්ගං। තං සුණාථ। කතමඤ්ච, භික්ඛවෙ, අච්ඡරියං…පෙ॰… අබ්භුතඤ්ච වො, භික්ඛවෙ, දෙසෙස්සාමි අබ්භුතගාමිඤ්ච මග්ගං। තං සුණාථ। කතමඤ්ච, භික්ඛවෙ, අබ්භුතං…පෙ॰… අනීතිකඤ්ච <pb T=4.452/> වො, භික්ඛවෙ, දෙසෙස්සාමි අනීතිකගාමිඤ්ච මග්ගං। තං සුණාථ। කතමඤ්ච, භික්ඛවෙ, අනීතිකං…පෙ॰… අනීතිකධම්මඤ්ච වො, භික්ඛවෙ, දෙසෙස්සාමි අනීතිකධම්මගාමිඤ්ච මග්ගං। තං සුණාථ। කතමඤ්ච, භික්ඛවෙ, අනීතිකධම්මං…පෙ॰… නිබ්බානඤ්ච වො, භික්ඛවෙ, දෙසෙස්සාමි නිබ්බානගාමිඤ්ච මග්ගං। තං සුණාථ। කතමඤ්ච, භික්ඛවෙ, නිබ්බානං…පෙ॰… අබ්යාපජ්ඣඤ්ච <n>අබ්යාපජ්ඣඤ්ච (සී॰ ස්යා॰ කං॰ පී॰)</n> වො, භික්ඛවෙ, දෙසෙස්සාමි අබ්යාපජ්ඣගාමිඤ්ච මග්ගං। තං සුණාථ। කතමඤ්ච, භික්ඛවෙ, අබ්යාපජ්ඣං…පෙ॰… විරාගඤ්ච වො, භික්ඛවෙ, දෙසෙස්සාමි විරාගගාමිඤ්ච මග්ගං। තං සුණාථ। කතමො ච, භික්ඛවෙ, විරාගො…පෙ॰…?
bod:“සුද්ධිඤ්ච <pb V=2.343/> <pb P=4.372/> වො, භික්ඛවෙ, දෙසෙස්සාමි සුද්ධිගාමිඤ්ච මග්ගං। තං සුණාථ। කතමා ච, භික්ඛවෙ, සුද්ධි…පෙ॰… මුත්තිඤ්ච වො, භික්ඛවෙ, දෙසෙස්සාමි මුත්තිගාමිඤ්ච මග්ගං। තං සුණාථ। කතමා ච, භික්ඛවෙ, මුත්ති…පෙ॰… අනාලයඤ්ච වො, භික්ඛවෙ, දෙසෙස්සාමි අනාලයගාමිඤ්ච මග්ගං। තං සුණාථ। කතමො ච, භික්ඛවෙ, අනාලයො…පෙ॰… දීපඤ්ච වො, භික්ඛවෙ, දෙසෙස්සාමි දීපගාමිඤ්ච මග්ගං। තං සුණාථ। කතමඤ්ච, භික්ඛවෙ, දීපං…පෙ॰… ලෙණඤ්ච වො, භික්ඛවෙ, දෙසෙස්සාමි ලෙණගාමිඤ්ච මග්ගං। තං සුණාථ। කතමඤ්ච, භික්ඛවෙ, ලෙණං…පෙ॰… තාණඤ්ච <pb T=4.453/> වො, භික්ඛවෙ, දෙසෙස්සාමි තාණගාමිඤ්ච මග්ගං। තං සුණාථ। කතමඤ්ච, භික්ඛවෙ, තාණං…පෙ॰… සරණඤ්ච වො, භික්ඛවෙ, දෙසෙස්සාමි සරණගාමිඤ්ච මග්ගං। තං සුණාථ। කතමඤ්ච, භික්ඛවෙ, සරණං…පෙ॰…අනුසාසනී”ති? බාත්තිංසතිමං।
sub:33:පරායනසුත්තං
bod:409:“පරායනඤ්ච <pb P=4.373/> <n>පරායණඤ්ච (පී॰ සී॰ අට්ඨ॰)</n> වො, භික්ඛවෙ, දෙසෙස්සාමි පරායනගාමිඤ්ච මග්ගං। තං සුණාථ। කතමඤ්ච, භික්ඛවෙ, පරායනං? යො, භික්ඛවෙ, රාගක්ඛයො දොසක්ඛයො <pb M=2.543/> මොහක්ඛයො – ඉදං වුච්චති, භික්ඛවෙ, පරායනං। කතමො ච, භික්ඛවෙ, පරායනගාමී මග්ගො? කායගතාසති। අයං වුච්චති, භික්ඛවෙ, පරායනගාමිමග්ගො। ඉති ඛො, භික්ඛවෙ, දෙසිතං වො මයා පරායනං, දෙසිතො පරායනගාමිමග්ගො। යං, භික්ඛවෙ, සත්ථාරා කරණීයං සාවකානං හිතෙසිනා අනුකම්පකෙන අනුකම්පං උපාදාය, කතං වො තං මයා। එතානි, භික්ඛවෙ, රුක්ඛමූලානි, එතානි සුඤ්ඤාගාරානි। ඣායථ, භික්ඛවෙ, මා පමාදත්ථ; මා පච්ඡා විප්පටිසාරිනො අහුවත්ථ। අයං වො අම්හාකං අනුසාසනී”ති। (යථා අසඞ්ඛතං තථා විත්ථාරෙතබ්බං)। තෙත්තිංසතිමං।
cen:දුතියො වග්ගො।
bod:තස්සුද්දානං –
gax:අසඞ්ඛතං අනතං අනාසවං, සච්චඤ්ච පාරං නිපුණං සුදුද්දසං।
gae:අජජ්ජරං ධුවං අපලොකිතං, අනිදස්සනං නිප්පපඤ්ච සන්තං॥
gax:අමතං <pb V=2.344/> පණීතඤ්ච සිවඤ්ච ඛෙමං, තණ්හාක්ඛයො අච්ඡරියඤ්ච අබ්භුතං।
gae:අනීතිකං අනීතිකධම්මං, නිබ්බානමෙතං සුගතෙන දෙසිතං॥
gax:අබ්යාපජ්ඣො <pb T=4.454/> විරාගො ච, සුද්ධි මුත්ති අනාලයො।
gae:දීපො ලෙණඤ්ච තාණඤ්ච, සරණඤ්ච පරායනන්ති॥
cen:අසඞ්ඛතසංයුත්තං සමත්තං।
