cha:6:මොග්ගල්ලානසංයුත්තං
sub:1-8:පඨමජ්ඣානපඤ්හසුත්තාදිවණ්ණනා
bod:332-339:කාමසහගතෙසු <pb M=2.369/> <pb V=2.82/> සඤ්ඤාමනසිකාරෙසු උපට්ඨහන්තෙසු බ්යාපාදාදිසහගතාපි සඤ්ඤාමනසිකාරා යථාපච්චයං උපට්ඨහන්තියෙවාති වුත්තං <b>“කාමසහගතාති පඤ්චනීවරණසහගතා”</b>ති। නීවරණානඤ්හෙත්ථ නිදස්සනමත්තමෙතං, යදිදං කාමග්ගහණං। පහීනාවසෙසා චෙත්ථ නීවරණා වෙදිතබ්බා, තස්මා පඤ්චග්ගහණං න කත්තබ්බං। <b>තස්සා</b>ති මහාමොග්ගල්ලානත්ථෙරස්ස <b>සන්තතො උපට්ඨහිංසු</b> අචිණ්ණවසිතාය। තෙනාහ <b>“හානභාගියං නාම අහොසී”</b>ති। <b>ආරම්මණ…පෙ॰… සහගතන්ති වුත්තං</b> ඉතරෙසං අභාවතො।
cen:පඨමජ්ඣානපඤ්හසුත්තාදිවණ්ණනා නිට්ඨිතා।
sub:9:අනිමිත්තපඤ්හසුත්තවණ්ණනා
bod:340:<b>විපස්සනාසමාධිංයෙව,</b> න ඵලසමාධිං। <b>ඡෙජ්ජකිච්චං න නිප්ඵජ්ජති</b> අවිච්ඡෙදවසෙන අප්පවත්තනතො। <b>නිකන්තී</b>ති විපස්සනං අස්සාදෙන්තී පවත්තතණ්හා। <b>සාධෙතුං නාසක්ඛි</b> උපක්කිලිට්ඨත්තා। <b>නිමිත්තානුසාරී</b>ති නිච්චසුඛඅත්තනිමිත්තානං අපූරණතො රාගදොසමොහනිමිත්තානිපෙත්ථ නිමිත්තානෙව। <b>වුට්ඨාන…පෙ॰… සමාධි</b>න්ති එතෙන යාව මග්ගො නාධිගතො, තාව වුට්ඨානගාමිනිවිපස්සනමනුයුඤ්ජන්තොපි යථාරහං අනිමිත්තං අප්පණිහිතං සුඤ්ඤතං චෙතොසමාධිං අනුයුත්තො විහරතීති වත්තබ්බතං අරහතීති දස්සෙති। <b>විපස්සනාසම්පයුත්ත</b>න්ති විපස්සනාසඞ්ඛාතඤාණසම්පයුත්තං। <b>චෙතොසමාධි</b>න්ති චිත්තසීසෙන විපස්සනාසමාධිමාහ। <b>උපරිමග්ගඵලසමාධි</b>න්ති පඨමමග්ගසමාධිස්ස පගෙව අධිගතත්තා।
cen:අනිමිත්තපඤ්හසුත්තවණ්ණනා නිට්ඨිතා।
sub:10-11:සක්කසුත්තාදිවණ්ණනා
bod:341-342:<b>අවෙච්චප්පසාදෙනා</b>ති <pb M=2.370/> <pb V=2.83/> වත්ථුත්තයං යාථාවතො ඤත්වා උප්පන්නපසාදෙන, මග්ගෙනාගතපසාදෙනාති අත්ථො। සො පන කෙනචි අසංහාරියො අසම්පවෙධීති ආහ <b>“අචලප්පසාදෙනා”</b>ති। <b>අභිභවන්ති</b> අත්තනො පුඤ්ඤානුභාවෙන।
cen:සක්කසුත්තාදිවණ්ණනා නිට්ඨිතා।
cen:මොග්ගල්ලානසංයුත්තවණ්ණනා නිට්ඨිතා।
