cha:සත්තමො පරිච්ඡෙදො
sub:7:භූමිපුග්ගලසම්භවකථා
gax:270:ද්විහෙතුකාහෙතුකානං <pb M=.24/>, න සම්පජ්ජති අප්පනා।
gae:අරහත්තඤ්ච නත්ථීති, නත්ථෙව ජවනක්රියා॥
gax:271:ඤාණපාකා න වත්තන්ති, ජළත්තා මූලසන්ධියා।
gae:ද්විහෙතුකතදාලම්බං, සියා සුගතියං න වා॥
gax:272:තිහෙතුකානං සත්තානං, සමථඤ්ච විපස්සනං।
gae:භාවෙන්තානං පවත්තන්ති, ඡබ්බීසතිපි අප්පනා॥
gax:273:අරහන්තාන සත්තානං, භවන්ති ජවනක්රියා।
gae:යථාභූමිනියාමෙන, ඤාණපාකා ච ලබ්භරෙ॥
gax:274:වජ්ඣා <pb V=.27/> පඨමමග්ගෙන, කඞ්ඛාදිට්ඨියුතා පන।
gae:පටිඝං තතියෙනෙව, කම්මමන්තෙන සාසවං॥
gax:275:තස්මා තෙසං න වත්තන්ති, තානි චිත්තානි සබ්බථා।
gae:මග්ගට්ඨානං තු මග්ගොව, නාඤ්ඤං සම්භොති කිඤ්චිපි॥
gax:276:අහෙතුකවිපාකානි, ලබ්භමානාය වීථියා।
gae:සබ්බථාපි ච සබ්බෙසං, සම්භවන්ති යථාරහං॥
gax:277:පඤ්චද්වාරෙ මනොද්වාරෙ, ධුවමාවජ්ජනද්වයං।
gae:පරිත්තපුඤ්ඤාපුඤ්ඤානි, ලබ්භන්ති ලහුවුත්තිතො॥
gax:278:ක්රියාජවනමප්පනා, නත්ථාපායෙසු කාරණං।
gae:නත්ථි සහෙතුකා පාකා, දුග්ගතත්තා හි සන්ධියා॥
gax:279:බ්රහ්මානං පටිඝං නත්ථි, ඣානවික්ඛම්භිතං තථා।
gae:හෙට්ඨාඣානං විරත්තත්තා, න භාවෙන්ති අරූපිනො॥
gax:280:පුබ්බෙව දිට්ඨසච්චාව, අරියාරූපභූමකා।
gae:තස්මාදිමග්ගො නත්ථෙත්ථ, කායාභාවා සිතං තථා॥
gax:281:සුද්ධාවාසාපි පත්තාව, හෙට්ඨානුත්තරපඤ්චකං।
gae:සත්තපාපපහීනා ච, තස්මා නත්ථෙත්ථ තානි ච॥
gax:282:පඤ්චද්වාරිකචිත්තානි <pb M=.25/>, ද්වාරාභාවෙ න විජ්ජරෙ।
gae:සහෙතුකවිපාකා ච, යථාභූමිවවත්ථිතා॥
gax:283:සම්භවාසම්භවඤ්චෙවං, ඤත්වා පුග්ගලභූමිසු।
gae:ලබ්භමානවසා තත්ථ, චිත්තසඞ්ගහමුද්දිසෙ॥
gax:284:කුසලාදිප්පභෙදා ච, තථා භූමාදිභෙදතො।
gae:වත්ථුද්වාරාරම්මණතො, භූමිපුග්ගලතොපි ච॥
gax:285:විභාගො යො සමුද්දිට්ඨො,
gax:චිත්තානඤ්ච තු සම්භවා।
gax:ඤෙය්යො <pb V=.28/> චෙතසිකානඤ්ච,
gae:සම්පයොගානුසාරතොති॥
cen:ඉති චිත්තවිභාගෙ භූමිපුග්ගලසම්භවකථා නිට්ඨිතා।
cen:සත්තමො පරිච්ඡෙදො।
cen:නිට්ඨිතො ච චිත්තවිභාගො।
