cen:॥ නමො තස්ස භගවතො අරහතො සම්මාසම්බුද්ධස්ස॥
nik:අභිධම්මාවතාරො
cha:ගන්ථාරම්භකථා
gax:1:අනන්තකරුණාපඤ්ඤං <pb P=.1/> <pb M=.1/> <pb V=.1/>, තථාගතමනුත්තරං।
gae:වන්දිත්වා සිරසා බුද්ධං, ධම්මං සාධුගණම්පි ච॥
gax:2:පණ්ඩුකම්බලනාමාය, සිලායාතුලවික්කමො।
gae:නිසින්නො දෙවරාජස්ස, විමලෙ සීතලෙ තලෙ॥
gax:3:යං දෙවදෙවො දෙවානං, දෙවදෙවෙහි පූජිතො।
gae:දෙසෙසි දෙවලොකස්මිං, ධම්මං දෙවපුරක්ඛතො॥
gax:4:තත්ථාහං <pb V=.2/> පාටවත්ථාය, භික්ඛූනං පිටකුත්තමෙ।
gae:අභිධම්මාවතාරන්තු, මධුරං මතිවඩ්ඪනං॥
gax:5:තාළං මොහකවාටස්ස, විඝාටනමනුත්තරං।
gae:භික්ඛූනං පවිසන්තානං, අභිධම්මමහාපුරං॥
gax:6:සුදුත්තරං තරන්තානං, අභිධම්මමහොදධිං।
gae:සුදුත්තරං තරන්තානං, තරංව මකරාකරං॥
gax:7:ආභිධම්මිකභික්ඛූනං, හත්ථසාරමනුත්තරං।
gae:පවක්ඛාමි සමාසෙන, තං සුණාථ සමාහිතා॥
