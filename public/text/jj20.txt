cha:20:තමාලපුප්ඵියවග්ගො
sub:1-10:තමාලපුප්ඵියත්ථෙරඅපදානාදිවණ්ණනා
bod:වීසතිමෙ <pb V=2.176/> වග්ගෙ පඨමත්ථෙරාපදානං උත්තානමෙව।
bod:6:දුතියත්ථෙරාපදානෙ <b>යං දායවාසිකො ඉසී</b>ති ඉසිපබ්බජ්ජං පබ්බජිත්වා වනෙ වසනභාවෙන <b>දායවාසිකො ඉසී</b>ති සඞ්ඛං ගතො, අත්තනො අනුකම්පාය තං වනං උපගතස්ස සිද්ධත්ථස්ස සත්ථුනො වසනමණ්ඩපච්ඡාදනත්ථාය යං තිණං, තං <b>ලායති</b> ඡින්දතීති අත්ථො। දබ්බඡදනං කත්වා අනෙකෙහි ඛුද්දකදණ්ඩකෙහි මණ්ඩපං කත්වා තං තිණෙන ඡාදෙත්වා <b>සිද්ධත්ථස්ස</b> භගවතො අහං <b>අදාසිං</b> පූජෙසින්ති අත්ථො।
bod:8:<b>සත්තාහං ධාරයුං තත්ථා</b>ති තං මණ්ඩපං තත්ථ ඨිතා දෙවමනුස්සා සත්තාහං නිරොධසමාපත්තිං සමාපජ්ජිත්වා නිසින්නස්ස <b>සත්ථුනො ධාරයුං</b> ධාරෙසුන්ති අත්ථො। සෙසං උත්තානත්ථමෙවාති।
bod:තතියත්ථෙරස්ස <pb M=2.186/> අපදානෙ <b>ඛණ්ඩඵුල්ලියත්ථෙරො</b>ති එත්ථ <b>ඛණ්ඩ</b>න්ති කට්ඨානං ජිණ්ණත්තා ඡින්නභින්නට්ඨානං, <b>ඵුල්ල</b>න්ති කට්ඨානං ජිණ්ණට්ඨානෙ කණ්ණකිතමහිච්ඡත්තකාදිපුප්ඵනං, ඛණ්ඩඤ්ච ඵුල්ලඤ්ච ඛණ්ඩඵුල්ලානි, ඛණ්ඩඵුල්ලානං පටිසඞ්ඛරණං පුනප්පුනං ථිරකරණන්ති ඛණ්ඩඵුල්ලපටිසඞ්ඛරණං। ඉමස්ස පන ථෙරස්ස සම්භාරපූරණකාලෙ ඵුස්සස්ස භගවතො චෙතියෙ ඡින්නභින්නට්ඨානෙ සුධාපිණ්ඩං මක්ඛෙත්වා ථිරකරණං ඛණ්ඩඵුල්ලපටිසඞ්ඛරණං නාම। තස්මා සො ඛණ්ඩඵුල්ලියො ථෙරොති පාකටො අහොසි। තතියං।
bod:17:චතුත්ථත්ථෙරස්සාපදානෙ <b>රඤ්ඤො බද්ධචරො අහ</b>න්ති රඤ්ඤො පරිචාරකො කම්මකාරකො අහොසින්ති අත්ථො।
bod:19:<b>ජලජුත්තමනාමිනො</b>ති <pb P=.466/> ජලෙ උදකෙ ජාතං ජලජං, කිං තං පදුමං, පදුමෙන සමානනාමත්තා <pb V=2.177/> පදුමුත්තරස්ස භගවතොති අත්ථො। උත්තමපදුමනාමස්ස භගවතොති වා අත්ථො। චතුත්ථං।
bod:පඤ්චමං උත්තානත්ථමෙව।
bod:28:ඡට්ඨෙ <b>නගරෙ ද්වාරවතියා</b>ති මහාද්වාරවාතපානකවාටඵලකාහි වතිපාකාරට්ටාලගොපුරකද්දමොදකපරිඛාහි ච සම්පන්නං නගරන්ති ද්වාරවතීනගරං, ද්වාරං වතිඤ්ච පධානං කත්වා නගරස්ස උපලක්ඛිතත්තා “ද්වාරවතී නගර”න්ති වොහරන්තීති <b>නගරෙ ද්වාරවතියා</b>ති වුත්තං। මාලාවච්ඡො පුප්ඵාරාමො මම අහොසීති අත්ථො।
bod:31:<b>තෙ කිසලයා</b>ති තෙ අසොකපල්ලවා। ඡට්ඨං।
bod:සත්තමට්ඨමනවමානි උත්තානත්ථානෙව। දසමෙපි අපුබ්බං නත්ථීති।
cen:වීසතිමවණ්ණනා සමත්තා।
