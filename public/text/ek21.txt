cha:21:විපස්සීබුද්ධවංසො
gax:1:ඵුස්සස්ස <pb P=.52/> ච අපරෙන, සම්බුද්ධො ද්විපදුත්තමො।
gae:විපස්සී නාම නාමෙන, ලොකෙ උප්පජ්ජි චක්ඛුමා॥
gax:2:අවිජ්ජං සබ්බං පදාලෙත්වා, පත්තො සම්බොධිමුත්තමං।
gae:ධම්මචක්කං පවත්තෙතුං, පක්කාමි බන්ධුමතීපුරං॥
gax:3:ධම්මචක්කං පවත්තෙත්වා, උභො බොධෙසි නායකො।
gae:ගණනාය න වත්තබ්බො, පඨමාභිසමයො අහු॥
gax:4:පුනාපරං අමිතයසො, තත්ථ සච්චං පකාසයි।
gae:චතුරාසීතිසහස්සානං, දුතියාභිසමයො අහු॥
gax:5:චතුරාසීතිසහස්සානි <pb T=2.516/>, සම්බුද්ධං අනුපබ්බජුං।
gae:තෙසමාරාමපත්තානං, ධම්මං දෙසෙසි චක්ඛුමා॥
gax:6:සබ්බාකාරෙන <pb M=2.364/> භාසතො, සුත්වා උපනිසාදිනො <n>උපනිස්සා ජිනො (ස්යා॰ කං॰)</n>।
gae:තෙපි ධම්මවරං ගන්ත්වා, තතියාභිසමයො අහු॥
gax:7:සන්නිපාතා තයො ආසුං, විපස්සිස්ස මහෙසිනො।
gae:ඛීණාසවානං විමලානං, සන්තචිත්තාන තාදිනං॥
gax:8:අට්ඨසට්ඨිසතසහස්සානං, පඨමො ආසි සමාගමො।
gae:භික්ඛුසතසහස්සානං, දුතියො ආසි සමාගමො॥
gax:9:අසීතිභික්ඛුසහස්සානං, තතියො ආසි සමාගමො।
gae:තත්ථ භික්ඛුගණමජ්ඣෙ, සම්බුද්ධො අතිරොචති॥
gax:10:අහං <pb V=2.349/> තෙන සමයෙන, නාගරාජා මහිද්ධිකො।
gae:අතුලො නාම නාමෙන, පුඤ්ඤවන්තො ජුතින්ධරො॥
gax:11:නෙකානං නාගකොටීනං, පරිවාරෙත්වානහං තදා।
gae:වජ්ජන්තො දිබ්බතුරියෙහි, ලොකජෙට්ඨං උපාගමිං॥
gax:12:උපසඞ්කමිත්වා සම්බුද්ධං, විපස්සිං ලොකනායකං।
gae:මණිමුත්තරතනඛචිතං, සබ්බාභරණවිභූසිතං।
gae:නිමන්තෙත්වා ධම්මරාජස්ස, සුවණ්ණපීඨමදාසහං॥
gax:13:සොපි මං බුද්ධො බ්යාකාසි, සඞ්ඝමජ්ඣෙ නිසීදිය।
gae:“එකනවුතිතො කප්පෙ, අයං බුද්ධො භවිස්සති॥
gax:14:“අහු <pb T=2.517/> කපිලව්හයා රම්මා, නික්ඛමිත්වා තථාගතො।
gae:පධානං පදහිත්වාන, කත්වා දුක්කරකාරිකං॥
gax:15:“අජපාලරුක්ඛමූලස්මිං <pb P=.53/>, නිසීදිත්වා තථාගතො।
gae:තත්ථ පායාසං පග්ගය්හ, නෙරඤ්ජරමුපෙහිති॥
gax:16:“නෙරඤ්ජරාය තීරම්හි, පායාසං අද සො ජිනො।
gae:පටියත්තවරමග්ගෙන, බොධිමූලමුපෙහිති॥
gax:17:“තතො පදක්ඛිණං කත්වා, බොධිමණ්ඩං අනුත්තරො।
gae:අස්සත්ථමූලෙ සම්බොධිං, බුජ්ඣිස්සති මහායසො॥
gax:18:“ඉමස්ස ජනිකා මාතා, මායා නාම භවිස්සති।
gae:පිතා සුද්ධොදනො නාම, අයං හෙස්සති ගොතමො॥
gax:19:“අනාසවා <pb M=2.365/> වීතරාගා, සන්තචිත්තා සමාහිතා।
gax:කොලිතො උපතිස්සො ච, අග්ගා හෙස්සන්ති සාවකා।
gae:ආනන්දො නාමුපට්ඨාකො, උපට්ඨිස්සතිමං ජිනං॥
gax:20:“ඛෙමා උප්පලවණ්ණා ච, අග්ගා හෙස්සන්ති සාවිකා।
gax:අනාසවා වීතරාගා, සන්තචිත්තා සමාහිතා।
gae:බොධි තස්ස භගවතො, අස්සත්ථොති පවුච්චති॥
gax:21:“චිත්තො ච හත්ථාළවකො, අග්ගා හෙස්සන්තුපට්ඨකා।
gax:නන්දමාතා ච උත්තරා, අග්ගා හෙස්සන්තුපට්ඨිකා।
gae:ආයු වස්සසතං තස්ස, ගොතමස්ස යසස්සිනො॥
gax:22:“ඉදං <pb T=2.518/> <pb V=2.350/> සුත්වාන වචනං…පෙ॰… හෙස්සාම සම්මුඛා ඉමං”॥
gax:23:තස්සාහං වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දසපාරමිපූරියා॥
gax:24:නගරං බන්ධුමතී නාම, බන්ධුමා නාම ඛත්තියො।
gae:මාතා බන්ධුමතී නාම, විපස්සිස්ස මහෙසිනො॥
gax:25:අට්ඨවස්සසහස්සානි, අගාරං අජ්ඣ සො වසි।
gae:නන්දො සුනන්දො සිරිමා, තයො පාසාදමුත්තමා॥
gax:26:තිචත්තාරීසසහස්සානි, නාරියො සමලඞ්කතා।
gae:සුදස්සනා නාම සා නාරී, සමවත්තක්ඛන්ධො නාම අත්රජො॥
gax:27:නිමිත්තෙ චතුරො දිස්වා, රථයානෙන නික්ඛමි।
gae:අනූනඅට්ඨමාසානි, පධානං පදහී ජිනො॥
gax:28:බ්රහ්මුනා <pb T=2.519/> යාචිතො සන්තො, විපස්සී ලොකනායකො।
gae:වත්ති චක්කං මහාවීරො, මිගදායෙ නරුත්තමො॥
gax:29:ඛණ්ඩො ච තිස්සනාමො ච, අහෙසුං අග්ගසාවකා।
gae:අසොකො නාමුපට්ඨාකො, විපස්සිස්ස මහෙසිනො॥
gax:30:චන්දා ච චන්දමිත්තා ච, අහෙසුං අග්ගසාවිකා।
gae:බොධි තස්ස භගවතො, පාටලීති පවුච්චති॥
gax:31:පුනබ්බසුමිත්තො නාගො ච, අහෙසුං අග්ගුපට්ඨකා।
gae:සිරිමා උත්තරා චෙව, අහෙසුං අග්ගුපට්ඨිකා॥
gax:32:අසීතිහත්ථමුබ්බෙධො <pb M=2.366/>, විපස්සී ලොකනායකො।
gae:පභා නිද්ධාවති තස්ස, සමන්තා සත්තයොජනෙ॥
gax:33:අසීතිවස්සසහස්සානි, ආයු බුද්ධස්ස තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:34:බහුදෙවමනුස්සානං, බන්ධනා පරිමොචයි।
gae:මග්ගාමග්ගඤ්ච ආචික්ඛි, අවසෙසපුථුජ්ජනෙ॥
gax:35:ආලොකං <pb P=.54/> දස්සයිත්වාන, දෙසෙත්වා අමතං පදං।
gae:ජලිත්වා අග්ගික්ඛන්ධොව, නිබ්බුතො සො සසාවකො॥
gax:36:ඉද්ධිවරං පුඤ්ඤවරං, ලක්ඛණඤ්ච කුසුමිතං।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:37:විපස්සී <pb V=2.351/> ජිනවරො බුද්ධො, සුමිත්තාරාමම්හි නිබ්බුතො।
gae:තත්ථෙවස්ස ථූපවරො, සත්තයොජනමුස්සිතොති॥
cen:විපස්සිස්ස භගවතො වංසො එකූනවීසතිමො।
