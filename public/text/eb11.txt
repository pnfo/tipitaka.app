cha:11:ජරාවග්ගො
gax:146:කො <pb P=.22/> <pb T=.35/> නු හාසො <n>කින්නු හාසො (ක॰)</n> කිමානන්දො, නිච්චං පජ්ජලිතෙ සති।
gae:අන්ධකාරෙන ඔනද්ධා, පදීපං න ගවෙසථ॥
gax:147:පස්ස චිත්තකතං බිම්බං, අරුකායං සමුස්සිතං।
gae:ආතුරං බහුසඞ්කප්පං, යස්ස නත්ථි ධුවං ඨිති॥
gax:148:පරිජිණ්ණමිදං <pb V=.32/> රූපං, රොගනීළං <n>රොගනිඩ්ඪං (සී॰ පී॰), රොගනිද්ධං (ස්යා॰)</n> පභඞ්ගුරං।
gae:භිජ්ජති පූතිසන්දෙහො, මරණන්තඤ්හි ජීවිතං॥
gax:149:යානිමානි <pb M=.36/> අපත්ථානි <n>යානිමානි අපත්ථානි (සී॰ ස්යා॰ පී॰), යානිමානි’පවිද්ධානි (?)</n>, අලාබූනෙව <n>අලාපූනෙව (සී॰ ස්යා॰ පී॰)</n> සාරදෙ।
gae:කාපොතකානි අට්ඨීනි, තානි දිස්වාන කා රති॥
gax:150:අට්ඨීනං නගරං කතං, මංසලොහිතලෙපනං।
gae:යත්ථ ජරා ච මච්චු ච, මානො මක්ඛො ච ඔහිතො॥
gax:151:ජීරන්ති වෙ රාජරථා සුචිත්තා, අථො සරීරම්පි ජරං උපෙති।
gae:සතඤ්ච ධම්මො න ජරං උපෙති, සන්තො හවෙ සබ්භි පවෙදයන්ති॥
gax:152:අප්පස්සුතායං පුරිසො, බලිබද්ධොව <n>බලිවද්දොව (සී॰ ස්යා॰ පී॰)</n> ජීරති।
gae:මංසානි තස්ස වඩ්ඪන්ති, පඤ්ඤා තස්ස න වඩ්ඪති॥
gax:153:අනෙකජාතිසංසාරං <pb P=.23/>, සන්ධාවිස්සං අනිබ්බිසං।
gae:ගහකාරං <n>ගහකාරකං (සී॰ ස්යා॰ පී॰)</n> ගවෙසන්තො, දුක්ඛා ජාති පුනප්පුනං॥
gax:154:ගහකාරක දිට්ඨොසි, පුන ගෙහං න කාහසි।
gax:සබ්බා <pb T=.36/> තෙ ඵාසුකා භග්ගා, ගහකූටං විසඞ්ඛතං।
gae:විසඞ්ඛාරගතං චිත්තං, තණ්හානං ඛයමජ්ඣගා॥
gax:155:අචරිත්වා බ්රහ්මචරියං, අලද්ධා යොබ්බනෙ ධනං।
gae:ජිණ්ණකොඤ්චාව ඣායන්ති, ඛීණමච්ඡෙව පල්ලලෙ॥
gax:156:අචරිත්වා <pb M=.37/> බ්රහ්මචරියං, අලද්ධා යොබ්බනෙ ධනං।
gae:සෙන්ති චාපාතිඛීණාව, පුරාණානි අනුත්ථුනං॥
cen:ජරාවග්ගො එකාදසමො නිට්ඨිතො।
