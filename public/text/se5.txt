cha:බොධිසම්භාරදීපනීගාථා
gax:23:සො දුක්ඛඛින්නජනදස්සනදුක්ඛඛින්නො,
gax:කාරුඤ්ඤමෙව ජනතාය අකාසි නිච්චං।
gax:තෙසං හි මොචනමුපායමිදන්ති ඤත්වා,
gae:තාදීපරාධමපි අත්තනි රොපයී සො॥
gax:24:දානාදිනෙකවරපාරමිසාගරෙසු,
gax:ඔගාළ්හතායපි පදුට්ඨජනෙන දින්නං।
gax:දුක්ඛං තථා අතිමහන්තතරම්පි කිඤ්චි,
gae:නාඤ්ඤාසි සත්තහිතමෙවෙඅ ගවෙසයන්තො॥
gax:25:ඡෙත්වාන සීසං හි සකං දදන්තො,
gax:මංසං පචිත්වාන සකං දදන්තො।
gax:සො චත්තගත්තො පණිධානකාලෙ,
gae:දුට්ඨස්ස කිං දුස්සති ඡෙදනෙන॥
gax:26:එවං අනන්තමපි ජාතිසතෙසු දුක්ඛං,
gax:පත්වාන සත්තහිතමෙව ගවෙසයන්තො।
gax:දීපඞ්කරෙ ගහිතසීලසමාධිපඤ්ඤං,
gae:පාලෙසි යාව සකබොධිතලෙ සුනිට්ඨො॥
gax:27:යදාභිනීහාරමකා සුමෙධො,
gax:යදා ච මද්දිං අදදා සිවින්දො।
gax:එත්ථන්තරෙ ජාතිසු කිඤ්චිපෙකං,
gae:නිරත්ථකං නො අගමාසි තස්ස॥
gax:28:මහාසමුද්දෙ ජලබින්දුතොපි,
gax:තදන්ත්රෙ ජාති අනප්පකා ව।
gax:නිරන්තරං පූරිතපාරමීනං,
gae:කථං පමාණං උපමා කුහිං වා॥
gax:29:යො මග්ගපස්සෙ මධුරම්බබීජං,
gax:ඡායාඵලත්ථාය මහාජනානං।
gax:රොපෙසි තස්මිං හි ඛණෙව තෙන,
gae:ඡායාඵලෙ පුඤ්ඤමලද්ධමුද්ධං॥
gax:30:තථෙව සංසාරපථෙ ජනානං,
gax:හිතාය අත්තනමභිරොපිතක්ඛණෙ।
gax:සිද්ධං ව පුඤ්ඤූපරි තස්ස තස්මිං,
gae:ධනඞ්ගජීවං පි හරන්ති යෙ යෙ॥
gax:31:සො සාගරෙ ජලධිකං රුහිරං අදාසි,
gax:භූමාපරාජිය සමංසමදාසි දානං।
gax:මෙරුප්පමාණමධිකඤ්ච සමොළිසීසං,
gae:ඛෙ තාරකාධිකතරං නයනං අදාසි॥
