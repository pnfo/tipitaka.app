cha:සමුට්ඨානසීසවණ්ණනා
bod:257:සමුට්ඨානකථාය <pb M=3.457/> <pb V=3.418/> පන කරුණාසීතලභාවෙන චන්දසදිසත්තා <b>“බුද්ධචන්දෙ”</b>ති වුත්තං, කිලෙසතිමිරපහානතො <b>“බුද්ධාදිච්චෙ”</b>ති වුත්තං। <b>පිටකෙ තීණි දෙසයී</b>ති යස්මා තෙ දෙසයන්ති, තස්මා අඞ්ගිරසොපි පිටකානි තීණි දෙසයි। තානි කතමානීති ආහ <b>“සුත්තන්ත”</b>න්තිආදි। <b>මහාගුණ</b>න්ති මහානිසංසං। <b>එවං නීයති සද්ධම්මො, විනයො යදි තිට්ඨතී</b>ති යදි විනයපරියත්ති අනන්තරහිතා තිට්ඨති පවත්තති, එවං සති පටිපත්තිපටිවෙධසද්ධම්මො නීයති පවත්තති। විනයපරියත්ති පන කථං තිට්ඨතීති ආහ <b>“උභතොචා”</b>තිආදි। පරිවාරෙන ගන්ථිතා තිට්ඨන්තීති යොජෙතබ්බං। <b>තස්සෙව පරිවාරස්සා</b>ති තස්මිංයෙව පරිවාරෙ।
bod:<b>නියතකත</b>න්ති කතනියතං, නියමිතන්ති අත්ථො। <b>අඤ්ඤෙහි සද්ධි</b>න්ති සෙසසික්ඛාපදෙහි සද්ධිං। <b>අසම්භින්නසමුට්ඨානානී</b>ති අසඞ්කරසමුට්ඨානානි।
bod:<b>තස්මා සික්ඛෙ</b>ති යස්මා විනයෙ සති සද්ධම්මො තිට්ඨති, විනයො ච පරිවාරෙන ගන්ථිතො තිට්ඨති, පරිවාරෙ ච සමුට්ඨානාදීනි දිස්සන්ති, තස්මා සික්ඛෙය්ය පරිවාරං, උග්ගණ්හෙය්යාති අත්ථො।
bod:<b>ආදිම්හි තාව පුරිමනයෙ</b>ති “ඡන්නං ආපත්තිසමුට්ඨානානං කතිහි සමුට්ඨානෙහි සමුට්ඨාතීති එකෙන සමුට්ඨානෙන සමුට්ඨාති, කායතො ච චිත්තතො ච සමුට්ඨාතී”තිආදිනා (පරි॰ 187) පඤ්ඤත්තිවාරෙ සකිං ආගතනයං සන්ධායෙතං වුත්තං।
bod:258:<b>නානුබන්ධෙ පවත්තිනි</b>න්ති “යා පන භික්ඛුනී වුට්ඨාපිතං පවත්තිනිං ද්වෙ වස්සානි නානුබන්ධෙය්යා”ති (පාචි॰ 1111) වුත්තසික්ඛාපදං।
bod:270:<b>අකත</b>න්ති අඤ්ඤෙහි අමිස්සීකතං, නියතසමුට්ඨානන්ති වුත්තං හොති।
