cha:47:සාලකුසුමියවග්ගො
sub:1:සාලකුසුමියත්ථෙරඅපදානං
gax:1:“පරිනිබ්බුතෙ <pb T=2.77/> <pb M=2.39/> <pb V=2.39/> භගවති, ජලජුත්තමනාමකෙ।
gae:ආරොපිතම්හි චිතකෙ, සාලපුප්ඵමපූජයිං॥
gax:2:“සතසහස්සිතො කප්පෙ, යං පුප්ඵමභිරොපයිං <n>පුප්ඵමභිපුජයිං (ස්යා॰)</n>।
gae:දුග්ගතිං නාභිජානාමි, චිතපූජායිදං <n>බුද්ධපූජායිදං (ස්යා॰)</n> ඵලං॥
gax:3:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:4:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:5:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා සාලකුසුමියො ථෙරො ඉමා ගාථායො
bod:අභාසිත්ථාති।
cen:සාලකුසුමියත්ථෙරස්සාපදානං පඨමං।
sub:2:චිතකපූජකත්ථෙරඅපදානං
gax:6:“ඣායමානස්ස භගවතො, සිඛිනො ලොකබන්ධුනො।
gae:අට්ඨ චම්පකපුප්ඵානි, චිතකං අභිරොපයිං॥
gax:7:“එකතිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං <pb T=2.78/> නාභිජානාමි, චිතපූජායිදං ඵලං॥
gax:8:“කිලෙසා ඣාපිතා මය්හං…පෙ॰… විහරාමි අනාසවො॥
gax:9:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:10:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb M=2.40/> <pb V=2.40/> සුදං ආයස්මා චිතකපූජකො ථෙරො ඉමා ගාථායො
bod:අභාසිත්ථාති।
cen:චිතකපූජකත්ථෙරස්සාපදානං දුතියං।
sub:3:චිතකනිබ්බාපකත්ථෙරඅපදානං
gax:11:“දය්හමානෙ <pb P=2.408/> සරීරම්හි, වෙස්සභුස්ස මහෙසිනො।
gae:ගන්ධොදකං ගහෙත්වාන, චිතං නිබ්බාපයිං අහං॥
gax:12:“එකතිංසෙ ඉතො කප්පෙ, චිතං නිබ්බාපයිං අහං।
gae:දුග්ගතිං නාභිජානාමි, ගන්ධොදකස්සිදං ඵලං॥
gax:13:“කිලෙසා ඣාපිතා මය්හං…පෙ॰… විහරාමි අනාසවො॥
gax:14:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:15:“පටිසම්භිදා <pb T=2.79/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා චිතකනිබ්බාපකො ථෙරො ඉමා
bod:ගාථායො අභාසිත්ථාති।
cen:චිතකනිබ්බාපකත්ථෙරස්සාපදානං තතියං।
sub:4:සෙතුදායකත්ථෙරඅපදානං
gax:16:“විපස්සිනො භගවතො, චඞ්කමන්තස්ස සම්මුඛා।
gae:පසන්නචිත්තො සුමනො, සෙතුං කාරාපයිං අහං॥
gax:17:“එකනවුතිතො කප්පෙ, යං සෙතුං කාරයිං අහං।
gae:දුග්ගතිං නාභිජානාමි, සෙතුදානස්සිදං ඵලං॥
gax:18:“කිලෙසා ඣාපිතා මය්හං…පෙ॰… විහරාමි අනාසවො॥
gax:19:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:20:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb V=2.41/> සුදං ආයස්මා සෙතුදායකො ථෙරො ඉමා ගාථායො
bod:අභාසිත්ථාති।
cen:සෙතුදායකත්ථෙරස්සාපදානං චතුත්ථං।
sub:5:සුමනතාලවණ්ටියත්ථෙරඅපදානං
gax:21:“සිද්ධත්ථස්ස <pb T=2.80/> <pb M=2.41/> භගවතො, තාලවණ්ටමදාසහං।
gae:සුමනෙහි පටිච්ඡන්නං, ධාරයාමි මහායසං॥
gax:22:“චතුන්නවුතිතො කප්පෙ, තාලවණ්ටමදාසහං।
gae:දුග්ගතිං නාභිජානාමි, තාලවණ්ටස්සිදං ඵලං॥
gax:23:“කිලෙසා ඣාපිතා මය්හං…පෙ॰… විහරාමි අනාසවො॥
gax:24:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සුමනතාලවණ්ටියො ථෙරො ඉමා
bod:ගාථායො අභාසිත්ථාති।
cen:සුමනතාලවණ්ටියත්ථෙරස්සාපදානං පඤ්චමං।
sub:6:අවටඵලියත්ථෙරඅපදානං
gax:26:“සතරංසී <pb P=2.409/> නාම භගවා, සයම්භූ අපරාජිතො।
gae:විවෙකකාමො සම්බුද්ධො, ගොචරායාභිනික්ඛමි॥
gax:27:“ඵලහත්ථො අහං දිස්වා, උපගච්ඡිං නරාසභං।
gae:පසන්නචිත්තො සුමනො, අදාසිං අවටං ඵලං॥
gax:28:“චතුන්නවුතිතො <pb T=2.81/> කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:29:“කිලෙසා <pb V=2.42/> ඣාපිතා මය්හං…පෙ॰… විහරාමි අනාසවො॥
gax:30:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:31:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා අවටඵලියො ථෙරො ඉමා ගාථායො
bod:අභාසිත්ථාති।
cen:අවටඵලියත්ථෙරස්සාපදානං ඡට්ඨං।
sub:7:ලබුජඵලදායකත්ථෙරඅපදානං
gax:32:“නගරෙ <pb M=2.42/> බන්ධුමතියා, ආරාමිකො අහං තදා।
gae:අද්දසං විරජං බුද්ධං, ගච්ඡන්තං අනිලඤ්ජසෙ॥
gax:33:“ලබුජං ඵලමාදාය, බුද්ධසෙට්ඨස්සදාසහං।
gae:ආකාසෙව ඨිතො සන්තො, පටිග්ගණ්හි මහායසො॥
gax:34:“විත්තිසඤ්ජනනො මය්හං, දිට්ඨධම්මසුඛාවහො।
gae:ඵලං බුද්ධස්ස දත්වාන, විප්පසන්නෙන චෙතසා॥
gax:35:“අධිගඤ්ඡිං තදා පීතිං, විපුලං සුඛමුත්තමං।
gae:උප්පජ්ජතෙව <n>උප්පජ්ජතෙ මෙ (ස්යා॰)</n> රතනං, නිබ්බත්තස්ස තහිං තහිං॥
gax:36:“එකනවුතිතො <pb T=2.82/> කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:37:“කිලෙසා ඣාපිතා මය්හං…පෙ॰… විහරාමි අනාසවො॥
gax:38:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:39:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ලබුජඵලදායකො ථෙරො ඉමා
bod:ගාථායො අභාසිත්ථාති।
cen:ලබුජඵලදායකත්ථෙරස්සාපදානං සත්තමං।
sub:8:පිලක්ඛඵලදායකත්ථෙරඅපදානං
gax:40:“වනන්තරෙ <pb V=2.43/> <pb P=2.410/> බුද්ධං දිස්වා <n>වනන්තෙ බුද්ධං දිස්වාන (සී॰ පී॰)</n>, අත්ථදස්සිං මහායසං।
gae:පසන්නචිත්තො සුමනො, පිලක්ඛස්ස <n>පිලක්ඛුස්ස (පී॰)</n> ඵලං අදා॥
gax:41:“අට්ඨාරසෙ කප්පසතෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:42:“කිලෙසා ඣාපිතා මය්හං…පෙ॰… විහරාමි අනාසවො॥
gax:43:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:44:“පටිසම්භිදා <pb T=2.83/> <pb M=2.43/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පිලක්ඛඵලදායකො ථෙරො ඉමා
bod:ගාථායො අභාසිත්ථාති।
cen:පිලක්ඛඵලදායකත්ථෙරස්සාපදානං අට්ඨමං।
sub:9:සයංපටිභානියත්ථෙරඅපදානං
gax:45:“කකුධං විලසන්තංව, දෙවදෙවං නරාසභං।
gae:රථියං පටිපජ්ජන්තං, කො දිස්වා න පසීදති॥
gax:46:“තමන්ධකාරං නාසෙත්වා, සන්තාරෙත්වා බහුං ජනං।
gae:ඤාණාලොකෙන ජොතන්තං, කො දිස්වා න පසීදති॥
gax:47:“වසීසතසහස්සෙහි, නීයන්තං ලොකනායකං।
gae:උද්ධරන්තං බහූ සත්තෙ, කො දිස්වා න පසීදති॥
gax:48:“ආහනන්තං <n>ආහනිත්වා (ස්යා॰ ක॰)</n> ධම්මභෙරිං, මද්දන්තං තිත්ථියෙ ගණෙ।
gae:සීහනාදං විනදන්තං, කො දිස්වා න පසීදති॥
gax:49:“යාවතා බ්රහ්මලොකතො, ආගන්ත්වාන සබ්රහ්මකා।
gae:පුච්ඡන්ති නිපුණෙ පඤ්හෙ, කො දිස්වා න පසීදති॥
gax:50:“යස්සඤ්ජලිං කරිත්වාන, ආයාචන්ති සදෙවකා।
gae:තෙන පුඤ්ඤං අනුභොන්ති, කො දිස්වා න පසීදති॥
gax:51:“සබ්බෙ <pb V=2.44/> ජනා සමාගන්ත්වා, සම්පවාරෙන්ති චක්ඛුමං।
gae:න විකම්පති අජ්ඣිට්ඨො, කො දිස්වා න පසීදති॥
gax:52:“නගරං <pb T=2.84/> පවිසතො යස්ස, රවන්ති භෙරියො බහූ।
gae:විනදන්ති ගජා මත්තා, කො දිස්වා න පසීදති॥
gax:53:“වීථියා <n>රථියා (සී॰)</n> ගච්ඡතො යස්ස, සබ්බාභා ජොතතෙ සදා।
gae:අබ්භුන්නතා සමා හොන්ති, කො දිස්වා න පසීදති॥
gax:54:“බ්යාහරන්තස්ස <pb P=2.411/> බුද්ධස්ස, චක්කවාළම්පි සුය්යති।
gae:සබ්බෙ සත්තෙ විඤ්ඤාපෙති, කො දිස්වා න පසීදති॥
gax:55:“සතසහස්සිතො <pb M=2.44/> කප්පෙ, යං බුද්ධමභිකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:56:“කිලෙසා ඣාපිතා මය්හං…පෙ॰… විහරාමි අනාසවො॥
gax:57:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:58:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සයංපටිභානියො ථෙරො ඉමා ගාථායො
bod:අභාසිත්ථාති।
cen:සයංපටිභානියත්ථෙරස්සාපදානං නවමං।
sub:10:නිමිත්තබ්යාකරණියත්ථෙරඅපදානං
gax:59:“අජ්ඣොගාහෙත්වා හිමවං, මන්තෙ වාචෙ මහං තදා।
gae:චතුපඤ්ඤාසසහස්සානි, සිස්සා මය්හං උපට්ඨහුං॥
gax:60:“අධිතා <pb T=2.85/> වෙදගූ සබ්බෙ, ඡළඞ්ගෙ පාරමිං ගතා।
gae:සකවිජ්ජාහුපත්ථද්ධා, හිමවන්තෙ වසන්ති තෙ॥
gax:61:“චවිත්වා තුසිතා කායා, දෙවපුත්තො මහායසො।
gae:උප්පජ්ජි මාතුකුච්ඡිස්මිං, සම්පජානො පතිස්සතො॥
gax:62:“සම්බුද්ධෙ උපපජ්ජන්තෙ, දසසහස්සි කම්පථ।
gae:අන්ධා චක්ඛුං අලභිංසු, උප්පජ්ජන්තම්හි නායකෙ॥
gax:63:“සබ්බාකාරං <pb V=2.45/> පකම්පිත්ථ, කෙවලා වසුධා අයං।
gae:නිග්ඝොසසද්දං සුත්වාන, උබ්බිජ්ජිංසු <n>විම්හයිංසු (ස්යා॰ ක॰)</n> මහාජනා॥
gax:64:“සබ්බෙ ජනා සමාගම්ම, ආගච්ඡුං මම සන්තිකං।
gae:වසුධායං පකම්පිත්ථ, කිං විපාකො භවිස්සති॥
gax:65:“අවචාසිං <n>විදස්සාමි (ස්යා॰)</n> තදා තෙසං, මා භෙථ <n>මා රොද (ක॰), මාභායිත්ථ (ස්යා॰)</n> නත්ථි වො භයං।
gae:විසට්ඨා හොථ සබ්බෙපි, උප්පාදොයං සුවත්ථිකො <n>සුඛත්ථිකො (ස්යා॰)</n>॥
gax:66:“අට්ඨහෙතූහි <pb M=2.45/> සම්ඵුස්ස <n>අට්ඨහෙතූහි සම්ඵස්ස (ස්යා॰ පී॰), අත්ථහෙතු නිසංසයං (ක॰)</n>, වසුධායං පකම්පති।
gae:තථා නිමිත්තා දිස්සන්ති, ඔභාසො විපුලො මහා॥
gax:67:“අසංසයං බුද්ධසෙට්ඨො, උප්පජ්ජිස්සති චක්ඛුමා।
gae:සඤ්ඤාපෙත්වාන ජනතං, පඤ්චසීලෙ කථෙසහං॥
gax:68:“සුත්වාන <pb P=2.412/> පඤ්ච සීලානි, බුද්ධුප්පාදඤ්ච දුල්ලභං।
gae:උබ්බෙගජාතා සුමනා, තුට්ඨහට්ඨා අහංසු තෙ॥
gax:69:“ද්වෙනවුතෙ ඉතො කප්පෙ, යං නිමිත්තං වියාකරිං।
gae:දුග්ගතිං නාභිජානාමි, බ්යාකරණස්සිදං ඵලං॥
gax:70:“කිලෙසා <pb T=2.86/> ඣාපිතා මය්හං…පෙ॰… විහරාමි අනාසවො॥
gax:71:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:72:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා නිමිත්තබ්යාකරණියො ථෙරො ඉමා
bod:ගාථායො අභාසිත්ථාති।
cen:නිමිත්තබ්යාකරණියත්ථෙරස්සාපදානං දසමං।
cen:සාලකුසුමියවග්ගො සත්තචත්තාලීසමො।
bod:තස්සුද්දානං –
gax:සාලකුසුමියො ථෙරො, පූජා නිබ්බාපකොපි ච।
gae:සෙතුදො තාලවණ්ටී ච, අවටලබුජප්පදො॥
gax:පිලක්ඛපටිභානී ච, වෙය්යාකරණියො දිජො।
gae:ද්වෙසත්තති ච ගාථායො, ගණිතායො විභාවිභි॥
