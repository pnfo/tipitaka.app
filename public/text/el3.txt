cha:3:යුධඤ්ජයවග්ගො
sub:1:යුධඤ්ජයචරියා
gax:1:“යදාහං <pb M=2.408/> <pb V=2.394/> <pb P=.92/> අමිතයසො, රාජපුත්තො යුධඤ්ජයො।
gae:උස්සාවබින්දුං සූරියාතපෙ, පතිතං දිස්වාන සංවිජිං॥
gax:2:“තඤ්ඤෙවාධිපතිං කත්වා, සංවෙගමනුබ්රූහයිං।
gae:මාතාපිතූ ච වන්දිත්වා, පබ්බජ්ජමනුයාචහං॥
gax:3:“යාචන්ති මං පඤ්ජලිකා, සනෙගමා සරට්ඨකා।
gae:‘අජ්ජෙව පුත්ත පටිපජ්ජ, ඉද්ධං ඵීතං මහාමහිං’॥
gax:4:“සරාජකෙ සහොරොධෙ, සනෙගමෙ සරට්ඨකෙ।
gae:කරුණං පරිදෙවන්තෙ, අනපෙක්ඛොව පරිච්චජිං॥
gax:5:“කෙවලං පථවිං රජ්ජං, ඤාතිපරිජනං යසං।
gae:චජමානො න චින්තෙසිං, බොධියායෙව කාරණා॥
gax:6:“මාතාපිතා න මෙ දෙස්සා, නපි මෙ දෙස්සං මහායසං।
gae:සබ්බඤ්ඤුතං පියං මය්හං, තස්මා රජ්ජං පරිච්චජි”න්ති॥
cen:යුධඤ්ජයචරියං පඨමං।
sub:2:සොමනස්සචරියා
gax:7:“පුනාපරං <pb T=2.580/> යදා හොමි, ඉන්දපත්ථෙ පුරුත්තමෙ।
gae:කාමිතො දයිතො පුත්තො, සොමනස්සොති විස්සුතො॥
gax:8:“සීලවා ගුණසම්පන්නො, කල්යාණපටිභානවා।
gae:වුඩ්ඪාපචායී හිරීමා, සඞ්ගහෙසු ච කොවිදො॥
gax:9:“තස්ස <pb V=2.395/> රඤ්ඤො පතිකරො, අහොසි කුහකතාපසො।
gae:ආරාමං මාලාවච්ඡඤ්ච, රොපයිත්වාන ජීවති॥
gax:10:“තමහං <pb P=.93/> දිස්වාන කුහකං, ථුසරාසිංව අතණ්ඩුලං।
gae:දුමංව අන්තො සුසිරං, කදලිංව අසාරකං॥
gax:11:“නත්ථිමස්ස <pb M=2.409/> සතං ධම්මො, සාමඤ්ඤාපගතො අයං।
gae:හිරීසුක්කධම්මජහිතො, ජීවිතවුත්තිකාරණා॥
gax:12:“කුපිතො අහු <n>අහොසි (සී॰), ආසි (ස්යා॰)</n> පච්චන්තො, අටවීහි පරන්තිහි।
gae:තං නිසෙධෙතුං ගච්ඡන්තො, අනුසාසි පිතා මමං॥
gax:13:“‘මා පමජ්ජි තුවං තාත, ජටිලං උග්ගතාපනං।
gae:යදිච්ඡකං පවත්තෙහි, සබ්බකාමදදො හි සො’॥
gax:14:“තමහං ගන්ත්වානුපට්ඨානං, ඉදං වචනමබ්රවිං।
gae:‘කච්චි තෙ ගහපති කුසලං, කිං වා තෙ ආහරීයතු’॥
gax:15:“තෙන සො කුපිතො ආසි, කුහකො මානනිස්සිතො।
gae:‘ඝාතාපෙමි තුවං අජ්ජ, රට්ඨා පබ්බාජයාමි වා’॥
gax:16:“නිසෙධයිත්වා <pb T=2.581/> පච්චන්තං, රාජා කුහකමබ්රවි।
gae:‘කච්චි තෙ භන්තෙ ඛමනීයං, සම්මානො තෙ පවත්තිතො’॥
gax:17:“තස්ස ආචික්ඛතී පාපො, කුමාරො යථා නාසියො।
gae:තස්ස තං වචනං සුත්වා, ආණාපෙසි මහීපති॥
gax:18:“‘සීසං තත්ථෙව ඡින්දිත්වා, කත්වාන චතුඛණ්ඩිකං।
gae:රථියා රථියං දස්සෙථ, සා ගති ජටිලහීළිතා’॥
gax:19:“තත්ථ කාරණිකා ගන්ත්වා, චණ්ඩා ලුද්දා අකාරුණා।
gae:මාතුඅඞ්කෙ නිසින්නස්ස, ආකඩ්ඪිත්වා නයන්ති මං॥
gax:20:“තෙසාහං එවමවචං, බන්ධතං ගාළ්හබන්ධනං।
gae:‘රඤ්ඤො දස්සෙථ මං ඛිප්පං, රාජකිරියානි අත්ථි මෙ’॥
gax:21:“තෙ මං රඤ්ඤො දස්සයිංසු, පාපස්ස පාපසෙවිනො।
gae:දිස්වාන තං සඤ්ඤාපෙසිං, මමඤ්ච වසමානයිං॥
gax:22:“සො මං තත්ථ ඛමාපෙසි, මහාරජ්ජමදාසි මෙ।
gae:සොහං තමං දාලයිත්වා, පබ්බජිං අනගාරියං॥
gax:23:“න <pb V=2.396/> මෙ දෙස්සං මහාරජ්ජං, කාමභොගො න දෙස්සියො।
gae:සබ්බඤ්ඤුතං පියං මය්හං, තස්මා රජ්ජං පරිච්චජි”න්ති॥
cen:සොමනස්සචරියං දුතියං।
sub:3:අයොඝරචරියා
gax:24:“පුනාපරං <pb T=2.582/> <pb M=2.410/> <pb P=.94/> යදා හොමි, කාසිරාජස්ස අත්රජො।
gae:අයොඝරම්හි සංවඩ්ඪො, නාමෙනාසි අයොඝරො॥
gax:25:“දුක්ඛෙන ජීවිතො ලද්ධො, සංපීළෙ පතිපොසිතො।
gae:අජ්ජෙව පුත්ත පටිපජ්ජ, කෙවලං වසුධං ඉමං॥
gax:26:“සරට්ඨකං සනිගමං, සජනං වන්දිත්ව ඛත්තියං।
gae:අඤ්ජලිං පග්ගහෙත්වාන, ඉදං වචනමබ්රවිං॥
gax:27:“‘යෙ කෙචි මහියා සත්තා, හීනමුක්කට්ඨමජ්ඣිමා।
gae:නිරාරක්ඛා සකෙ ගෙහෙ, වඩ්ඪන්ති සකඤාතිභි॥
gax:28:“‘ඉදං ලොකෙ උත්තරියං, සංපීළෙ මම පොසනං।
gae:අයොඝරම්හි සංවඩ්ඪො, අප්පභෙ චන්දසූරියෙ॥
gax:29:“‘පූතිකුණපසම්පුණ්ණා, මුච්චිත්වා මාතු කුච්ඡිතො।
gae:තතො ඝොරතරෙ දුක්ඛෙ, පුන පක්ඛිත්තයොඝරෙ॥
gax:30:“‘යදිහං තාදිසං පත්වා, දුක්ඛං පරමදාරුණං।
gae:රජ්ජෙසු යදි රජ්ජාමි <n>රඤ්ජාමි (සී॰)</n>, පාපානං උත්තමො සියං॥
gax:31:“‘උක්කණ්ඨිතොම්හි කායෙන, රජ්ජෙනම්හි අනත්ථිකො।
gae:නිබ්බුතිං පරියෙසිස්සං, යත්ථ මං මච්චු න මද්දියෙ’॥
gax:32:“එවාහං චින්තයිත්වාන, විරවන්තෙ මහාජනෙ।
gae:නාගොව බන්ධනං ඡෙත්වා, පාවිසිං කානනං වනං॥
gax:33:“මාතාපිතා <pb T=2.583/> <pb V=2.397/> න මෙ දෙස්සා, නපි මෙ දෙස්සං මහායසං।
gae:සබ්බඤ්ඤුතං පියං මය්හං, තස්මා රජ්ජං පරිච්චජි”න්ති॥
cen:අයොඝරචරියං තතියං।
sub:4:භිසචරියා
gax:34:“පුනාපරං යදා හොමි, කාසීනං පුරවරුත්තමෙ।
gae:භගිනී ච භාතරො සත්ත, නිබ්බත්තා සොත්ථියෙ කුලෙ॥
gax:35:“එතෙසං <pb M=2.411/> පුබ්බජො ආසිං, හිරීසුක්කමුපාගතො।
gae:භවං දිස්වාන භයතො, නෙක්ඛම්මාභිරතො අහං॥
gax:36:“මාතාපිතූහි <pb P=.95/> පහිතා, සහායා එකමානසා।
gae:කාමෙහි මං නිමන්තෙන්ති, ‘කුලවංසං ධරෙහි’ති॥
gax:37:“යං තෙසං වචනං වුත්තං, ගිහීධම්මෙ සුඛාවහං।
gae:තං මෙ අහොසි කඨිනං, තත්ත <n>සන්තත්ත (ක॰)</n> ඵාලසමං විය॥
gax:38:“තෙ මං තදා උක්ඛිපන්තං, පුච්ඡිංසු පත්ථිතං මම।
gae:‘කිං ත්වං පත්ථයසෙ සම්ම, යදි කාමෙ න භුඤ්ජසි’॥
gax:39:“තෙසාහං එවමවචං, අත්ථකාමො හිතෙසිනං।
gae:‘නාහං පත්ථෙමි ගිහීභාවං, නෙක්ඛම්මාභිරතො අහං’॥
gax:40:“තෙ මය්හං වචනං සුත්වා, පිතුමාතු ච සාවයුං।
gae:මාතාපිතා එවමාහු, ‘සබ්බෙව පබ්බජාම භො’॥
gax:41:“උභො <pb T=2.584/> මාතාපිතා මය්හං, භගිනී ච සත්ත භාතරො।
gae:අමිතධනං ඡඩ්ඩයිත්වා, පාවිසිම්හා මහාවන”න්ති॥
cen:භිසචරියං චතුත්ථං।
sub:5:සොණපණ්ඩිතචරියා
gax:42:“පුනාපරං <pb V=2.398/> යදා හොමි, නගරෙ බ්රහ්මවඩ්ඪනෙ।
gae:තත්ථ කුලවරෙ සෙට්ඨෙ, මහාසාලෙ අජායහං॥
gax:43:“තදාපි ලොකං දිස්වාන, අන්ධීභූතං තමොත්ථටං।
gae:චිත්තං භවතො පතිකුටති, තුත්තවෙගහතං විය॥
gax:44:“දිස්වාන විවිධං පාපං, එවං චින්තෙසහං තදා।
gae:‘කදාහං ගෙහා නික්ඛම්ම, පවිසිස්සාමි කානනං’॥
gax:45:“තදාපි මං නිමන්තෙසුං, කාමභොගෙහි ඤාතයො।
gae:තෙසම්පි ඡන්දමාචික්ඛිං, ‘මා නිමන්තෙථ තෙහි මං’॥
gax:46:“යො <pb M=2.412/> මෙ කනිට්ඨකො භාතා, නන්දො නාමාසි පණ්ඩිතො।
gae:සොපි මං අනුසික්ඛන්තො, පබ්බජ්ජං සමරොචයි॥
gax:47:“අහං සොණො ච නන්දො ච, උභො මාතාපිතා මම।
gae:තදාපි භොගෙ ඡඩ්ඩෙත්වා, පාවිසිම්හා මහාවන”න්ති॥
cen:සොණපණ්ඩිතචරියං පඤ්චමං।
sub:6:තෙමියචරියා
gax:48:“පුනාපරං <pb T=2.585/> <pb P=.96/> යදා හොමි, කාසිරාජස්ස අත්රජො।
gae:මූගපක්ඛොති නාමෙන, තෙමියොති වදන්ති මං॥
gax:49:“සොළසිත්ථිසහස්සානං, න විජ්ජති පුමො තදා <n>සදා (සී॰)</n>।
gae:අහොරත්තානං අච්චයෙන, නිබ්බත්තො අහමෙකකො॥
gax:50:“කිච්ඡා ලද්ධං පියං පුත්තං, අභිජාතං ජුතින්ධරං।
gae:සෙතච්ඡත්තං ධාරයිත්වාන, සයනෙ පොසෙති මං පිතා॥
gax:51:“නිද්දායමානො සයනවරෙ, පබුජ්ඣිත්වානහං තදා।
gae:අද්දසං පණ්ඩරං ඡත්තං, යෙනාහං නිරයං ගතො॥
gax:52:“සහ <pb V=2.399/> දිට්ඨස්ස මෙ ඡත්තං, තාසො උප්පජ්ජි භෙරවො।
gae:විනිච්ඡයං සමාපන්නො, ‘කථාහං ඉමං මුඤ්චිස්සං’॥
gax:53:“පුබ්බසාලොහිතා මය්හං, දෙවතා අත්ථකාමිනී।
gae:සා මං දිස්වාන දුක්ඛිතං, තීසු ඨානෙසු යොජයි॥
gax:54:“‘මා පණ්ඩිච්චයං විභාවය, බාලමතො භව සබ්බපාණිනං।
gae:සබ්බො තං ජනො ඔචිනායතු, එවං තව අත්ථො භවිස්සති’॥
gax:55:“එවං වුත්තායහං තස්සා, ඉදං වචනමබ්රවිං।
gae:‘කරොමි තෙ තං වචනං, යං ත්වං භණසි දෙවතෙ।
gae:අත්ථකාමාසි මෙ අම්ම, හිතකාමාසි දෙවතෙ’॥
gax:56:“තස්සාහං වචනං සුත්වා, සාගරෙව ථලං ලභිං।
gae:හට්ඨො <pb T=2.586/> සංවිග්ගමානසො, තයො අඞ්ගෙ අධිට්ඨහිං॥
gax:57:“මූගො <pb M=2.413/> අහොසිං බධිරො, පක්ඛො ගතිවිවජ්ජිතො।
gae:එතෙ අඞ්ගෙ අධිට්ඨාය, වස්සානි සොළසං වසිං॥
gax:58:“තතො මෙ හත්ථපාදෙ ච, ජිව්හං සොතඤ්ච මද්දිය।
gae:අනූනතං මෙ පස්සිත්වා, ‘කාළකණ්ණී’ති නින්දිසුං॥
gax:59:“තතො ජානපදා සබ්බෙ, සෙනාපතිපුරොහිතා।
gae:සබ්බෙ එකමනා හුත්වා, ඡඩ්ඩනං අනුමොදිසුං॥
gax:60:“සොහං තෙසං මතිං සුත්වා, හට්ඨො සංවිග්ගමානසො।
gae:යස්සත්ථාය තපොචිණ්ණො, සො මෙ අත්ථො සමිජ්ඣථ॥
gax:61:“න්හාපෙත්වා අනුලිම්පිත්වා, වෙඨෙත්වා රාජවෙඨනං।
gae:ඡත්තෙන අභිසිඤ්චිත්වා, කාරෙසුං පුරං පදක්ඛිණං॥
gax:62:“සත්තාහං ධාරයිත්වාන, උග්ගතෙ රවිමණ්ඩලෙ।
gae:රථෙන මං නීහරිත්වා, සාරථී වනමුපාගමි॥
gax:63:“එකොකාසෙ <pb P=.97/> රථං කත්වා, සජ්ජස්සං හත්ථමුච්චිතො <n>හත්ථමුඤ්චිතො (සී॰ ස්යා॰)</n>।
gae:සාරථී ඛණතී කාසුං, නිඛාතුං පථවියා මමං॥
gax:64:“අධිට්ඨිතමධිට්ඨානං, තජ්ජෙන්තො විවිධකාරණා।
gae:න භින්දිං තමධිට්ඨානං, බොධියායෙව කාරණා॥
gax:65:“මාතාපිතා න මෙ දෙස්සා, අත්තා මෙ න ච දෙස්සියො।
gae:සබ්බඤ්ඤුතං පියං මය්හං, තස්මා වතමධිට්ඨහිං॥
gax:66:“එතෙ <pb T=2.587/> <pb V=2.400/> අඞ්ගෙ අධිට්ඨාය, වස්සානි සොළසං වසිං।
gae:අධිට්ඨානෙන මෙ සමො නත්ථි, එසා මෙ අධිට්ඨානපාරමී”ති॥
cen:තෙමියචරියං ඡට්ඨං।
sub:7:කපිරාජචරියා
gax:67:“යදා අහං කපි ආසිං, නදීකූලෙ දරීසයෙ।
gae:පීළිතො සුසුමාරෙන, ගමනං න ලභාමහං॥
gax:68:“යම්හොකාසෙ <pb M=2.414/> අහං ඨත්වා, ඔරා පාරං පතාමහං।
gae:තත්ථච්ඡි සත්තු වධකො, කුම්භීලො ලුද්දදස්සනො॥
gax:69:“සො මං අසංසි ‘එහී’ති, ‘අහංපෙමී’ති තං වතිං।
gae:තස්ස මත්ථකමක්කම්ම, පරකූලෙ පතිට්ඨහිං॥
gax:70:“න තස්ස අලිකං භණිතං, යථා වාචං අකාසහං।
gae:සච්චෙන මෙ සමො නත්ථි, එසා මෙ සච්චපාරමී”ති॥
cen:කපිරාජචරියං සත්තමං।
sub:8:සච්චතාපසචරියා
gax:71:“පුනාපරං යදා හොමි, තාපසො සච්චසව්හයො।
gae:සච්චෙන ලොකං පාලෙසිං, සමග්ගං ජනමකාසහ”න්ති॥
cen:සච්චතාපසචරියං අට්ඨමං।
sub:9:වට්ටපොතකචරියා
gax:72:“පුනාපරං <pb T=2.588/> <pb V=2.401/> <pb P=.98/> යදා හොමි, මගධෙ වට්ටපොතකො।
gae:අජාතපක්ඛො තරුණො, මංසපෙසි කුලාවකෙ॥
gax:73:“මුඛතුණ්ඩකෙනාහරිත්වා <n>මුඛතුණ්ඩෙනාහරිත්වා (සී॰)</n>, මාතා පොසයතී මමං।
gae:තස්සා ඵස්සෙන ජීවාමි, නත්ථි මෙ කායිකං බලං॥
gax:74:“සංවච්ඡරෙ ගිම්හසමයෙ, දවඩාහො <n>වනදාහො (ක॰)</n> පදිප්පති।
gae:උපගච්ඡති අම්හාකං, පාවකො කණ්හවත්තනී॥
gax:75:“ධමධමා ඉතිඑවං, සද්දායන්තො මහාසිඛී।
gae:අනුපුබ්බෙන ඣාපෙන්තො, අග්ගි මමමුපාගමි॥
gax:76:“අග්ගිවෙගභයාතීතා, තසිතා මාතාපිතා මම।
gae:කුලාවකෙ මං ඡඩ්ඩෙත්වා, අත්තානං පරිමොචයුං॥
gax:77:“පාදෙ <pb M=2.415/> පක්ඛෙ පජහාමි, නත්ථි මෙ කායිකං බලං।
gae:සොහං අගතිකො තත්ථ, එවං චින්තෙසහං තදා॥
gax:78:“‘යෙසාහං උපධාවෙය්යං, භීතො තසිතවෙධිතො।
gae:තෙ මං ඔහාය පක්කන්තා, කථං මෙ අජ්ජ කාතවෙ॥
gax:79:“‘අත්ථි ලොකෙ සීලගුණො, සච්චං සොචෙය්යනුද්දයා।
gae:තෙන සච්චෙන කාහාමි, සච්චකිරියමුත්තමං॥
gax:80:“‘ආවෙජ්ජෙත්වා ධම්මබලං, සරිත්වා පුබ්බකෙ ජිනෙ।
gae:සච්චබලමවස්සාය, සච්චකිරියමකාසහං॥
gax:81:“‘සන්ති <pb T=2.589/> පක්ඛා අපතනා, සන්ති පාදා අවඤ්චනා।
gae:මාතාපිතා ච නික්ඛන්තා, ජාතවෙද පටික්කම’॥
gax:82:“සහසච්චෙ කතෙ මය්හං, මහාපජ්ජලිතො සිඛී।
gax:වජ්ජෙසි සොළසකරීසානි, උදකං පත්වා යථා සිඛී।
gae:සච්චෙන මෙ සමො නත්ථි, එසා මෙ සච්චපාරමී”ති॥
cen:වට්ටපොතකචරියං නවමං।
sub:10:මච්ඡරාජචරියා
gax:83:“පුනාපරං <pb V=2.402/> <pb P=.99/> යදා හොමි, මච්ඡරාජා මහාසරෙ।
gae:උණ්හෙ සූරියසන්තාපෙ, සරෙ උදක ඛීයථ॥
gax:84:“තතො කාකා ච ගිජ්ඣා ච, කඞ්කා <n>බකා (සී॰)</n> කුලලසෙනකා।
gae:භක්ඛයන්ති දිවාරත්තිං, මච්ඡෙ උපනිසීදිය॥
gax:85:“එවං චින්තෙසහං තත්ථ, සහ ඤාතීහි පීළිතො।
gae:‘කෙන නු ඛො උපායෙන, ඤාතී දුක්ඛා පමොචයෙ’॥
gax:86:“විචින්තයිත්වා ධම්මත්ථං, සච්චං අද්දස පස්සයං।
gae:සච්චෙ ඨත්වා පමොචෙසිං, ඤාතීනං තං අතික්ඛයං॥
gax:87:“අනුස්සරිත්වා සතං ධම්මං, පරමත්ථං විචින්තයං।
gae:අකාසි සච්චකිරියං, යං ලොකෙ ධුවසස්සතං॥
gax:88:“‘යතො <pb M=2.416/> සරාමි අත්තානං, යතො පත්තොස්මි විඤ්ඤුතං।
gae:නාභිජානාමි සඤ්චිච්ච, එකපාණම්පි හිංසිතං॥
gax:89:“‘එතෙන <pb T=2.590/> සච්චවජ්ජෙන, පජ්ජුන්නො අභිවස්සතු।
gax:අභිත්ථනය පජ්ජුන්න, නිධිං කාකස්ස නාසය।
gae:කාකං සොකාය රන්ධෙහි, මච්ඡෙ සොකා පමොචය’॥
gax:90:“සහකතෙ සච්චවරෙ, පජ්ජුන්නො අභිගජ්ජිය।
gae:ථලං නින්නඤ්ච පූරෙන්තො, ඛණෙන අභිවස්සථ॥
gax:91:“එවරූපං සච්චවරං, කත්වා වීරියමුත්තමං।
gae:වස්සාපෙසිං මහාමෙඝං, සච්චතෙජබලස්සිතො।
gae:සච්චෙන මෙ සමො නත්ථි, එසා මෙ සච්චපාරමී”ති॥
cen:මච්ඡරාජචරියං දසමං।
sub:11:කණ්හදීපායනචරියා
gax:92:“පුනාපරං <pb V=2.403/> යදා හොමි, කණ්හදීපායනො ඉසි।
gae:පරොපඤ්ඤාසවස්සානි, අනභිරතොචරිං අහං॥
gax:93:“න කොචි එතං ජානාති, අනභිරතිමනං මම।
gae:අහඤ්හි කස්සචි නාචික්ඛිං, අරති මෙ චරති මානසෙ॥
gax:94:“සබ්රහ්මචාරී <pb P=.100/> මණ්ඩබ්යො, සහායො මෙ මහාඉසි।
gae:පුබ්බකම්මසමායුත්තො, සූලමාරොපනං ලභි॥
gax:95:“තමහං උපට්ඨහිත්වාන, ආරොග්යමනුපාපයිං।
gae:ආපුච්ඡිත්වාන ආගඤ්ඡිං, යං මය්හං සකමස්සමං॥
gax:96:“සහායො <pb T=2.591/> බ්රාහ්මණො මය්හං, භරියං ආදාය පුත්තකං।
gae:තයො ජනා සමාගන්ත්වා, ආගඤ්ඡුං පාහුනාගතං॥
gax:97:“සම්මොදමානො තෙහි සහ, නිසින්නො සකමස්සමෙ।
gae:දාරකො වට්ටමනුක්ඛිපං, ආසීවිසමකොපයි॥
gax:98:“තතො සො වට්ටගතං මග්ගං, අන්වෙසන්තො කුමාරකො।
gae:ආසීවිසස්ස හත්ථෙන, උත්තමඞ්ගං පරාමසි॥
gax:99:“තස්ස <pb M=2.417/> ආමසනෙ කුද්ධො, සප්පො විසබලස්සිතො।
gae:කුපිතො පරමකොපෙන, අඩංසි දාරකං ඛණෙ॥
gax:100:“සහදට්ඨො ආසීවිසෙන <n>අතිවිසෙන (පී॰ ක॰)</n>, දාරකො පපති <n>පතති (ක॰)</n> භූමියං।
gae:තෙනාහං දුක්ඛිතො ආසිං, මම වාහසි තං දුක්ඛං॥
gax:101:“ත්යාහං අස්සාසයිත්වාන, දුක්ඛිතෙ සොකසල්ලිතෙ।
gae:පඨමං අකාසිං කිරියං, අග්ගං සච්චං වරුත්තමං॥
gax:102:“‘සත්තාහමෙවාහං පසන්නචිත්තො, පුඤ්ඤත්ථිකො අචරිං බ්රහ්මචරියං।
gae:අථාපරං යං චරිතං මමෙදං, වස්සානි පඤ්ඤාසසමාධිකානි॥
gax:103:“‘අකාමකො වාහි අහං චරාමි, එතෙන සච්චෙන සුවත්ථි හොතු।
gae:හතං විසං ජීවතු යඤ්ඤදත්තො’॥
gax:104:“සහ <pb T=2.592/> <pb V=2.404/> සච්චෙ කතෙ මය්හං, විසවෙගෙන වෙධිතො।
gax:අබුජ්ඣිත්වාන වුට්ඨාසි, අරොගො චාසි මාණවො।
gae:සච්චෙන මෙ සමො නත්ථි, එසා මෙ සච්චපාරමී”ති॥
cen:කණ්හදීපායනචරියං එකාදසමං।
sub:12:සුතසොමචරියා
gax:105:“පුනාපරං යදා හොමි, සුතසොමො මහීපති।
gae:ගහිතො පොරිසාදෙන, බ්රාහ්මණෙ සඞ්ගරං සරිං॥
gax:106:“ඛත්තියානං එකසතං, ආවුණිත්වා කරත්තලෙ।
gae:එතෙසං පමිලාපෙත්වා, යඤ්ඤත්ථෙ උපනයී මමං॥
gax:107:“අපුච්ඡි <pb P=.101/> මං පොරිසාදො, ‘කිං ත්වං ඉච්ඡසි නිස්සජං।
gae:යථාමති තෙ කාහාමි, යදි මෙ ත්වං පුනෙහිසි’॥
gax:108:“තස්ස <pb M=2.418/> පටිස්සුණිත්වාන, පණ්හෙ ආගමනං මම।
gae:උපගන්ත්වා පුරං රම්මං, රජ්ජං නිය්යාදයිං තදා॥
gax:109:“අනුස්සරිත්වා සතං ධම්මං, පුබ්බකං ජිනසෙවිතං।
gae:බ්රාහ්මණස්ස ධනං දත්වා, පොරිසාදං උපාගමිං॥
gax:110:“නත්ථි මෙ සංසයො තත්ථ, ඝාතයිස්සති වා න වා।
gax:සච්චවාචානුරක්ඛන්තො, ජීවිතං චජිතුමුපාගමිං।
gae:සච්චෙන මෙ සමො නත්ථි, එසා මෙ සච්චපාරමී”ති॥
cen:සුතසොමචරියං ද්වාදසමං।
sub:13:සුවණ්ණසාමචරියා
gax:111:“සාමො <pb T=2.593/> <pb V=2.405/> යදා වනෙ ආසිං, සක්කෙන අභිනිම්මිතො।
gae:පවනෙ සීහබ්යග්ඝෙ ච, මෙත්තායමුපනාමයිං॥
gax:112:“සීහබ්යග්ඝෙහි දීපීහි, අච්ඡෙහි මහිසෙහි ච।
gae:පසදමිගවරාහෙහි, පරිවාරෙත්වා වනෙ වසිං॥
gax:113:“න මං කොචි උත්තසති, නපි භායාමි කස්සචි।
gae:මෙත්තාබලෙනුපත්ථද්ධො, රමාමි පවනෙ තදා”ති॥
cen:සුවණ්ණසාමචරියං තෙරසමං।
sub:14:එකරාජචරියා
gax:114:“පුනාපරං යදා හොමි, එකරාජාති විස්සුතො।
gae:පරමං සීලං අධිට්ඨාය, පසාසාමි මහාමහිං॥
gax:115:“දස කුසලකම්මපථෙ, වත්තාමි අනවසෙසතො।
gae:චතූහි සඞ්ගහවත්ථූහි, සඞ්ගණ්හාමි <n>සඞ්ගහාමි (ක॰)</n> මහාජනං॥
gax:116:“එවං මෙ අප්පමත්තස්ස, ඉධ ලොකෙ පරත්ථ ච।
gae:දබ්බසෙනො <pb P=.102/> උපගන්ත්වා, අච්ඡින්දන්තො පුරං මම॥
gax:117:“රාජූපජීවෙ <pb M=2.419/> නිගමෙ, සබලට්ඨෙ සරට්ඨකෙ।
gae:සබ්බං හත්ථගතං කත්වා, කාසුයා නිඛණී මමං॥
gax:118:“අමච්චමණ්ඩලං රජ්ජං, ඵීතං අන්තෙපුරං මම।
gae:අච්ඡින්දිත්වාන ගහිතං, පියං පුත්තංව පස්සහං।
gae:මෙත්තාය මෙ සමො නත්ථි, එසා මෙ මෙත්තාපාරමී”ති॥
cen:එකරාජචරියං චුද්දසමං।
sub:15:මහාලොමහංසචරියා
gax:119:“සුසානෙ <pb T=2.594/> <pb V=2.406/> සෙය්යං කප්පෙමි, ඡවට්ඨිකං උපනිධායහං।
gae:ගාමණ්ඩලා <n>ගොමණ්ඩලා (සී॰), ගාමමණ්ඩලා (ස්යා॰)</n> උපාගන්ත්වා, රූපං දස්සෙන්තිනප්පකං॥
gax:120:“අපරෙ ගන්ධමාලඤ්ච, භොජනං විවිධං බහුං।
gae:උපායනානූපනෙන්ති, හට්ඨා සංවිග්ගමානසා॥
gax:121:“යෙ මෙ දුක්ඛං උපහරන්ති, යෙ ච දෙන්ති සුඛං මම।
gae:සබ්බෙසං සමකො හොමි, දයා කොපො න විජ්ජති॥
gax:122:“සුඛදුක්ඛෙ තුලාභූතො, යසෙසු අයසෙසු ච।
gae:සබ්බත්ථ සමකො හොමි, එසා මෙ උපෙක්ඛාපාරමී”ති॥
cen:මහාලොමහංසචරියං පන්නරසමං।
cen:යුධඤ්ජයවග්ගො තතියො।
bod:තස්සුද්දානං –
gax:යුධඤ්ජයො සොමනස්සො, අයොඝරභිසෙන ච।
gae:සොණනන්දො මූගපක්ඛො, කපිරාජා සච්චසව්හයො॥
gax:වට්ටකො මච්ඡරාජා ච, කණ්හදීපායනො ඉසි।
gax:සුතසොමො පුන ආසිං <n>ආසි (ස්යා॰)</n>, සාමො ච එකරාජහු।
gae:උපෙක්ඛාපාරමී ආසි, ඉති වුත්ථං <n>වුත්තං (සබ්බත්ථ) අට්ඨකථා ඔලොකෙතබ්බා</n> මහෙසිනා॥
gax:එවං <pb M=2.420/> බහුබ්බිධං දුක්ඛං, සම්පත්තී ච බහුබ්බිධා <n>සම්පත්ති ච බහුවිධා (සී॰), සම්පත්තිං ච බහුවිධං (ක॰)</n>।
gae:භවාභවෙ අනුභවිත්වා, පත්තො සම්බොධිමුත්තමං॥
gax:දත්වා දාතබ්බකං දානං, සීලං පූරෙත්වා අසෙසතො।
gae:නෙක්ඛම්මෙ පාරමිං ගන්ත්වා, පත්තො සම්බොධිමුත්තමං॥
gax:පණ්ඩිතෙ <pb T=2.595/> පරිපුච්ඡිත්වා, වීරියං කත්වාන මුත්තමං।
gae:ඛන්තියා පාරමිං ගන්ත්වා, පත්තො සම්බොධිමුත්තමං॥
gax:කත්වා දළ්හමධිට්ඨානං, සච්චවාචානුරක්ඛිය।
gae:මෙත්තාය <pb P=.103/> පාරමිං ගන්ත්වා, පත්තො සම්බොධිමුත්තමං॥
gax:ලාභාලාභෙ <pb V=2.407/> යසායසෙ, සම්මානනාවමානනෙ।
gae:සබ්බත්ථ සමකො හුත්වා, පත්තො සම්බොධිමුත්තමං॥
gax:කොසජ්ජං භයතො දිස්වා, වීරියාරම්භඤ්ච ඛෙමතො।
gae:ආරද්ධවීරියා හොථ, එසා බුද්ධානුසාසනී॥
gax:විවාදං භයතො දිස්වා, අවිවාදඤ්ච ඛෙමතො।
gae:සමග්ගා සඛිලා හොථ, එසා බුද්ධානුසාසනී॥
gax:පමාදං භයතො දිස්වා, අප්පමාදඤ්ච ඛෙමතො।
gae:භාවෙථට්ඨඞ්ගිකං මග්ගං, එසා බුද්ධානුසාසනී॥
bod:ඉත්ථං සුදං භගවා අත්තනො පුබ්බචරියං සම්භාවයමානො බුද්ධාපදානියං නාම ධම්මපරියායං අභාසිත්ථාති।
cen:චරියාපිටකං නිට්ඨිතං।
