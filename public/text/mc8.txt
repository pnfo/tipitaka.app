cha:9:සුපණ්ණසංයුත්තවණ්ණනා
bod:392-437:<b>පත්තාන</b>න්ති <pb V=2.250/> <pb M=2.276/> උභොසු පක්ඛෙසු පත්තානං। <b>වණ්ණවන්තතායා</b>ති අතිසයෙන විචිත්තවණ්ණතාය। අතිසයත්ථො හි අයං <b>වන්ත</b>-සද්දො। <b>පුරිමනයෙනා</b>ති නාගසංයුත්තෙ පඨමසුත්තෙ වුත්තනයෙන। <b>උද්ධරන්තී</b>ති සමුද්දතො උද්ධරන්ති, පථවන්තරපබ්බතන්තරතො පන තෙසං උද්ධරණං දුක්කරමෙව। <b>පණීතතරෙ</b>ති බලෙන පණීතතරෙ, බලවන්තෙති අත්ථො। <b>අනුද්ධරණීයනාගා</b>ති ආනුභාවමහන්තතාය ච වසනට්ඨානවිදුග්ගතාය ච උද්ධරිතුං අසක්කුණෙය්යා නාගා। තෙ “සත්තවිධා”ති වත්වා සරූපතො වසනට්ඨානතො ච දස්සෙන්තො <b>“කම්බලස්සතරා”</b>තිආදිමාහ। තත්ථ <b>කම්බලස්සතරා ධතරට්ඨා</b>ති ඉමෙ ජාතිවසෙන වුත්තා। <b>සත්තසීදන්තරවාසිනො</b>ති සත්තවිධසීදසමුද්දවාසිනො। <b>පථවිට්ඨකා</b>ති පථවන්තරවාසිනො, තථා <b>පබ්බතට්ඨකා</b>। තෙ ච විමානවාසිනො। තෙ නාගෙ කොචි සුපණ්ණො උද්ධරිතුං න සක්කොතීති සම්බන්ධො। <b>සෙස</b>න්ති “කායෙන ද්වයකාරිනො”තිආදීසු යං වත්තබ්බං, තං සබ්බං <b>නාගසංයුත්තෙ වුත්තනයමෙව,</b> තත්ථ ච වුත්තනයෙනෙව අත්ථො වෙදිතබ්බොති අධිප්පායො।
cen:සුපණ්ණසංයුත්තවණ්ණනා නිට්ඨිතා।
