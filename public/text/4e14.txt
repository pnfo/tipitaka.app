cha:6:ඡට්ඨවග්ගො
sub:1:නියාමකථාවණ්ණනා
bod:445-447:ඉදානි <pb M=.191/> <pb P=.89/> නියාමකථා නාම හොති। තත්ථ <b>නියාමො</b>ති “භබ්බො නියාමං ඔක්කමිතුං කුසලෙසු ධම්මෙසු සම්මත්ත”න්ති (පු॰ ප॰ 13) වචනතො අරියමග්ගො වුච්චති। යස්මා පන තස්මිං උප්පජ්ජිත්වා නිරුද්ධෙපි පුග්ගලො අනියතො නාම න හොති, තස්මා “සො නියාමො නිච්චට්ඨෙන අසඞ්ඛතො”ති යෙසං ලද්ධි, සෙය්යථාපි අන්ධකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। තතො “යදි සො අසඞ්ඛතො, එවරූපෙන තෙන භවිතබ්බ”න්ති දීපෙන්තො <b>නිබ්බාන</b>න්තිආදිමාහ। සංසන්දනපුච්ඡා උත්තානත්ථායෙව।
bod:<b>අත්ථි</b> <pb V=.187/> <b>කෙචී</b>තිආදි නියාමස්ස සඞ්ඛතභාවදීපනත්ථං වුත්තං। <b>මග්ගො අසඞ්ඛතො</b>තිපඤ්හෙ තස්ස උප්පාදනිරොධභාවතො පටික්ඛිපතීති। <b>නියාමො සඞ්ඛතො</b>තිපඤ්හෙ නිරුද්ධෙපි මග්ගෙ නියාමස්ස අත්ථිතං සන්ධාය පටික්ඛිපති। <b>සොතාපත්තිනියාමො</b>තිආදිපඤ්හෙසුපි අනුලොමතො ච පටිලොමතො ච ඉමිනාව නයෙන අත්ථො වෙදිතබ්බො। <b>පඤ්ච අසඞ්ඛතානී</b>ති පුට්ඨො පඤ්චන්නං අසඞ්ඛතානං ආගතට්ඨානං අපස්සන්තො පටික්ඛිපති। දුතියං පුට්ඨො චතුන්නං සම්මත්තනියාමානං නියාමවචනතො නිබ්බානස්ස ච අසඞ්ඛතභාවතො පටිජානාති। මිච්ඡත්තනියාමපඤ්හො නියාමවචනමත්තෙන අසඞ්ඛතතාය අයුත්තභාවදීපනත්ථං වුත්තොති।
cen:නියාමකථාවණ්ණනා।
sub:2:පටිච්චසමුප්පාදකථාවණ්ණනා
bod:448:ඉදානි පටිච්චසමුප්පාදකථා නාම හොති। තත්ථ යෙසං නිදානවග්ගෙ “උප්පාදා වා තථාගතානං අනුප්පාදා වා තථාගතානං <pb P=.90/> ඨිතාව සා ධාතු ධම්මට්ඨිතතා”තිආදිවචනතො (සං॰ නි॰ 2.20) “පටිච්චසමුප්පාදො අසඞ්ඛතො”ති ලද්ධි, සෙය්යථාපි පුබ්බසෙලියානඤ්ච මහිසාසකානඤ්ච; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස।
bod:449:<b>අවිජ්ජා</b> <pb M=.192/> <b>අසඞ්ඛතා</b>ති ආදයො පඤ්හා අවිජ්ජාදීනංයෙව පටිච්චසමුප්පාදභාවදස්සනත්ථං වුත්තා। යෙන පනත්ථෙන තත්ථ එකෙකං අඞ්ගං “පටිච්චසමුප්පාදො”ති වුච්චති, සො පටිච්චසමුප්පාදවිභඞ්ගෙ වුත්තොයෙව।
bod:451:<b>අවිජ්ජාපච්චයා සඞ්ඛාරාති යා තත්ථ ධම්මට්ඨිතතා</b>තිආදි යෙන සුත්තෙන ලද්ධි පතිට්ඨාපිතා, තස්සෙව අත්ථදස්සනෙන ලද්ධිභින්දනත්ථං වුත්තං। අයඤ්හෙත්ථ අත්ථො – යා අයං හෙට්ඨා “ඨිතාව සා ධාතු ධම්මට්ඨිතතා ධම්මනියාමතා”ති වුත්තා න සා අඤ්ඤත්ර අවිජ්ජාදීහි විසුං එකා අත්ථි। අවිජ්ජාදීනං පන පච්චයානංයෙවෙතං නාමං। උප්පන්නෙපි හි තථාගතෙ අනුප්පන්නෙපි අවිජ්ජාතො සඞ්ඛාරා සම්භවන්ති, සඞ්ඛාරාදීහි ච විඤ්ඤාණාදීනි, තස්මා “අවිජ්ජාපච්චයා සඞ්ඛාරා”ති <pb V=.188/> යා එතස්මිං පදෙ සඞ්ඛාරධම්මානං කාරණට්ඨෙන ඨිතතාති ධම්මට්ඨිතතා। තෙසංයෙව ච ධම්මානං කාරණට්ඨෙනෙව නියාමතාති ධම්මනියාමතාති අවිජ්ජා වුච්චති। සා ච අසඞ්ඛතා, නිබ්බානඤ්ච අසඞ්ඛතන්ති පුච්ඡති। පරවාදී ලද්ධිවසෙන පටිජානිත්වා පුන <b>ද්වෙ අසඞ්ඛතානී</b>ති පුට්ඨො සුත්තාභාවෙන පටික්ඛිපිත්වා ලද්ධිවසෙනෙව පටිජානාති। සෙසපදෙසුපි එසෙව නයො। හෙට්ඨා වුත්තසදිසං පන තත්ථ වුත්තනයෙනෙව වෙදිතබ්බන්ති।
cen:පටිච්චසමුප්පාදකථාවණ්ණනා।
sub:3:සච්චකථාවණ්ණනා
bod:452-454:ඉදානි සච්චකථා නාම හොති। තත්ථ යෙසං “චත්තාරිමානි, භික්ඛවෙ, තථානි අවිතථානී”ති (සං॰ නි॰ 5.1090) සුත්තං නිස්සාය “චත්තාරි සච්චානි නිච්චානි අසඞ්ඛතානී”ති ලද්ධි, සෙය්යථාපි පුබ්බසෙලියානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අයඤ්හිස්ස අධිප්පායො – දුක්ඛසමුදයමග්ගෙසු වත්ථුසච්චං සඞ්ඛතං, ලක්ඛණසච්චං <pb P=.91/> අසඞ්ඛතං। නිරොධෙ වත්ථුසච්චං නාම නත්ථි අසඞ්ඛතමෙව තන්ති। තස්මා <b>ආමන්තා</b>ති ආහ। තං පනස්ස ලද්ධිමත්තමෙව। සො හි දුක්ඛං වත්ථුසච්චං ඉච්ඡති, තථා සමුදයං මග්ගඤ්ච। යානි පන නෙසං බාධනපභවනිය්යානිකලක්ඛණානි, තානි ලක්ඛණසච්චං නාමාති, න ච බාධනලක්ඛණාදීහි අඤ්ඤානි දුක්ඛාදීනි නාම අත්ථීති। <b>තාණානී</b>තිආදීසු අධිප්පායො වුත්තනයෙනෙව වෙදිතබ්බො।
bod:<b>දුක්ඛසච්ච</b>න්ති <pb M=.193/> පඤ්හෙ ලද්ධිවසෙන ලක්ඛණං සන්ධාය පටිජානාති। <b>දුක්ඛ</b>න්ති පඤ්හෙ වත්ථුං සන්ධාය පටික්ඛිපති। ඉතො පරං සුද්ධිකපඤ්හා ච සංසන්දනපඤ්හා ච සබ්බෙ පාළිඅනුසාරෙනෙව වෙදිතබ්බා। අවසානෙ ලද්ධිපතිට්ඨාපනත්ථං ආහටසුත්තං අත්ථස්ස මිච්ඡා ගහිතත්තා අනාහටසදිසමෙවාති।
cen:සච්චකථාවණ්ණනා।
sub:4:ආරුප්පකථාවණ්ණනා
bod:455-456:ඉදානි <pb V=.189/> ආරුප්පකථා නාම හොති। තත්ථ යෙසං “චත්තාරො ආරුප්පා ආනෙඤ්ජා”ති වචනං නිස්සාය “සබ්බෙපි තෙ ධම්මා අසඞ්ඛතා”ති ලද්ධි, තෙ සන්ධාය <b>ආකාසානඤ්චායතන</b>න්ති පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ උත්තානත්ථමෙවාති। සාධකසුත්තම්පි අත්ථං අජානිත්වා ආහටත්තා අනාහටසදිසමෙවාති।
cen:ආරුප්පකථාවණ්ණනා।
sub:5:නිරොධසමාපත්තිකථාවණ්ණනා
bod:457-459:ඉදානි නිරොධසමාපත්තිකථා නාම හොති। තත්ථ <b>නිරොධසමාපත්තී</b>ති චතුන්නං ඛන්ධානං අප්පවත්ති। යස්මා පන සා කරියමානා කරියති, සමාපජ්ජියමානා සමාපජ්ජියති, තස්මා නිප්ඵන්නාති වුච්චති। සඞ්ඛතාසඞ්ඛතලක්ඛණානං පන <pb P=.92/> අභාවෙන න වත්තබ්බා “සඞ්ඛතාති වා අසඞ්ඛතා”ති වා। තත්ථ යෙසං “යස්මා සඞ්ඛතා න හොති, තස්මා අසඞ්ඛතා”ති ලද්ධි, සෙය්යථාපි අන්ධකානඤ්චෙව උත්තරාපථකානඤ්ච; තෙ සන්ධාය <b>නිරොධසමාපත්තී</b>ති පුච්ඡා සකවාදිස්ස, පටිඤ්ඤා ඉතරස්ස। <b>උප්පාදෙන්තී</b>තිආදි සමාපජ්ජනපටිලාභවසෙනෙව වුත්තං। යථා පන රූපාදයො අසඞ්ඛතධම්මෙ උප්පාදෙන්ති; න තථා තං කෙචි උප්පාදෙන්ති නාම। <b>නිරොධා වොදානං වුට්ඨාන</b>න්ති ඵලසමාපත්ති වෙදිතබ්බා। අසඞ්ඛතා පන තං <pb M=.194/> නත්ථියෙව, තස්මා පටික්ඛිපති। <b>තෙන හී</b>ති යස්මා සඞ්ඛතා න හොති, තස්මා අසඞ්ඛතාති ලද්ධි। ඉදං පන අසඞ්ඛතභාවෙ කාරණං න හොතීති වුත්තම්පි අවුත්තසදිසමෙවාති।
cen:නිරොධසමාපත්තිකථාවණ්ණනා।
sub:6:ආකාසකථාවණ්ණනා
bod:460-462:ඉදානි ආකාසකථා නාම හොති। තත්ථ තිවිධො ආකාසො – පරිච්ඡෙදාකාසො <pb V=.190/>, කසිණුග්ඝාටිමාකාසො, අජටාකාසො। “තුච්ඡාකාසො”තිපි තස්සෙව නාමං। තෙසු පරිච්ඡෙදාකාසො සඞ්ඛතො, ඉතරෙ <b>ද්වෙ</b> පඤ්ඤත්තිමත්තා। යෙසං පන “දුවිධොපි යස්මා සඞ්ඛතො න හොති, තස්මා අසඞ්ඛතො”ති ලද්ධි, සෙය්යථාපි උත්තරාපථකානං මහිසාසකානඤ්ච; තෙ සන්ධාය <b>ආකාසො</b>ති පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ උත්තානත්ථමෙවාති।
cen:ආකාසකථාවණ්ණනා।
sub:7:ආකාසො සනිදස්සනොතිකථාවණ්ණනා
bod:463-464:ඉදානි ආකාසො සනිදස්සනොතිකථා නාම හොති। තත්ථ යෙසං තාළච්ඡිද්දාදීසු ඤාණප්පවත්තිං නිස්සාය “සබ්බොපි අජටාකාසො <pb P=.93/> සනිදස්සනො”ති ලද්ධි, සෙය්යථාපි අන්ධකානං <pb V=.191/>; තෙ සන්ධාය <b>ආකාසො සනිදස්සනො</b>ති පුච්ඡා සකවාදිස්ස, පටිඤ්ඤා ඉතරස්ස। අථ නං “යදි සනිදස්සනො, එවංවිධො භවෙය්යා”ති චොදනත්ථං <b>රූපන්ති</b>ආදි වුත්තං। <b>චක්ඛුඤ්ච පටිච්චා</b>තිපඤ්හෙසු එවරූපස්ස සුත්තස්ස අභාවෙන පටික්ඛිපිත්වා තුලන්තරිකාදීනං උපලද්ධිං නිස්සාය පටිජානාති। <b>ද්වින්නං රුක්ඛානං අන්තර</b>න්ති එත්ථ රුක්ඛරූපං චක්ඛුනා දිස්වා අන්තරෙ රූපාභාවතො ආකාසන්ති මනොද්වාරවිඤ්ඤාණං උප්පජ්ජති, න චක්ඛුවිඤ්ඤාණං। සෙසෙසුපි එසෙව නයො। තස්මා අසාධකමෙතන්ති।
cen:ආකාසො සනිදස්සනොතිකථාවණ්ණනා।
sub:10:පථවීධාතුසනිදස්සනාතිආදිකථාවණ්ණනා
bod:465-470:ඉදානි <pb M=.195/> පථවීධාතු සනිදස්සනාතිආදිකථා නාම හොති। තත්ථ යෙසං පාසාණඋදකජාලරුක්ඛචලනානඤ්චෙව පඤ්චින්ද්රියපතිට්ඨොකාසානඤ්ච වණ්ණායතනං කායවිඤ්ඤත්තිකාලෙ හත්ථපාදාදිරූපඤ්ච දිස්වා “පථවීධාතුආදයො සනිදස්සනා”ති ලද්ධි, සෙය්යථාපි අන්ධකානං; තෙ සන්ධාය සබ්බකථාසු ආදිපුච්ඡා සකවාදිස්ස, පටිඤ්ඤා ඉතරස්ස। සෙසං සබ්බත්ථ පාළිඅනුසාරෙන චෙව හෙට්ඨා වුත්තනයෙන ච වෙදිතබ්බන්ති। <b>පථවීධාතු සනිදස්සනා</b>ති ආදිං කත්වා <b>කායකම්මං සනිදස්සන</b>න්ති පරියොසානකථා නිට්ඨිතා।
cen:ඡට්ඨො වග්ගො।
