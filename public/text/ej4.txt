cha:4:කුණ්ඩධානවග්ගො
sub:1:කුණ්ඩධානත්ථෙරඅපදානං
gax:1:“සත්තාහං <pb M=1.91/> <pb V=1.80/> පටිසල්ලීනං, සයම්භුං අග්ගපුග්ගලං।
gae:පසන්නචිත්තො සුමනො, බුද්ධසෙට්ඨං උපට්ඨහිං॥
gax:2:“වුට්ඨිතං කාලමඤ්ඤාය, පදුමුත්තරං මහාමුනිං।
gae:මහන්තිං කදලීකණ්ණිං, ගහෙත්වා උපගච්ඡහං॥
gax:3:“පටිග්ගහෙත්වා <pb T=1.117/> <n>පටිග්ගහෙසි (ස්යා॰ ක॰)</n> භගවා, සබ්බඤ්ඤූ <n>තං ඵලං (සී॰)</n> ලොකනායකො।
gae:මම චිත්තං පසාදෙන්තො, පරිභුඤ්ජි මහාමුනි॥
gax:4:“පරිභුඤ්ජිත්වා සම්බුද්ධො, සත්ථවාහො අනුත්තරො।
gae:සකාසනෙ නිසීදිත්වා, ඉමා ගාථා අභාසථ॥
gax:5:“‘යෙ <pb P=1.82/> ච සන්ති සමිතාරො <n>යෙ වසන්ති සමෙතාරො (සී॰)</n>, යක්ඛා ඉමම්හි පබ්බතෙ।
gae:අරඤ්ඤෙ භූතභබ්යානි <n>භූතගණා සබ්බෙ (ස්යා॰)</n>, සුණන්තු වචනං මම’॥
gax:6:“යො සො බුද්ධං උපට්ඨාසි, මිගරාජංව කෙසරිං <n>මිගරාජාව කෙසරී (සී॰)</n>।
gae:තමහං කිත්තයිස්සාමි, සුණාථ මම භාසතො॥
gax:7:“‘එකාදසඤ්චක්ඛත්තුං, සො <n>සොයමෙකාදසක්ඛත්තුං (සී॰)</n> දෙවරාජා භවිස්සති।
gae:චතුතිංසතික්ඛත්තුඤ්ච, චක්කවත්තී භවිස්සති॥
gax:8:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:9:“‘අක්කොසිත්වාන සමණෙ, සීලවන්තෙ අනාසවෙ।
gae:පාපකම්මවිපාකෙන, නාමධෙය්යං ලභිස්සති <n>භවිස්සති (ක॰)</n>॥
gax:10:“‘තස්ස ධම්මෙසු දායාදො, ඔරසො ධම්මනිම්මිතො।
gae:කුණ්ඩධානොති නාමෙන, සාවකො සො භවිස්සති’॥
gax:11:“පවිවෙකමනුයුත්තො, ඣායී ඣානරතො අහං।
gae:තොසයිත්වාන සත්ථාරං, විහරාමි අනාසවො॥
gax:12:“සාවකෙහි <pb M=1.92/> <pb V=1.81/> <n>සාවකග්ගෙහි (සී॰)</n> පරිවුතො, භික්ඛුසඞ්ඝපුරක්ඛතො।
gae:භික්ඛුසඞ්ඝෙ නිසීදිත්වා, සලාකං ගාහයී ජිනො॥
gax:13:“එකංසං <pb T=1.118/> චීවරං කත්වා, වන්දිත්වා ලොකනායකං।
gae:වදතං වරස්ස පුරතො, පඨමං අග්ගහෙසහං॥
gax:14:“තෙන කම්මෙන භගවා, දසසහස්සීකම්පකො।
gae:භික්ඛුසඞ්ඝෙ නිසීදිත්වා, අග්ගට්ඨානෙ ඨපෙසි මං॥
gax:15:“වීරියං මෙ ධුරධොරය්හං, යොගක්ඛෙමාධිවාහනං।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:16:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා කුණ්ඩධානො ථෙරො ඉමා ගාථායො අභාසිත්ථාති।
cen:කුණ්ඩධානත්ථෙරස්සාපදානං පඨමං।
sub:2:සාගතත්ථෙරඅපදානං
gax:17:“සොභිතො <pb P=1.83/> නාම නාමෙන, අහොසිං බ්රාහ්මණො තදා।
gae:පුරක්ඛතො සසිස්සෙහි, ආරාමං අගමාසහං॥
gax:18:“භගවා තම්හි සමයෙ, භික්ඛුසඞ්ඝපුරක්ඛතො।
gae:ආරාමද්වාරා නික්ඛම්ම, අට්ඨාසි පුරිසුත්තමො॥
gax:19:“තමද්දසාසිං සම්බුද්ධං, දන්තං දන්තපුරක්ඛතං।
gae:සකං චිත්තං පසාදෙත්වා, සන්ථවිං ලොකනායකං॥
gax:20:“යෙ කෙචි පාදපා සබ්බෙ, මහියා තෙ විරූහරෙ।
gae:බුද්ධිමන්තො <pb T=1.119/> තථා සත්තා, රුහන්ති ජිනසාසනෙ॥
gax:21:“සත්ථවාහොසි සප්පඤ්ඤො, මහෙසි බහුකෙ ජනෙ।
gae:විපථා උද්ධරිත්වාන, පථං ආචික්ඛසෙ තුවං॥
gax:22:“දන්තො <pb M=1.93/> දන්තපරිකිණ්ණො <n>පුරක්ඛතො (ස්යා॰)</n>, ඣායී ඣානරතෙහි ච।
gae:ආතාපී පහිතත්තෙහි, උපසන්තෙහි තාදිභි॥
gax:23:“අලඞ්කතො පරිසාහි, පුඤ්ඤඤාණෙහි සොභති।
gae:පභා නිද්ධාවතෙ තුය්හං, සූරියොදයනෙ යථා॥
gax:24:“පසන්නචිත්තං <pb V=1.82/> දිස්වාන, මහෙසී පදුමුත්තරො।
gae:භික්ඛුසඞ්ඝෙ ඨිතො සත්ථා, ඉමා ගාථා අභාසථ॥
gax:25:“‘යො සො හාසං ජනෙත්වාන, මමං කිත්තෙසි බ්රාහ්මණො।
gae:කප්පානං සතසහස්සං, දෙවලොකෙ රමිස්සති॥
gax:26:“‘තුසිතා හි චවිත්වාන, සුක්කමූලෙන චොදිතො।
gae:ගොතමස්ස භගවතො, සාසනෙ පබ්බජිස්සති॥
gax:27:“‘තෙන කම්මෙන සුකතෙන, අරහත්තං <n>තුට්ඨහට්ඨං (ස්යා॰ ක॰)</n> ලභිස්සති।
gae:සාගතො නාම නාමෙන, හෙස්සති සත්ථු සාවකො’॥
gax:28:“පබ්බජිත්වාන කායෙන, පාපකම්මං විවජ්ජයිං।
gae:වචීදුච්චරිතං හිත්වා, ආජීවං පරිසොධයිං॥
gax:29:“එවං <pb P=1.84/> විහරමානොහං, තෙජොධාතූසු කොවිදො।
gae:සබ්බාසවෙ පරිඤ්ඤාය, විහරාමි අනාසවො॥
gax:30:“පටිසම්භිදා <pb T=1.120/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සාගතො ථෙරො ඉමා ගාථායො අභාසිත්ථාති।
cen:සාගතත්ථෙරස්සාපදානං දුතියං।
sub:3:මහාකච්චානත්ථෙරඅපදානං
gax:31:“පදුමුත්තරනාථස්ස, පදුමං නාම චෙතියං।
gae:සිලාසනං <n>සීහාසනං (ක॰)</n> කාරයිත්වා, සුවණ්ණෙනාභිලෙපයිං॥
gax:32:“රතනාමයඡත්තඤ්ච, පග්ගය්හ වාළබීජනිං <n>වාළබීජනී (සී॰ ස්යා॰)</n>।
gae:බුද්ධස්ස අභිරොපෙසිං, ලොකබන්ධුස්ස තාදිනො॥
gax:33:“යාවතා <pb M=1.94/> දෙවතා භුම්මා <n>භූමා (ක॰)</n>, සබ්බෙ සන්නිපතුං තදා।
gae:රතනාමයඡත්තානං, විපාකං කථයිස්සති॥
gax:34:“තඤ්ච සබ්බං සුණිස්සාම, කථයන්තස්ස සත්ථුනො।
gae:භිය්යො හාසං ජනෙය්යාම, සම්මාසම්බුද්ධසාසනෙ॥
gax:35:“හෙමාසනෙ නිසීදිත්වා, සයම්භූ අග්ගපුග්ගලො।
gae:භික්ඛුසඞ්ඝපරිබ්යූළ්හො <n>පරිබ්බූළ්හො (සී॰)</n>, ඉමා ගාථා අභාසථ॥
gax:36:“‘යෙනිදං <pb V=1.83/> ආසනං දින්නං, සොවණ්ණං රතනාමයං।
gae:තමහං කිත්තයිස්සාමි, සුණාථ මම භාසතො॥
gax:37:“‘තිංසකප්පානි <pb T=1.121/> දෙවින්දො, දෙවරජ්ජං කරිස්සති।
gae:සමන්තා යොජනසතං, ආභායාභිභවිස්සති॥
gax:38:“‘මනුස්සලොකමාගන්ත්වා, චක්කවත්තී භවිස්සති।
gae:පභස්සරොති නාමෙන, උග්ගතෙජො භවිස්සති॥
gax:39:“‘දිවා වා යදි වා රත්තිං, සතරංසීව උග්ගතො।
gae:සමන්තා අට්ඨරතනං, උජ්ජොතිස්සති ඛත්තියො॥
gax:40:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:41:“‘තුසිතා <pb P=1.85/> හි චවිත්වාන, සුක්කමූලෙන චොදිතො।
gae:කච්චානො නාම නාමෙන, බ්රහ්මබන්ධු භවිස්සති॥
gax:42:“‘සො පච්ඡා පබ්බජිත්වාන, අරහා හෙස්සතිනාසවො।
gae:ගොතමො ලොකපජ්ජොතො, අග්ගට්ඨානෙ ඨපෙස්සති॥
gax:43:“‘සංඛිත්තපුච්ඡිතං <n>සංඛිත්තං පුච්ඡිතං (ස්යා॰ ක॰)</n> පඤ්හං, විත්ථාරෙන කථෙස්සති।
gae:කථයන්තො ච තං පඤ්හං, අජ්ඣාසයං <n>අජ්ඣාසං (සී॰), අබ්භාසං (ක॰)</n> පූරයිස්සති’॥
gax:44:“අඩ්ඪෙ කුලෙ අභිජාතො, බ්රාහ්මණො මන්තපාරගූ।
gae:ඔහාය ධනධඤ්ඤානි, පබ්බජිං අනගාරියං॥
gax:45:“සංඛිත්තෙනපි පුච්ඡන්තෙ, විත්ථාරෙන කථෙමහං।
gae:අජ්ඣාසයං තෙසං පූරෙමි, තොසෙමි ද්විපදුත්තමං॥
gax:46:“තොසිතො <pb M=1.95/> මෙ මහාවීරො, සයම්භූ අග්ගපුග්ගලො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙසි මං॥
gax:47:“පටිසම්භිදා <pb T=1.122/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මහාකච්චානො ථෙරො ඉමා ගාථායො අභාසිත්ථාති।
cen:මහාකච්චානත්ථෙරස්සාපදානං තතියං।
sub:4:කාළුදායිත්ථෙරඅපදානං
gax:48:“පදුමුත්තරබුද්ධස්ස <pb V=1.84/>, ලොකජෙට්ඨස්ස තාදිනො।
gae:අද්ධානං පටිපන්නස්ස, චරතො චාරිකං තදා॥
gax:49:“සුඵුල්ලං පදුමං ගය්හ, උප්පලං මල්ලිකඤ්චහං।
gae:පරමන්නං ගහෙත්වාන, අදාසිං සත්ථුනො අහං॥
gax:50:“පරිභුඤ්ජි මහාවීරො, පරමන්නං සුභොජනං।
gae:තඤ්ච පුප්ඵං ගහෙත්වාන, ජනස්ස සම්පදස්සයි॥
gax:51:“ඉට්ඨං කන්තං <n>කන්තයිදං (ස්යා॰)</n>, පියං ලොකෙ, ජලජං පුප්ඵමුත්තමං।
gae:සුදුක්කරං කතං තෙන, යො මෙ පුප්ඵං අදාසිදං॥
gax:52:“යො <pb P=1.86/> පුප්ඵමභිරොපෙසි, පරමන්නඤ්චදාසි මෙ।
gae:තමහං කිත්තයිස්සාමි, සුණාථ මම භාසතො॥
gax:53:“‘දස අට්ඨ චක්ඛත්තුං <n>දස චට්ඨක්ඛත්තුං (සී॰), දසමට්ඨක්ඛත්තුං (ස්යා॰)</n> සො, දෙවරජ්ජං කරිස්සති।
gae:උප්පලං පදුමඤ්චාපි, මල්ලිකඤ්ච තදුත්තරි॥
gax:54:“‘අස්ස <pb T=1.123/> පුඤ්ඤවිපාකෙන, දිබ්බගන්ධසමායුතං।
gae:ආකාසෙ ඡදනං කත්වා, ධාරයිස්සති තාවදෙ॥
gax:55:“‘පඤ්චවීසතික්ඛත්තුඤ්ච, චක්කවත්තී භවිස්සති।
gae:පථබ්යා රජ්ජං පඤ්චසතං, වසුධං ආවසිස්සති॥
gax:56:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන <n>නාමෙන (සී॰ ස්යා॰ ක॰)</n>, සත්ථා ලොකෙ භවිස්සති॥
gax:57:“‘සකකම්මාභිරද්ධො <pb M=1.96/> සො, සුක්කමූලෙන චොදිතො।
gae:සක්යානං නන්දිජනනො, ඤාතිබන්ධු භවිස්සති॥
gax:58:“‘සො පච්ඡා පබ්බජිත්වාන, සුක්කමූලෙන චොදිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:59:“‘පටිසම්භිදමනුප්පත්තං, කතකිච්චමනාසවං।
gae:ගොතමො ලොකබන්ධු තං <n>සො (සී॰)</n>, එතදග්ගෙ ඨපෙස්සති॥
gax:60:“‘පධානපහිතත්තො සො, උපසන්තො නිරූපධි।
gae:උදායී නාම නාමෙන, හෙස්සති සත්ථු සාවකො’॥
gax:61:“රාගො <pb V=1.85/> දොසො ච මොහො ච, මානො මක්ඛො ච ධංසිතො।
gae:සබ්බාසවෙ පරිඤ්ඤාය, විහරාමි අනාසවො॥
gax:62:“තොසයිඤ්චාපි සම්බුද්ධං, ආතාපී නිපකො අහං।
gae:පසාදිතො <n>පමොදිතො (සී॰)</n> ච සම්බුද්ධො, එතදග්ගෙ ඨපෙසි මං॥
gax:63:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං <pb T=1.124/> සුදං ආයස්මා කාළුදායී ථෙරො ඉමා ගාථායො අභාසිත්ථාති।
cen:කාළුදායීථෙරස්සාපදානං චතුත්ථං।
sub:5:මොඝරාජත්ථෙරඅපදානං
gax:64:“අත්ථදස්සී <pb P=1.87/> තු භගවා, සයම්භූ අපරාජිතො।
gae:භික්ඛුසඞ්ඝපරිබ්යූළ්හො, රථියං පටිපජ්ජථ॥
gax:65:“සිස්සෙහි සම්පරිවුතො, ඝරම්හා අභිනික්ඛමිං।
gae:නික්ඛමිත්වානහං තත්ථ, අද්දසං ලොකනායකං॥
gax:66:“අභිවාදිය සම්බුද්ධං, සිරෙ කත්වාන අඤ්ජලිං।
gae:සකං චිත්තං පසාදෙත්වා, සන්ථවිං ලොකනායකං॥
gax:67:“යාවතා රූපිනො සත්තා, අරූපී වා අසඤ්ඤිනො।
gae:සබ්බෙ තෙ තව ඤාණම්හි, අන්තො හොන්ති සමොගධා॥
gax:68:“සුඛුමච්ඡිකජාලෙන <pb M=1.97/>, උදකං යො පරික්ඛිපෙ।
gae:යෙ කෙචි උදකෙ පාණා, අන්තොජාලෙ භවන්ති තෙ॥
gax:69:“යෙසඤ්ච චෙතනා අත්ථි, රූපිනො ච අරූපිනො।
gae:සබ්බෙ තෙ තව ඤාණම්හි, අන්තො හොන්ති සමොගධා॥
gax:70:“සමුද්ධරසිමං ලොකං, අන්ධකාරසමාකුලං।
gae:තව ධම්මං සුණිත්වාන, කඞ්ඛාසොතං තරන්ති තෙ॥
gax:71:“අවිජ්ජානිවුතෙ ලොකෙ, අන්ධකාරෙන ඔත්ථටෙ।
gae:තව <pb T=1.125/> ඤාණම්හි ජොතන්තෙ, අන්ධකාරා පධංසිතා॥
gax:72:“තුවං චක්ඛූසි සබ්බෙසං, මහාතමපනූදනො।
gae:තව ධම්මං සුණිත්වාන, නිබ්බායති බහුජ්ජනො॥
gax:73:“පුටකං <pb V=1.86/> පූරයිත්වාන <n>පීඨරං (සී॰), පුතරං (ස්යා॰)</n>, මධුඛුද්දමනෙළකං।
gae:උභො හත්ථෙහි පග්ගය්හ, උපනෙසිං මහෙසිනො॥
gax:74:“පටිග්ගණ්හි මහාවීරො, සහත්ථෙන මහා ඉසී।
gae:භුඤ්ජිත්වා තඤ්ච සබ්බඤ්ඤූ, වෙහාසං නභමුග්ගමි॥
gax:75:“අන්තලික්ඛෙ ඨිතො සත්ථා, අත්ථදස්සී නරාසභො।
gae:මම චිත්තං පසාදෙන්තො, ඉමා ගාථා අභාසථ॥
gax:76:“‘යෙනිදං ථවිතං ඤාණං, බුද්ධසෙට්ඨො ච ථොමිතො।
gae:තෙන චිත්තප්පසාදෙන, දුග්ගතිං සො න ගච්ඡති॥
gax:77:“‘චතුද්දසඤ්චක්ඛත්තුං <n>චතුසට්ඨිඤ්ච (ස්යා॰)</n> සො, දෙවරජ්ජං කරිස්සති।
gae:පථබ්යා රජ්ජං අට්ඨසතං, වසුධං ආවසිස්සති॥
gax:78:“‘පඤ්චෙව <pb P=1.88/> සතක්ඛත්තුඤ්ච <n>අථ පඤ්චසතක්ඛත්තුං (සී॰)</n>, චක්කවත්තී භවිස්සති।
gae:පදෙසරජ්ජං අසඞ්ඛෙය්යං, මහියා කාරයිස්සති॥
gax:79:“‘අජ්ඣායකො මන්තධරො, තිණ්ණං වෙදාන පාරගූ।
gae:ගොතමස්ස භගවතො, සාසනෙ පබ්බජිස්සති॥
gax:80:“‘ගම්භීරං නිපුණං අත්ථං, ඤාණෙන විචිනිස්සති।
gae:මොඝරාජාති නාමෙන, හෙස්සති සත්ථු සාවකො॥
gax:81:“‘තීහි <pb M=1.98/> විජ්ජාහි සම්පන්නං, කතකිච්චමනාසවං।
gae:ගොතමො <pb T=1.126/> සත්ථවාහග්ගො, එතදග්ගෙ ඨපෙස්සති’॥
gax:82:“හිත්වා මානුසකං යොගං, ඡෙත්වාන භවබන්ධනං।
gae:සබ්බාසවෙ පරිඤ්ඤාය, විහරාමි අනාසවො॥
gax:83:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං <pb T=1.127/> සුදං ආයස්මා මොඝරාජො ථෙරො ඉමා ගාථායො අභාසිත්ථාති।
cen:මොඝරාජත්ථෙරස්සාපදානං පඤ්චමං।
sub:6:අධිමුත්තත්ථෙරඅපදානං
gax:84:“නිබ්බුතෙ ලොකනාථම්හි, අත්ථදස්සීනරුත්තමෙ।
gae:උපට්ඨහිං භික්ඛුසඞ්ඝං, විප්පසන්නෙන චෙතසා॥
gax:85:“නිමන්තෙත්වා <pb V=1.87/> භික්ඛුසඞ්ඝං <n>සංඝරතනං (සී॰ ස්යා॰)</n>, උජුභූතං සමාහිතං।
gae:උච්ඡුනා මණ්ඩපං කත්වා, භොජෙසිං සඞ්ඝමුත්තමං॥
gax:86:“යං යං යොනුපපජ්ජාමි, දෙවත්තං අථ මානුසං।
gae:සබ්බෙ සත්තෙ අභිභොමි <n>අතිභොමි (සී॰ ක॰)</n>, පුඤ්ඤකම්මස්සිදං ඵලං॥
gax:87:“අට්ඨාරසෙ කප්පසතෙ, යං දානමදදිං තදා।
gae:දුග්ගතිං නාභිජානාමි, උච්ඡුදානස්සිදං ඵලං॥
gax:88:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා අධිමුත්තො ථෙරො ඉමා ගාථායො අභාසිත්ථාති।
cen:අධිමුත්තත්ථෙරස්සාපදානං ඡට්ඨං।
sub:7:ලසුණදායකත්ථෙරඅපදානං
gax:89:“හිමවන්තස්සාවිදූරෙ <pb P=1.89/>, තාපසො ආසහං තදා।
gae:ලසුණං උපජීවාමි, ලසුණං මය්හභොජනං॥
gax:90:“ඛාරියො <pb M=1.99/> පූරයිත්වාන, සඞ්ඝාරාමමගච්ඡහං।
gae:හට්ඨො හට්ඨෙන චිත්තෙන, සඞ්ඝස්ස ලසුණං අදං॥
gax:91:“විපස්සිස්ස නරග්ගස්ස, සාසනෙ නිරතස්සහං।
gae:සඞ්ඝස්ස ලසුණං දත්වා, කප්පං සග්ගම්හි මොදහං॥
gax:92:“එකනවුතිතො කප්පෙ, ලසුණං යමදං තදා।
gae:දුග්ගතිං නාභිජානාමි, ලසුණස්ස ඉදං ඵලං॥
gax:93:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා ලසුණදායකො ථෙරො ඉමා ගාථායො අභාසිත්ථාති।
cen:ලසුණදායකත්ථෙරස්සාපදානං සත්තමං।
sub:8:ආයාගදායකත්ථෙරඅපදානං
gax:94:“නිබ්බුතෙ <pb T=1.128/> ලොකනාථම්හි, සිඛිම්හි වදතං වරෙ।
gae:හට්ඨො හට්ඨෙන චිත්තෙන, අවන්දිං ථූපමුත්තමං॥
gax:95:“වඩ්ඪකීහි <pb V=1.88/> කථාපෙත්වා, මූලං දත්වානහං තදා।
gae:හට්ඨො හට්ඨෙන චිත්තෙන, ආයාගං කාරපෙසහං॥
gax:96:“අට්ඨ කප්පානි දෙවෙසු, අබ්බොකිණ්ණං <n>අබ්බොච්ඡින්නං (සී॰)</n> වසිං අහං।
gae:අවසෙසෙසු කප්පෙසු, වොකිණ්ණං සංසරිං අහං॥
gax:97:“කායෙ විසං න කමති, සත්ථානි න ච හන්ති මෙ।
gae:උදකෙහං න මිය්යාමි, ආයාගස්ස ඉදං ඵලං॥
gax:98:“යදිච්ඡාමි අහං වස්සං, මහාමෙඝො පවස්සති।
gae:දෙවාපි මෙ වසං එන්ති, පුඤ්ඤකම්මස්සිදං ඵලං॥
gax:99:“සත්තරතනසම්පන්නො, තිසක්ඛත්තුං අහොසහං।
gae:න මං කෙචාවජානන්ති, පුඤ්ඤකම්මස්සිදං ඵලං॥
gax:100:“එකත්තිංසෙ <pb P=1.90/> ඉතො කප්පෙ, ආයාගං යමකාරයිං।
gae:දුග්ගතිං නාභිජානාමි, ආයාගස්ස ඉදං ඵලං॥
gax:101:“පටිසම්භිදා <pb M=1.100/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ආයාගදායකො ථෙරො ඉමා ගාථායො අභාසිත්ථාති।
cen:ආයාගදායකත්ථෙරස්සාපදානං අට්ඨමං।
sub:9:ධම්මචක්කිකත්ථෙරඅපදානං
gax:102:“සිද්ධත්ථස්ස <pb T=1.129/> භගවතො, සීහාසනස්ස සම්මුඛා।
gae:ධම්මචක්කං මෙ ඨපිතං, සුකතං විඤ්ඤුවණ්ණිතං॥
gax:103:“චාරුවණ්ණොව සොභාමි, සයොග්ගබලවාහනො।
gae:පරිවාරෙන්ති මං නිච්චං, අනුයන්තා බහුජ්ජනා॥
gax:104:“සට්ඨිතූරියසහස්සෙහි, පරිචාරෙමහං සදා।
gae:පරිවාරෙන සොභාමි, පුඤ්ඤකම්මස්සිදං ඵලං॥
gax:105:“චතුන්නවුතිතො කප්පෙ, යං චක්කං ඨපයිං අහං।
gae:දුග්ගතිං නාභිජානාමි, ධම්මචක්කස්සිදං ඵලං॥
gax:106:“ඉතො එකාදසෙ කප්පෙ, අට්ඨාසිංසු ජනාධිපා।
gae:සහස්සරාජනාමෙන, චක්කවත්තී මහබ්බලා॥
gax:107:“පටිසම්භිදා <pb V=1.89/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධම්මචක්කිකො ථෙරො ඉමා ගාථායො අභාසිත්ථාති।
cen:ධම්මචක්කිකත්ථෙරස්සාපදානං නවමං।
sub:10:කප්පරුක්ඛියත්ථෙරඅපදානං
gax:108:“සිද්ධත්ථස්ස භගවතො, ථූපසෙට්ඨස්ස සම්මුඛා।
gae:විචිත්තදුස්සෙ ලගෙත්වා <n>ලග්ගෙත්වා (සී॰ ස්යා॰)</n>, කප්පරුක්ඛං ඨපෙසහං॥
gax:109:“යං <pb T=1.130/> <pb M=1.101/> යං යොනුපපජ්ජාමි, දෙවත්තං අථ මානුසං।
gae:සොභයන්තො මම ද්වාරං, කප්පරුක්ඛො පතිට්ඨති॥
gax:110:“අහඤ්ච <pb P=1.91/> පරිසා චෙව, යෙ කෙචි මම වස්සිතා <n>නිස්සිතා (සී॰)</n>।
gae:තම්හා දුස්සං ගහෙත්වාන, නිවාසෙම මයං සදා <n>තදා (ස්යා॰)</n>॥
gax:111:“චතුන්නවුතිතො කප්පෙ, යං රුක්ඛං ඨපයිං අහං।
gae:දුග්ගතිං නාභිජානාමි, කප්පරුක්ඛස්සිදං ඵලං॥
gax:112:“ඉතො ච සත්තමෙ කප්පෙ, සුචෙළා අට්ඨ ඛත්තියා।
gae:සත්තරතනසම්පන්නා, චක්කවත්තී මහබ්බලා॥
gax:113:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කප්පරුක්ඛියො ථෙරො ඉමා ගාථායො අභාසිත්ථාති।
cen:කප්පරුක්ඛියත්ථෙරස්සාපදානං දසමං।
cen:කුණ්ඩධානවග්ගො චතුත්ථො।
bod:තස්සුද්දානං –
gax:කුණ්ඩසාගතකච්චානා, උදායී මොඝරාජකො।
gax:අධිමුත්තො ලසුණදො, ආයාගී ධම්මචක්කිකො।
gae:කප්පරුක්ඛී ච දසමො, ගාථා ද්වයදසසතං <n>ගාථායො ද්වාදසසතං (සී॰)</n>॥
