cha:3:විනයපෙය්යාලං
bod:201:“ද්වෙමෙ <pb V=1.119/> <pb M=1.97/>, භික්ඛවෙ, අත්ථවසෙ පටිච්ච තථාගතෙන සාවකානං සික්ඛාපදං පඤ්ඤත්තං। කතමෙ ද්වෙ? සඞ්ඝසුට්ඨුතාය සඞ්ඝඵාසුතාය… දුම්මඞ්කූනං පුග්ගලානං නිග්ගහාය, පෙසලානං භික්ඛූනං ඵාසුවිහාරාය… දිට්ඨධම්මිකානං ආසවානං සංවරාය, සම්පරායිකානං ආසවානං පටිඝාතාය… දිට්ඨධම්මිකානං වෙරානං සංවරාය, සම්පරායිකානං වෙරානං පටිඝාතාය… දිට්ඨධම්මිකානං වජ්ජානං සංවරාය, සම්පරායිකානං වජ්ජානං පටිඝාතාය… දිට්ඨධම්මිකානං භයානං සංවරාය, සම්පරායිකානං භයානං පටිඝාතාය… දිට්ඨධම්මිකානං අකුසලානං ධම්මානං සංවරාය, සම්පරායිකානං අකුසලානං ධම්මානං පටිඝාතාය… ගිහීනං අනුකම්පාය, පාපිච්ඡානං භික්ඛූනං පක්ඛුපච්ඡෙදාය… අප්පසන්නානං පසාදාය, පසන්නානං භිය්යොභාවාය… සද්ධම්මට්ඨිතියා විනයානුග්ගහාය। ඉමෙ ඛො, භික්ඛවෙ, ද්වෙ අත්ථවසෙ පටිච්ච තථාගතෙන සාවකානං සික්ඛාපදං පඤ්ඤත්ත”න්ති।
bod:202-230:“ද්වෙමෙ, භික්ඛවෙ, අත්ථවසෙ පටිච්ච තථාගතෙන සාවකානං පාතිමොක්ඛං පඤ්ඤත්තං…පෙ॰… පාතිමොක්ඛුද්දෙසො පඤ්ඤත්තො… පාතිමොක්ඛට්ඨපනං <pb P=1.99/> පඤ්ඤත්තං… පවාරණා පඤ්ඤත්තා… පවාරණට්ඨපනං පඤ්ඤත්තං… <pb T=1.124/> තජ්ජනීයකම්මං පඤ්ඤත්තං… නියස්සකම්මං පඤ්ඤත්තං… පබ්බාජනීයකම්මං පඤ්ඤත්තං… පටිසාරණීයකම්මං පඤ්ඤත්තං… උක්ඛෙපනීයකම්මං පඤ්ඤත්තං… පරිවාසදානං පඤ්ඤත්තං… මූලාය පටිකස්සනං පඤ්ඤත්තං… මානත්තදානං පඤ්ඤත්තං… අබ්භානං පඤ්ඤත්තං… ඔසාරණීයං පඤ්ඤත්තං… නිස්සාරණීයං පඤ්ඤත්තං… උපසම්පදා පඤ්ඤත්තා… ඤත්තිකම්මං පඤ්ඤත්තං… ඤත්තිදුතියකම්මං පඤ්ඤත්තං… ඤත්තිචතුත්ථකම්මං පඤ්ඤත්තං… අපඤ්ඤත්තෙ පඤ්ඤත්තං… පඤ්ඤත්තෙ අනුපඤ්ඤත්තං… සම්මුඛාවිනයො පඤ්ඤත්තො… සතිවිනයො පඤ්ඤත්තො… අමූළ්හවිනයො පඤ්ඤත්තො… පටිඤ්ඤාතකරණං පඤ්ඤත්තං… යෙභුය්යසිකා පඤ්ඤත්තා… තස්සපාපියසිකා පඤ්ඤත්තා… තිණවත්ථාරකො පඤ්ඤත්තො। කතමෙ ද්වෙ? සඞ්ඝසුට්ඨුතාය, සඞ්ඝඵාසුතාය… දුම්මඞ්කූනං පුග්ගලානං නිග්ගහාය, පෙසලානං භික්ඛූනං ඵාසුවිහාරාය… දිට්ඨධම්මිකානං ආසවානං සංවරාය, සම්පරායිකානං ආසවානං පටිඝාතාය… දිට්ඨධම්මිකානං වෙරානං සංවරාය, සම්පරායිකානං වෙරානං පටිඝාතාය… දිට්ඨධම්මිකානං වජ්ජානං සංවරාය, සම්පරායිකානං වජ්ජානං පටිඝාතාය… දිට්ඨධම්මිකානං <pb V=1.120/> භයානං සංවරාය, සම්පරායිකානං භයානං පටිඝාතාය… දිට්ඨධම්මිකානං අකුසලානං <pb P=1.100/> ධම්මානං සංවරාය, සම්පරායිකානං අකුසලානං ධම්මානං පටිඝාතාය… ගිහීනං අනුකම්පාය, පාපිච්ඡානං භික්ඛූනං පක්ඛුපච්ඡෙදාය… අප්පසන්නානං <pb M=1.98/> පසාදාය, පසන්නානං භිය්යොභාවාය… සද්ධම්මට්ඨිතියා, විනයානුග්ගහාය। ඉමෙ ඛො, භික්ඛවෙ, ද්වෙ අත්ථවසෙ පටිච්ච තථාගතෙන සාවකානං තිණවත්ථාරකො පඤ්ඤත්තො”ති।
cen:විනයපෙය්යාලං නිට්ඨිතං।
