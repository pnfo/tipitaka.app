cha:ඡබ්බිසතිමො පරිච්ඡෙදො
sub:26:වුට්ඨානවිසුද්ධිකථා
gax:1019:තස්සෙවං පටිපන්නස්ස, සිඛාපත්තා විපස්සනා।
gae:වුට්ඨානගාමිනී නාම, යදා හොති තදා පන॥
gax:1020:පරිකම්මොපචාරානුලොමගොත්රභුතො පරං।
gae:මග්ගො තතො ඵලං හොති, භවඞ්ගා පච්චවෙක්ඛණා॥
gax:1021:පරිකම්මොපචාරානුලොමසඞ්ඛාතගොචරා <pb V=.99/>।
gae:මග්ගස්සාවජ්ජනං හුත්වා, නිබ්බානෙ හොති ගොත්රභු॥
gax:1022:චතුත්ථං පඤ්චමං වාථ, ඡට්ඨං වාපි යථාරහං।
gae:අප්පෙති මග්ගජවනං, නිබ්බානෙ සකිමෙව තං॥
gax:1023:තතො <pb M=.90/> ඵලානි තීණි ද්වෙ, එකං වාථ යථාක්කමං।
gae:මග්ගාවසෙසනිරොධමග්ගවුට්ඨානවීථියං॥
gax:1024:තතො භවඞ්ගපාතොව,
gax:තං ඡෙත්වා පච්චවෙක්ඛණා।
gax:තිස්සො පඤ්චවිධා හොන්ති,
gae:යථායොගං තථා හි ච॥
gax:1025:මග්ගං ඵලඤ්ච නිබ්බානං, අවස්සං පච්චවෙක්ඛති।
gae:හීනෙ කිලෙසෙ සෙසෙ ච, පච්චවෙක්ඛති වා න වා॥
gax:1026:තතො ච පුන සඞ්ඛාරෙ, විපස්සන්තො යථා පුරෙ।
gae:අප්පෙති අනුපුබ්බෙන, සෙසමග්ගඵලානි ච॥
gax:1027:තත්ථ වුච්චන්ති නිබ්බාන-ඵලමග්ගවිපස්සනා।
gae:සුඤ්ඤතා චානිමිත්තා ච, තථාපණිහිතානි ච॥
gax:1028:සුඤ්ඤතාවිපස්සනාදිනාමෙන හි විපස්සති।
gae:විමොක්ඛමුඛභූතාති, තිවිධා භාජිතා තථා॥
gax:1029:සුඤ්ඤතාදිකනාමෙන, විමොක්ඛා තිවිධා මතා।
gae:නිබ්බානඵලමග්ගා ච, සමාපත්තිසමාධයො॥
gax:1030:තත්ථෙව පඨමභූමිං, පත්තො අරියපුග්ගලො।
gae:සත්තක්ඛත්තුපරමො සො, <b>සොතාපන්නො</b>ති වුච්චති॥
gax:1031:පත්තො දුතියභූමිඤ්ච, <b>සකදාගාමි</b>නාමකො।
gae:සකිමෙව ඉමං ලොකං, ආගන්ත්වා හොති මානුසං॥
gax:1032:පත්තො <pb V=.100/> තතියභූමිඤ්ච, <b>අනාගාමී</b>ති වුච්චති।
gae:බ්රහ්මලොකා අනාගන්ත්වා, ඉධකාමොපපත්තියා॥
gax:1033:පත්තො චතුත්ථභූමිඤ්ච, <b>අරහා</b> අග්ගපුග්ගලො।
gae:දිට්ඨෙව ධම්මෙ දුක්ඛග්ගිං, නිබ්බාපෙතීති වුච්චති॥
gax:1034:ඉති <pb M=.91/> මග්ගඵලට්ඨානං, වසා අරියපුග්ගලා।
gae:ද්විධාපි චතුධා යුග්ගා, අට්ඨ හොන්ති විභාගතො॥
gax:1035:උභතොභාගවිමුත්ත-
gax:විභාගාදිවසා පන।
gax:විභත්තා හොන්ති සත්තෙතෙ,
gae:යථායොගං තථා හි ච॥
gax:1036:සද්ධාධුරස්සානිච්චතො, වුට්ඨානං දුක්ඛතොපි ච।
gae:පඤ්ඤාධුරස්සානත්තතො, ඉති දීපෙන්ති පණ්ඩිතා॥
gax:1037:සද්ධානුසාරි ආදිම්හි, මජ්ඣෙ සද්ධාවිමුත්තකො।
gae:අන්තෙ පඤ්ඤාවිමුත්තොව, තස්මා සද්ධාධුරො සියා॥
gax:1038:ධම්මානුසාරි ආදිම්හි, දිට්ඨිප්පත්තො තතොපරි।
gae:අන්තෙ පඤ්ඤාවිමුත්තොව, හොති පඤ්ඤාධුරොපි ච॥
gax:1039:සමථයානිකා චෙව, රූපානුත්තරපාදකා।
gae:විපස්සනායානිකා ච, සබ්බෙ සුක්ඛවිපස්සකා॥
gax:1040:ධුරවුට්ඨානභෙදෙන, හොන්ති පඤ්චෙව සබ්බථා।
gae:ආරුප්පපාදකා චාපි, ආදිම්හි දුවිධා තථා॥
gax:1041:ඡසු ඨානෙසු මජ්ඣකෙ, කායසක්ඛීති භාජිතා।
gae:උභතොභාගවිමුත්තො, අරහත්තෙ පතිට්ඨිතො॥
gax:1042:ඉත්ථං වුත්තයානධුර-වුට්ඨානානං විභාගතො।
gae:මග්ගප්ඵලභූමියො ච, සත්තට්ඨාරියපුග්ගලා॥
gax:1043:තත්ථ <pb V=.101/> චානුත්තරඤාණං, සච්චානං පටිවෙධකං।
gae:සමුච්ඡෙදප්පහානෙන, ක්ලෙසානුසයසොධනං॥
gax:1044:චතුමග්ගවිභාගෙන, වුට්ඨානන්ති පකිත්තිතං।
gae:<b>ඤාණදස්සනවිසුද්ධි,</b> නාම හොති තථාපි ච॥
gax:1045:මග්ගො ච පරිජානාති, දුක්ඛං තෙභූමකං තථා।
gae:යථායොගං පජහති, තණ්හාසමුදයම්පි ච॥
gax:1046:නිරොධං <pb M=.92/> සච්ඡිකරොති, මග්ගසච්චමනුත්තරං।
gae:භාවනාවීථිමොතිණ්ණො, භාවෙතීති පවුච්චති॥
gax:1047:දිට්ඨිග්ගතවිචිකිච්ඡා-සීලබ්බතමසෙසතො।
gae:අපායගමනීයඤ්ච, රාගදොසාදිකත්තයං॥
gax:1048:තදෙකට්ඨෙ කිලෙසෙ ච, සහජාතප්පහානතො।
gae:පජහාති <b>සොතාපත්ති-මග්ගො</b> පඨමභූමිකො॥
gax:1049:තදෙකට්ඨෙ පජහති, රාගදොසාදිකෙපි ච।
gae:ථූලෙ තු <b>සකදාගාමි-මග්ගො</b> දුතියභූමිකො॥
gax:1050:පජහාති <b>අනාගාමි-මග්ගො</b> නිරවසෙසතො।
gae:කාමරාගබ්යාපාදෙ ච, තදෙකට්ඨෙ ච සම්භවා॥
gax:1051:රූපාරූපරාගමානු-ද්ධච්චාවිජ්ජාති පඤ්චකං।
gae:<b>අග්ගමග්ගො</b> පජහති, ක්ලෙසෙ සෙසෙ ච සබ්බථා॥
gax:1052:ඉති සච්චපටිවෙධං, ක්ලෙසක්ඛයඵලාවහං।
gae:මග්ගඤාණං පකාසෙන්ති, විසුද්ධිං සත්තමං බුධා॥
gax:1053:ඡබ්බිසුද්ධිකමෙනෙවං, සබ්බථාය විසුද්ධියා।
gae:සත්තමායානුපත්තබ්බං, නිබ්බානන්ති පවුච්චති॥
gax:1054:ක්ලෙසක්ඛයකරං තාණං, සංසාරාතික්කමං පරං।
gae:පාරිමං තීරමභයං, සබ්බසඞ්ඛාරනිස්සටං॥
gax:1055:තෙනම්මදනිම්මදනං <pb V=.102/>, පිපාසවිනයාදිනා।
gae:ක්ලෙසසංසාරසඞ්ඛාර-පටිපක්ඛනිදස්සිතං॥
gax:1056:අජරාමරමච්චන්ත-මනුප්පාදමසඞ්ඛතං।
gae:අනුත්තරමසඞ්ඛාරං, අනන්තමතුලඤ්ච තං॥
gax:1057:පරමත්ථමනොපම්මං, සන්ති අප්පටිමං සුඛං।
gae:නිරොධසච්ච නිබ්බානං, එකන්තං අමතං පදං॥
gax:1058:සොපාදිසෙසනිබ්බාන-ධාතු <pb M=.93/> චෙව තථාපරා।
gae:අනුපාදිසෙසා චෙති, දුවිධා පරියායතො॥
gax:1059:සුඤ්ඤතං චානිමිත්තඤ්ච, තථාපණිහිතන්ති ච।
gae:අත්තාදිගාහාභාවෙන, තිවිධාපි ච භාජිතං॥
gax:1060:ක්ලෙසසංසාරසඞ්ඛාර-පච්චනීකවිභාගතො।
gae:භවක්ඛයාදිභෙදෙහි, බහුධාපි පවුච්චති॥
gax:1061:තදෙවමච්චුතං ධම්මං, ලොකුත්තරමකාලිකං।
gae:වානාභාවා වානාතීතො, <b>“නිබ්බාන”</b>න්ති පකිත්තිතං॥
cen:ඉති නිබ්බානවිභාගෙ වුට්ඨානවිසුද්ධිකථා නිට්ඨිතා।
cen:ඡබ්බීසතිමො පරිච්ඡෙදො।
cen:නිට්ඨිතො ච සබ්බථාපි නිබ්බානවිභාගො।
