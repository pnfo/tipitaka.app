cha:9:පමාදාදිවග්ගො
bod:81:“අප්පමත්තිකා <pb V=1.19/> එසා, භික්ඛවෙ, වුද්ධි යදිදං යසොවුද්ධි। එතදග්ගං, භික්ඛවෙ, වුද්ධීනං යදිදං පඤ්ඤාවුද්ධි। තස්මාතිහ, භික්ඛවෙ, එවං සික්ඛිතබ්බං – ‘පඤ්ඤාවුද්ධියා වද්ධිස්සාමා’ති। එවඤ්හි වො, භික්ඛවෙ, සික්ඛිතබ්බ”න්ති। පඨමං।
bod:82:“නාහං <pb P=1.16/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, පමාදො। පමාදො, භික්ඛවෙ, මහතො අනත්ථාය සංවත්තතී”ති। දුතියං।
bod:83:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අප්පමාදො। අප්පමාදො, භික්ඛවෙ, මහතො අත්ථාය සංවත්තතී”ති। තතියං।
bod:84:“නාහං <pb T=1.19/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, කොසජ්ජං। කොසජ්ජං, භික්ඛවෙ, මහතො අනත්ථාය සංවත්තතී”ති। චතුත්ථං।
bod:85:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, වීරියාරම්භො। වීරියාරම්භො, භික්ඛවෙ, මහතො අත්ථාය සංවත්තතී”ති। පඤ්චමං।
bod:86:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, මහිච්ඡතා। මහිච්ඡතා, භික්ඛවෙ, මහතො අනත්ථාය සංවත්තතී”ති। ඡට්ඨං।
bod:87:“නාහං <pb V=1.20/> <pb M=1.15/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අප්පිච්ඡතා। අප්පිච්ඡතා, භික්ඛවෙ, මහතො අත්ථාය සංවත්තතී”ති। සත්තමං।
bod:88:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අසන්තුට්ඨිතා। අසන්තුට්ඨිතා, භික්ඛවෙ, මහතො අනත්ථාය සංවත්තතී”ති। අට්ඨමං।
bod:89:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, සන්තුට්ඨිතා। සන්තුට්ඨිතා, භික්ඛවෙ, මහතො අත්ථාය සංවත්තතී”ති। නවමං।
bod:90:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අයොනිසො මනසිකාරො। අයොනිසොමනසිකාරො <pb T=1.20/>, භික්ඛවෙ, මහතො අනත්ථාය සංවත්තතී”ති। දසමං।
bod:91:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, යොනිසො මනසිකාරො। යොනිසොමනසිකාරො, භික්ඛවෙ, මහතො අත්ථාය සංවත්තතී”ති। එකාදසමං।
bod:92:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අසම්පජඤ්ඤං। අසම්පජඤ්ඤං, භික්ඛවෙ, මහතො අනත්ථාය සංවත්තතී”ති। ද්වාදසමං।
bod:93:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, සම්පජඤ්ඤං। සම්පජඤ්ඤං, භික්ඛවෙ, මහතො අත්ථාය සංවත්තතී”ති। තෙරසමං।
bod:94:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති <pb V=1.21/> යථයිදං, භික්ඛවෙ, පාපමිත්තතා। පාපමිත්තතා, භික්ඛවෙ, මහතො අනත්ථාය සංවත්තතී”ති। චුද්දසමං।
bod:95:“නාහං <pb M=1.16/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, කල්යාණමිත්තතා। කල්යාණමිත්තතා, භික්ඛවෙ, මහතො අත්ථාය සංවත්තතී”ති। පන්නරසමං।
bod:96:“නාහං, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අනත්ථාය සංවත්තති යථයිදං, භික්ඛවෙ, අනුයොගො අකුසලානං ධම්මානං, අනනුයොගො කුසලානං ධම්මානං। අනුයොගො, භික්ඛවෙ, අකුසලානං ධම්මානං, අනනුයොගො කුසලානං ධම්මානං මහතො අනත්ථාය සංවත්තතී”ති। සොළසමං।
bod:97:“නාහං <pb T=1.21/>, භික්ඛවෙ, අඤ්ඤං එකධම්මම්පි සමනුපස්සාමි යො එවං මහතො අත්ථාය සංවත්තති යථයිදං, භික්ඛවෙ, අනුයොගො කුසලානං ධම්මානං, අනනුයොගො අකුසලානං ධම්මානං। අනුයොගො, භික්ඛවෙ, කුසලානං ධම්මානං, අනනුයොගො අකුසලානං ධම්මානං මහතො අත්ථාය සංවත්තතී”ති। සත්තරසමං।
cen:පමාදාදිවග්ගො නවමො।
