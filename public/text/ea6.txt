cha:6:රතනසුත්තං
gax:1:යානීධ <pb T=.5/> භූතානි සමාගතානි, භුම්මානි <n>භූමානි (ක॰)</n> වා යානි ව අන්තලික්ඛෙ।
gae:සබ්බෙව භූතා සුමනා භවන්තු, අථොපි සක්කච්ච සුණන්තු භාසිතං॥
gax:2:තස්මා <pb M=.5/> හි භූතා නිසාමෙථ සබ්බෙ, මෙත්තං කරොථ මානුසියා පජාය।
gae:දිවා ච රත්තො ච හරන්ති යෙ බලිං, තස්මා හි නෙ රක්ඛථ අප්පමත්තා॥
gax:3:යං කිඤ්චි විත්තං ඉධ වා හුරං වා, සග්ගෙසු <pb P=.4/> වා යං රතනං පණීතං।
gax:න නො සමං අත්ථි තථාගතෙන, ඉදම්පි බුද්ධෙ රතනං පණීතං।
gae:එතෙන සච්චෙන සුවත්ථි හොතු॥
gax:4:ඛයං <pb V=.6/> විරාගං අමතං පණීතං, යදජ්ඣගා සක්යමුනී සමාහිතො।
gax:න තෙන ධම්මෙන සමත්ථි කිඤ්චි, ඉදම්පි ධම්මෙ රතනං පණීතං।
gae:එතෙන සච්චෙන සුවත්ථි හොතු॥
gax:5:යං <pb T=.6/> බුද්ධසෙට්ඨො පරිවණ්ණයී සුචිං, සමාධිමානන්තරිකඤ්ඤමාහු।
gax:සමාධිනා තෙන සමො න විජ්ජති, ඉදම්පි ධම්මෙ රතනං පණීතං।
gae:එතෙන සච්චෙන සුවත්ථි හොතු॥
gax:6:යෙ පුග්ගලා අට්ඨ සතං පසත්ථා, චත්තාරි එතානි යුගානි හොන්ති।
gax:තෙ දක්ඛිණෙය්යා සුගතස්ස සාවකා, එතෙසු දින්නානි මහප්ඵලානි।
gae:ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:7:යෙ සුප්පයුත්තා මනසා දළ්හෙන, නික්කාමිනො ගොතමසාසනම්හි।
gax:තෙ පත්තිපත්තා අමතං විගය්හ, ලද්ධා මුධා නිබ්බුතිං <n>නිබ්බුති (ක॰)</n> භුඤ්ජමානා।
gae:ඉදම්පි <pb M=.6/> සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:8:යථින්දඛීලො පථවිස්සිතො <n>පඨවිස්සිතො (ක॰ සී॰), පථවිංසිතො (ක॰ සි॰ ස්යා॰ කං॰ පී॰)</n> සියා, චතුබ්භි වාතෙහි අසම්පකම්පියො।
gax:තථූපමං සප්පුරිසං වදාමි, යො <pb T=.7/> අරියසච්චානි අවෙච්ච පස්සති।
gae:ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:9:යෙ අරියසච්චානි විභාවයන්ති, ගම්භීරපඤ්ඤෙන සුදෙසිතානි।
gax:කිඤ්චාපි තෙ හොන්ති භුසං පමත්තා, න තෙ භවං අට්ඨමමාදියන්ති।
gae:ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:10:සහාවස්ස <pb P=.5/> දස්සනසම්පදාය <n>සහාවසද්දස්සනසම්පදාය (ක॰)</n>, තයස්සු ධම්මා ජහිතා භවන්ති।
gae:සක්කායදිට්ඨී විචිකිච්ඡිතඤ්ච, සීලබ්බතං වාපි යදත්ථි කිඤ්චි॥
gax:11:චතූහපායෙහි ච විප්පමුත්තො, ඡච්චාභිඨානානි <n>ඡ චාභිඨානානි (සී॰ ස්යා॰)</n> අභබ්බ කාතුං <n>අභබ්බො කාතුං (සී॰)</n>।
gae:ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:12:කිඤ්චාපි <pb V=.7/> සො කම්ම <n>කම්මං (සී॰ ස්යා॰ කං॰ පී॰)</n> කරොති පාපකං, කායෙන වාචා උද චෙතසා වා।
gax:අභබ්බ <n>අභබ්බො (බහූසු)</n> සො තස්ස පටිච්ඡදාය <n>පටිච්ඡාදාය (සී॰)</n>, අභබ්බතා <pb T=.8/> දිට්ඨපදස්ස වුත්තා।
gae:ඉදම්පි <pb M=.7/> සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:13:වනප්පගුම්බෙ යථ <n>යථා (සී॰ ස්යා॰)</n> ඵුස්සිතග්ගෙ, ගිම්හානමාසෙ පඨමස්මිං <n>පඨමස්මි (?)</n> ගිම්හෙ।
gax:තථූපමං ධම්මවරං අදෙසයි <n>අදෙසයී (සී॰)</n>, නිබ්බානගාමිං පරමං හිතාය।
gae:ඉදම්පි බුද්ධෙ රතනං පණීතං, එතෙන සච්චෙන සුවත්ථි හොතු॥
gax:14:වරො වරඤ්ඤූ වරදො වරාහරො, අනුත්තරො ධම්මවරං අදෙසයි।
gae:ඉදම්පි බුද්ධෙ රතනං පණීතං, එතෙන සච්චෙන සුවත්ථි හොතු॥
gax:15:ඛීණං පුරාණං නව නත්ථි සම්භවං, විරත්තචිත්තායතිකෙ භවස්මිං।
gax:තෙ ඛීණබීජා අවිරූළ්හිඡන්දා, නිබ්බන්ති ධීරා යථායං <n>යථයං (ක॰)</n> පදීපො।
gae:ඉදම්පි සඞ්ඝෙ රතනං පණීතං, එතෙන සච්චෙන සුවත්ථි හොතු॥
gax:16:යානීධ භූතානි සමාගතානි, භුම්මානි <pb T=.9/> වා යානි ව අන්තලික්ඛෙ।
gae:තථාගතං දෙවමනුස්සපූජිතං, බුද්ධං නමස්සාම සුවත්ථි හොතු॥
gax:17:යානීධ භූතානි සමාගතානි, භුම්මානි වා යානි ව අන්තලික්ඛෙ।
gae:තථාගතං දෙවමනුස්සපූජිතං, ධම්මං <pb P=.6/> නමස්සාම සුවත්ථි හොතු॥
gax:18:යානීධ <pb M=.8/> භූතානි සමාගතානි, භුම්මානි වා යානි ව අන්තලික්ඛෙ।
gae:තථාගතං දෙවමනුස්සපූජිතං, සඞ්ඝං නමස්සාම සුවත්ථි හොතූති॥
cen:රතනසුත්තං නිට්ඨිතං।
