cha:අට්ඨාරසම පරිච්ඡෙද
sub:මහාබොධිග්ගහණො
gax:1:මහාබොධිඤ්ච ථෙරිඤ්ච, ආණාපෙතුං මහීපති।
gae:ථෙරෙන වුත්තවචනං, සරමානො සකෙ ඝරෙ॥
gax:2:අන්තොවස්සෙ’ක දිවසං, නිසින්නො ථෙරසන්තිකෙ।
gae:සහා’මච්චෙහි මන්තෙත්වා, භාගිනෙය්යං සයං සකං॥
gax:3:අරිට්ඨනාමකා’මච්චං <pb M=.104/>, තස්මිං කම්මෙ නියොජිතුං।
gae:මන්ත්වා ආමන්තයිත්වාන, ඉදං වචනමබ්රවි॥
gax:4:තා සක්ඛිස්සසි....<b>.,</b> ධම්මාසොකස්ස සන්තිකා।
gae:මහාබොධිං සඞ්ඝමිත්තං, ථෙරිං ආනයිතුං ඉධ॥
gax:5:සක්ඛිස්සාමි අහං දෙව, ආනෙතුං තං දුවෙ තතො।
gae:ඉධා’ගතො පබ්බජිතුං, සචෙ ලච්ඡාමි මානද॥
gax:6:එවං හොතූති වත්වාන, රාජා තං තත්ථ පෙසයි।
gae:සො ථෙරස්ස ච රඤ්ඤො ච, සාසනං ගය්හ වන්දිය॥
gax:7:අස්සයුජසුක්කපක්ඛෙ, නික්ඛන්තො දුතියෙ’හනි।
gae:සානුයුත්තො ජම්බුකොලෙ, නාවමාරුය්හ පට්ටනෙ॥
gax:8:මහොදමිං කරිත්වාන, ථෙරාධිට්ඨානයොගතො।
gae:නික්ඛන්තදිවසෙයෙව, රම්මං පුප්ඵපුරං අගා॥
gax:9:තදා තු අනුලාදෙවී, පඤ්චකඤ්ඤාසතෙහි ච।
gae:අන්තෙපුරිකඉත්ථීනං, සද්ධිං පඤ්චසතෙහි ච॥
gax:10:දසසීලං සමාදාය, කාසාය වසනා සුචි।
gae:පබ්බජ්ජාපෙක්ඛි නිසෙඛා, පෙක්ඛන්ති ථෙරියා’ගමං॥
gax:11:නගරස්සෙ’කදෙසම්හි, රම්මෙ භික්ඛුනුපස්සයෙ।
gae:කාරාපිතෙ නරින්දෙන, වාසං කප්පෙසි සුබ්බතා॥
gax:12:උපාසිකාහි තාහෙ’ස, වුත්තො භික්ඛුනුපස්සයො।
gae:උපාසිකා විහාරොති, තෙන ලංකාය විස්සුතො॥
gax:13:භාගිනෙය්යො මහා’රිට්ඨො, ධම්මාසොකස්ස රාජිනො।
gae:අප්පෙත්වා රාජසන්දෙසං, ථෙරසන්දෙස’මබ්රවි॥
gax:14:භාතුජයා සහායස්ස, රඤ්ඤො තෙ රාජකුඤ්ජර।
gae:ආකඞ්ඛමානා පබ්බජ්ජං, නිච්චං වසති සඤ්ඤතා॥
gax:15:සඞ්ඝමිත්තං භික්ඛුනිං තං, පබ්බාජෙතුං විසජ්ජය।
gae:තාය සද්ධිං මහාබොධි-දක්ඛිණසාඛමෙව ච॥
gax:16:ථෙරියා ච තමෙවත්ථං, අබ්රවි ථෙරභාසිතං।
gae:ගන්ත්වා පිතුසමීපං සා, ථෙරී ථෙරමතං බ්රවී॥
gax:17:ආහ <pb M=.105/> රාජා තුවං අම්ම, අපස්සන්තො කථං අහං।
gae:සොකං විනොදයිස්සාමි, පුත්තනත්තවියොගජං॥
gax:18:ආහ සා මෙ මහාරාජ, භාතුනො වචනං ගරු।
gae:පබ්බාජනීයා ච බහූ, ගන්තබ්බං තත්ථ තෙන මෙ॥
gax:19:“සත්ථඝාතමනාරහා, මහාබොධිමහීරුහා।
gae:කථන්නු සාඛං ගණිස්සං”, ඉති රාජා විචින්තයී॥
gax:20:අමච්චස්ස මහාදෙව-නාමකස්ස මතෙන සො।
gae:භික්ඛුසඞ්ඝං නිමන්තෙත්වා, භොජෙත්වා පුච්ඡි භූපතිං॥
gax:21:භන්තෙ ලංකං මහාබොධි, පෙසෙතබ්බා නු ඛො ඉති।
gae:ථෙරො මොග්ගලිපුත්තො සො, පෙසෙතබ්බාති භාසිය॥
gax:22:කතං මහාඅධිට්ඨාන-පඤ්චකං පඤ්චචක්ඛුනා।
gae:ආභාසි රඤ්ඤො තං සුත්වා, තුස්සිත්වා ධරණීපති॥
gax:23:සත්තයොජනිකං මග්ගං, සො මහාබොධිගාමිනං।
gae:සොධාපෙත්වාන සක්කච්චං, භූසාපෙති අනෙකධා॥
gax:24:සුවණ්ණං නීහරාපෙසි, කටාහකරණාය ච।
gae:විස්සකම්මො ච ආගන්ත්වා, සතුලාධාරරූපවා॥
gax:25:“කටාහං කිං පමාණං නු, කරොමී’ති අපුච්ඡිතං।
gae:“ඤත්වා පමාණං ත්වංයෙව, කරොහි” ඉති භාසිය॥
gax:26:සුවණ්ණා ගහෙත්වාන, හත්ථෙන පරිමජ්ජිය।
gae:කටාහං තඞ්ඛණංයෙව, නිම්මිනිත්වාන පක්කමි॥
gax:27:නවහත්ථපරික්ඛෙපං, පඤ්චහත්ථං ගභීරතො।
gae:තිහත්ථවික්ඛම්භයුතං, අට්ඨඞ්ගුලඝනං සුභං॥
gax:28:යුවස්ස හත්ථිනො සොණ්ඩ-පමාණමුඛවට්ටිකං।
gae:ගාහා පෙත්වාන තං රාජා, බාලසුරසමප්පකං॥
gax:29:සත්තයොජනදීඝාය, විත්ථතායති යොජනං।
gae:සෙනාය චතුරඞ්ගින්යා, මහාභික්ඛුගණෙන ච॥
gax:30:උපගම්ම මහාබොධිං, නානාලඞ්කාරභූසිතං।
gae:නානාරතනචිත්තං තං, විවිධද්ධජමාලිනිං॥
gax:31:නානාකුසුමසංකිණ්ණං <pb M=.106/>, නානාතුරියඝොසිතං।
gae:සෙනාය පරිවාරෙත්වා, පරික්ඛිපිය සාණියා॥
gax:32:මහාථෙරසහස්සෙන, පමුඛෙන මහාගණෙ।
gae:රඤ්ඤං පත්තාභිසෙකානං, සහස්සෙනා’ධිකෙන ච॥
gax:33:අත්තානං පරිවාරෙත්වා, මහාබොධිඤ්ච සාධුකං।
gae:ඔලොකෙසි මහාබොධිං, පග්ගහෙත්වාන අඤ්ජලිං॥
gax:34:තස්සා දක්ඛිණසාඛාය, චතුහත්ථපමාණකං।
gae:ඨානං ඛන්ධඤ්ච වජ්ජෙත්වා, සාඛා අන්තරධායිසුං॥
gax:35:තං පාටිහාරියං දිස්වා, පතීතො පුථවීපති।
gae:“පූජෙම’හං මහාබොධිං, රජ්ජෙනා’හි උදීරිය॥
gax:36:අභිසිඤ්චි මහාබොධීං, මහාරජ්ජෙ මහීපති।
gae:පුප්ඵාදීහි මහාබොධිං, පූජෙත්වාන පදක්ඛිණං॥
gax:37:කත්වා අට්ඨසු ඨානෙසු, වන්දිත්වාන කතඤ්ජලී।
gae:සුවණ්ණඛචිතෙ පීඨෙ, නානාරතනමණ්ඩිතෙ॥
gax:38:ස්වාරොහෙ යාව සාඋච්චෙ, තං සුවණ්ණකටාහකං।
gae:ඨපාපෙත්වාන ආරුය්හ, ගහෙතුං සාඛමුත්තමං॥
gax:39:ආදියිත්වාන සොවණ්ණ තුලිකාය මනොසිලං।
gae:ලෙඛං දත්වාන සාඛාය, සච්චක්රියමකා ඉති॥
gax:40:“ලංකාදීපං යදි ඉතො, ගන්තබ්බං උරුබොධියා।
gae:නිබ්බෙමතිකො බුද්ධස්ස, සාසනම්හි සචෙ අහං॥
gax:41:සයංයෙව මහාබොධි-සාඛායං දක්ඛිණා සුභා।
gae:ඡිජ්ජිත්වාන පතිට්ඨාතු, ඉධ හෙමකටාහකෙ॥
gax:42:ලෙඛඨානෙ මහාබොධි, ඡිජ්ජිත්වා සයමෙව සා।
gae:ගන්ධකද්දමපූරස්ස, කටාහස්සො’පරිට්ඨිතා॥
gax:43:මූලලෙඛාය උපරි, තියඞ්ගුලතියඞ්ගුලෙ।
gae:දදං මනොසිලා ලෙඛා, පරික්ඛිපි නරිස්සරො॥
gax:44:ආදියා ථූලමූලානි, ඛුද්දකානි’තරාහි තු।
gae:නික්ඛමිත්වා දස දස, ජාලීභූතා නිඔතරුං॥
gax:45:තං <pb M=.107/> පාටිහාරියං දිස්වා, රාජා’තීව පමොදිතො।
gae:තත්ථෙවා’කාසි උක්කුට්ඨිං, සමන්තා පරිසාපි ච॥
gax:46:භික්ඛුසඞ්ඝො සාධුකාරං, තුට්ඨචිත්තො පමොදයි।
gae:චෙලුක්ඛෙපසහස්සානි, පවත්තිංසු සමන්තතො॥
gax:47:එවං සතෙන මූලානං, තත්ථ සා ගන්ධකද්දමෙ।
gae:පතිට්ඨාසි මහාබොධි, පසාදෙන්තී මහාජනං॥
gax:48:තස්සා ඛන්ධො දසහත්ථො, පඤ්චසාඛා මනොරමා।
gae:චතුහත්ථා චතුහත්ථා, දසඩ්ඪඵලමණ්ඩිතා॥
gax:49:සහස්සන්තු පසාඛානං, සාඛානං තාසමාසි ච।
gae:එවං ආසි මහාබොධි, මනොහරසිරිධරා॥
gax:50:කටාහම්හි මහාබොධි-පතිට්ඨිතක්ඛණෙ මහී।
gae:අකම්පි පාටිහීරානි, අහෙසුං විවිධානි ච॥
gax:51:සයං නාදෙහි තූරියානං, දෙවෙසු මානුසෙසු ච।
gae:සාධුකාරනිනාදෙති, දෙවබ්රහ්මගණස්ස ච॥
gax:52:මෙඝානං මිගපක්ඛිනං, යක්ඛාදීනං රවෙහි ච।
gae:රවෙහිචමහීකම්පෙ, එකකොලාහලං අහු॥
gax:53:බොධියා ඵලපත්තෙහි, ඡබ්බණ්ණරස්මියො සුභා।
gae:නික්ඛමිත්වා චක්කවාළං, සකලා සොභයිංසු ච॥
gax:54:සකටාහා මහාබොධි, උග්ගන්ත්වාන තතො නභං।
gae:අට්ඨාසි හිමගබ්භම්හි, සත්තාහානි අදස්සනා॥
gax:55:රාජා ඔරුය්හ පීඨම්හා, තං සත්තාහං තහිං වසං।
gae:නිච්චං මහාබොධිපූජං, අකාසි ච අනෙකධා॥
gax:56:අතීතෙ තම්හි සත්තාහෙ, සබ්බෙ හිමවලාවකා।
gae:පවිසිංසු මහාබොධිං, සබ්බාකා රංසියොපි ච॥
gax:57:සුද්ධෙනකදිසිස්සිත්ථ, සාකටාහෙ පත්තිට්ඨිතා।
gae:මහාජනස්ස සබ්බස්ස, මහාබොධි මනොරමා॥
gax:58:පවත්තම්හි මහාබොධි, විවිධෙ පාටිහාරියෙ।
gae:විම්හාපයන්ති ජනතං, පථවීතලමොරුහි॥
gax:59:පාටිහිරෙහි’නෙකෙහි <pb M=.108/>, තෙහි සො පීණිතො පුන।
gae:මහාරාජා මහාබොධිං, මහාරජ්ජෙන පූජයි॥
gax:60:මහාබොධිං මහාරජ්ජෙ-නාභිසිඤ්චිය පූජයං।
gae:නානාපූජාහි සත්තාහං, පුන තත්ථෙව සො වසි॥
gax:61:අස්සයුජසුක්කපක්ඛෙ, පන්නරසඋපොසථෙ।
gae:අග්ගහෙසි මහාබොධිං, ද්විසත්තාහමච්චයෙ තතො॥
gax:62:අස්සයුජකාළපක්ඛෙ, චතුද්දසඋපොසථෙ।
gae:රථෙ සුභෙ ඨපෙත්වාන, මහාබොධිං රථෙසභො॥
gax:63:පූජෙන්තො තං දිනංයෙව, උපනෙත්වා සකං පුරං।
gae:අලඞ්කරිත්වා බහුධා, කාරෙත්වා මණ්ඩපං සුභං॥
gax:64:කත්තිකසුක්කපක්ඛස්ස, දිනෙ පාටිපදෙ තහිං।
gae:මහාබොධිං මහාසාල-මූලෙ පාචිනතෙ සුභෙ॥
gax:65:ඨපාපෙත්වාන කාරෙසි, පූජා’නෙකා දිනෙ දිනෙ।
gae:ගාහතො සත්තරසමෙ, විවසෙ තු නවඞ්කිරා॥
gax:66:සකිං යෙවඅජායිංසු, තස්සා’නෙකනරාධිපො।
gae:තුට්ඨචිත්තො මහාබොධිං, පුන රජ්ජෙන පූජයි॥
gax:67:මහාරජ්ජෙ’භි සිඤ්චිත්වා, මහාබොධිං මහිස්සරො।
gae:කාරෙසි ච මහාබොධි-පූජා නානප්පකාරකං॥
gax:68:ඉති කුසුමපුරෙ සරෙසරංසා,
gax:බහුවිධචාරුධජාකුලාවිසාලා।
gax:සුරුචිරපවරොරු බොධිපූජා,
gae:මරුනරචිත්තවිකාසිනී අහොසීති॥
cen:සුජනප්පසාදසංවෙගත්ථාය කතෙ මහාවංසෙ
cen:මහාබොධිග්ගහණො නාම
cen:අට්ඨාරසමො පරිච්ඡෙදො।
