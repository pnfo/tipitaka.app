cha:චතුවීසතිම පරිච්ඡෙද
sub:ද්වෙභාතිකයුද්ධං
gax:1:හත්ථස්ස <pb M=.138/> ථරුකම්මස්ස, කුසලො කතුපාසනො।
gae:සො ගාමණිරාජසුතො, මහාගාමෙ වසී තදා॥
gax:2:රාජා රාජසුතං තිස්සං, දීඝවාපිම්හි වාසයි।
gae:ආරක්ඛිතුං ජනපදං, සම්පන්න බලවාහනං॥
gax:3:කුමාරො ගාමණිකාලෙ, සම්පස්සන්තො බලං සකං।
gae:“යුජ්ඣිස්සං දමිළෙහී”ති, පිතුරඤ්ඤො කථාපයී॥
gax:4:රාජා තං අනුරක්ඛන්තො, “ඔරගඞ්ගං අලං” ඉති।
gae:වාරෙසි යාවතතියං, සො තථෙව කථාපයී॥
gax:5:පිතා මෙ පුරිසො හොන්තො, නෙ’වං වක්ඛති තෙනි’දං।
gae:පිලන්ධතූති පෙසෙසි, ඉත්ථාලඞ්කාරමස්ස සො॥
gax:6:රාජා’හ තස්ස කුජ්ඣිත්වා, “කරොථ හෙමසඞ්ඛලිං।
gae:තාය තං බන්ධයිස්සාමි, නා’ඤ්ඤථා රක්ඛියො හි සො॥
gax:7:පලායිත්වාන මලයං, කුජ්ඣිත්වා පිතුනො අගා।
gae:දුට්ඨත්තායෙව පිතරි, ආහු තං දුට්ඨගාමණි॥
gax:8:රාජා’ථ ආරභී කාතුං, මහාමඞ්ගලචෙතියං।
gae:නිට්ඨිතෙ චෙතියෙ සඞ්ඝං, සන්නිපාතයි භූපති॥
gax:9:ද්වාදසා’සුං සහස්සානි, භික්ඛූ චිත්තලපබ්බතා।
gae:තතො තතො ද්වාදසෙව, සහස්සානි සමාගමුං॥
gax:10:කත්වාන චෙතියමහං, රාජා සඞ්ඝස්ස සම්මුඛා।
gae:සබ්බෙ යොධෙ සමානෙත්වා, කාරෙසි සපථං තදා॥
gax:11:“පුත්තානං කලහට්ඨානං, න ගච්ඡිස්සාම නො”ඉති।
gae:අකංසු සපථං සබ්බෙ, තං යුද්ධං තෙන නාගමුං॥
gax:12:චතුසට්ඨි විහාරෙ සො, කාරාපෙත්වා මහීපති।
gae:තත්තකානෙව වස්සානි, ඨත්වා මරිතහිං තදා॥
gax:13:රඤ්ඤො <pb M=.139/> සරීරං ගාහෙත්වා, ඡන්නයානෙන රාජිනි।
gae:නෙත්වා තිස්ස මහාරාමං, තං සඞ්ඝස්ස නිවෙදයි॥
gax:14:සුත්වා තිස්සකුමාරො තං, ආගන්ත්වා දීඝවාපිතො।
gae:සරීරකිච්චං කාරෙත්වා, සක්කච්චං පිතුනො සයං॥
gax:15:මාතරං කණ්ඩුලං හත්ථිං, ආදියිත්වා මහබ්බලො।
gae:භාතුභයා දීඝවාපිං, අගමාසි ලහුං තතො॥
gax:16:තං පවත්තිං නිවෙදෙතුං, දුට්ඨගාමණි සන්තිකං।
gae:ලෙඛං දත්වා විසජ්ජෙසුං, සච්චෙමච්චා සමාගතා॥
gax:17:සො ගුත්තහාලමාගන්ත්වා, තත්ථ චාරෙ විසජ්ජිය।
gae:මහාගාමමුපගන්ත්වා, සයං රජ්ජෙ’භිසෙචයි॥
gax:18:මාතත්ථං කණ්ඩූලත්ථඤ්ච, භාතුලෙඛං විසජ්ජයි।
gae:අලද්ධා යාවතතියං, යුද්ධාය සමුපාගමි॥
gax:19:අහු ද්වින්නං මහායුද්ධං, චූළඞ්ගණියපිට්ඨියං।
gae:තත්ථ නෙකසහස්සානි, පතිංසු රාජිනො නරා॥
gax:20:රාජා ච තිස්සාමච්චො ච, වළවාදීඝුතුනිකා।
gae:තයොයෙව පලායිංසු, කුමාරො අනුබන්ධිතෙ॥
gax:21:උභින්නමන්තරෙ භික්ඛූ, මන්තයිංසු මහීධරං।
gae:තං දිස්වා “භික්ඛුසඞ්ඝස්ස, කම්මං” ඉති නිවත්ති සො॥
gax:22:කප්පකන්දරනජ්ජාසො, ජවමාලිතිත්ථමාගතො।
gae:රාජා’හ තිස්සමච්චං තං, “ඡාතජ්ඣත්තා මයං”ඉති॥
gax:23:සුවණ්ණසරකෙ ඛිත්ත-භත්තං නීහරිතස්ස සො।
gae:සඞ්ඝෙ දත්වා භුඤ්ජනතො, කාරෙත්වා චතුභාගකං॥
gax:24:“ඝොසෙහි කාල”මිච්චා’හ,
gax:තිස්සො කාලමඝොසයි।
gax:සුණිත්වා දිබ්බසොතෙන,
gae:රඤ්ඤො සක්ඛාය දායකො॥
gax:25:ථෙරො පියඞ්ගු දීපට්ඨො, ථෙරං තත්ථ නියොජයි।
gae:තිස්සං කුටුම්බිකසුතං, සො තත්ථ නභසා’ගමා॥
gax:26:තස්ස තිස්සො කරාපත්ත-ආදායා’දාසි රාජිනො।
gae:සඞ්ඝස්ස භාගං සම්භාගං, රාජා පත්තෙ ඛිපාපයි॥
gax:27:සම්භාගං <pb M=.140/> ඛිපි තිස්සො ච, සම්භාගං වළවාපි ච।
gae:න ඉච්ඡිතස්සාභාගඤ්ච, තිස්සො පත්තම්හි පක්ඛිපි॥
gax:28:භත්තස්ස පුණ්ණපත්තං තං, අදාථෙරස්ස භූපති।
gae:අදා ගොතමථෙරස්ස, සො ගන්ත්වා නභසා ලහුං॥
gax:29:භික්ඛූනං භුඤ්ජමානානං, දත්වා ආලොපභාගසො।
gae:පඤ්චසතානං සො ථෙරො, ලද්ධෙහි තු තදන්තිකා॥
gax:30:භාගෙහි පත්තං පූරෙත්වා, ආකාසෙ ඛිපි රාජිනො।
gae:දිස්වා’ ගතං ගහෙත්වා තං, තිස්සො භොජිසි භූපතිං॥
gax:31:භුඤ්ජිත්වාන සයඤ්ජාපි, වළවඤ්ච අභොජයි।
gae:සත්තාහං චුම්බටං කත්වා, රාජා පත්තං විසජ්ජයි॥
gax:32:ගන්ත්වාන සො මහාගාමං, සමාදාය බලං පුන।
gae:සට්ඨිසහස්සං යුද්ධාය, ගන්ත්වා යුජ්ඣි සභාතරා॥
gax:33:රාජා වළවමාරුය්හ, තිස්සො කණ්ඩූල හත්ථිනං।
gae:ද්වෙ භාතරො සමාගඤ්ඡුං, යුජ්ඣමානා රණෙ තදා॥
gax:34:රාජා කරිං කරිත්ව’න්තො, වළවාමණ්ඩලං අකා।
gae:තථාපි ඡිද්දං නො දිස්වා, ලඞ්ඝා පෙතුං මතිංඅකා॥
gax:35:වළවං ලඞ්ඝයිත්වාන, හත්ථිනං භාතිකො’පරි।
gae:තොමරං ඛිපි චම්මංව, යථා ඡිජ්ජති පිට්ඨියං॥
gax:36:අනෙකානි සහස්සානි, කුමාරස්ස නරාතහිං।
gae:පතිංසු යුද්ධෙ යුජ්ඣන්තා, භිජ්ජ චෙව මහබ්බලං॥
gax:37:“ආරොහකස්ස වෙකල්ලා, ඉත්ථී මං ලඞ්ඝයී”ඉති।
gae:කුද්ධොකරී තං චාලෙන්තො, රුක්ඛමෙක මුපාගමි॥
gax:38:කුමාරො ආරුහී රුක්ඛං, හත්ථී සාමිමුපාගමි।
gae:තමාරුය්හ පලායන්තං, කුමාරො මනුබන්ධි සො॥
gax:39:පවිසිත්වා විහාරං සො, මහාථෙර ඝරංගතො।
gae:නිපජ්ජහෙට්ඨා මඤ්චස්ස, කුමාරො භාතුනොභයා॥
gax:40:පසාරයි මහාථෙරො, චීවරං තත්ථ මඤ්චකෙ।
gae:රාජා අනුපදං ගන්ත්වා, “කුහිං තිස්සො”ති පුච්ඡථ॥
gax:41:“මඤ්චෙ <pb M=.141/> තත්ථ මහාරාජ”, ඉති ථෙරො අවොච තං।
gae:හෙට්ඨා මඤ්චෙති ජානිත්වා, තතො නික්ඛම්ම භූපති॥
gax:42:සමන්තතො විහාරස්ස, රක්ඛං කාරයි තං පන।
gae:පඤ්චකම්හි නිපජ්ජෙත්වා, දත්වා උපරි චීවරං॥
gax:43:මඤ්චපාදෙසු ගණ්හිත්වා, චත්තාරො දහරා යතී।
gae:මතභික්ඛුනියාමෙන, කුමාරං බහි නීහරුං॥
gax:44:නීයමානන්තු තං ඤත්වා, ඉධ මාහ මහීපති।
gae:“තිස්ස ත්වං කුලදෙවතානං, සීසෙ හුත්වාන නිය්යාසි॥
gax:45:බලක්කාරෙන ගහණං, කුලදෙවෙහි නත්ථි මෙ।
gae:ගුණං ත්වං කුලදෙවානං, සරෙය්යාසි කදාචිපි”॥
gax:46:තතොයෙව මහාගාමං, අගමාසි මහීපති।
gae:ආණාපෙසි ච තත්ථෙව, මාතරං මාතුගාරවො॥
gax:47:[වස්සානි අට්ඨසට්ඨිංසො, අට්ඨා ධම්මට්ඨමානසො।
gae:අට්ඨසට්ඨිවිහාරෙ ච, කාරාපෙසි මහීපති॥]
gax:48:නික්ඛාමිතො සො භික්ඛූහි, තිස්සොරාජ සුතො පන।
gae:දීඝවාපිං තතොයෙව, අගම’ඤ්ඤතරො විය॥
gax:49:කුමාරො ගොධගත්තස්ස, තිස්සථෙරස්ස ආහ සො।
gae:“සාපරාධො අහං භන්තෙ, ඛමාපෙස්සාමි භාතරං॥
gax:50:වෙය්යාවච්චකරා කාරං, තිස්සං පඤ්චසතානි ච।
gae:භික්ඛුනමාදියිත්වා සො, ථෙරො රාජ මුපාගමි॥
gax:51:රාජපුත්තං ඨපෙත්වාන, ථෙරො සොපාන මත්ථකෙ।
gae:සසඞ්ඝො පාවිසි සද්ධො, නිසීදාවිය භූමිපො॥
gax:52:උපානයී යාගුආදිං, ථෙරො පත්තං විධෙසිසො।
gae:“කින්ති වුත්තො’බ්රවි තිස්සං, ආදාය අගතා”ඉති॥
gax:53:“කුහිං චොරො”ති වුත්තො ච, ඨිතඨානං නිවෙදයි।
gae:විහාරදෙවී ගන්ත්වාන, ඡාදියඨාසි පුත්තක॥
gax:54:රාජා’හ <pb M=.142/> ථෙරං “ඤාතො වො,
gax:දාසභාවො ඉදානි නො।
gax:සාමණෙරං පෙසයෙථ,
gae:තුම්හෙ මෙ සත්තවස්සිකං॥
gax:55:ජනක්ඛයං විනායෙව, කලහො න භවෙය්ය නො।
gae:රාජා සඞ්ඝස්ස දොසෙසො, භංඝෙ දණ්ඩං කරිස්සති॥
gax:56:හෙස්සතා’ගතකිච්චා වො,
gax:යාගාදිං ගණ්හාථාති සො।
gax:දත්වා තං භික්ඛුසඞ්ඝස්ස,
gae:පක්කොසිත්වාන භාතරං॥
gax:57:තත්ථෙව සඞ්ඝමජ්ඣම්හි, නිසින්නො භාතරා සහ।
gae:භුඤ්ජිත්වා එකතොයෙව, භික්ඛු සඞ්ඝං විසජ්ජයි॥
gax:58:සස්සකම්මානි කාරෙතුං, තිස්සං තත්ථෙව පාහිණි।
gae:සයම්පි භෙරිං චාරෙත්වා, සස්සකම්මානි කාරයි॥
gax:59:ඉති වෙරමනෙකවිකප්පචිතං,
gax:සමයන්ති බහුං අපි සප්පුරිසං।
gax:ඉති චින්තිය කොහි නරො මතිමා,
gae:න භවෙය්ය පරෙසු සුසන්ත මනොති॥
cen:සුජනප්පසාදසංවෙගත්ථාය කතෙ මහාවංසෙ
cen:ද්වෙභාතිකයුද්ධං නාම
cen:චතුවීසතිමො පරිච්ඡෙදො।
