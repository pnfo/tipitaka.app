cha:31:පදුමකෙසරවග්ගො
sub:1:පදුමකෙසරියත්ථෙරඅපදානං
gax:1:“ඉසිසඞ්ඝෙ <pb M=1.282/> <pb V=1.266/> අහං පුබ්බෙ, ආසිං මාතඞ්ගවාරණො।
gae:මහෙසීනං පසාදෙන, පද්මකෙසරමොකිරිං॥
gax:2:“පච්චෙකජිනසෙට්ඨෙසු, ධුතරාගෙසු තාදිසු।
gae:තෙසු චිත්තං පසාදෙත්වා, කප්පං සග්ගම්හි මොදහං॥
gax:3:“එකනවුතිතො කප්පෙ, කෙසරං ඔකිරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:4:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb T=1.380/> සුදං ආයස්මා පදුමකෙසරියො ථෙරො ඉමා ගාථායො අභාසිත්ථාති।
cen:පදුමකෙසරියත්ථෙරස්සාපදානං පඨමං।
sub:2:සබ්බගන්ධියත්ථෙරඅපදානං
gax:5:“ගන්ධමාලං මයා දින්නං, විපස්සිස්ස මහෙසිනො।
gae:අදාසිං උජුභූතස්ස, කොසෙය්යවත්ථමුත්තමං॥
gax:6:“එකනවුතිතො කප්පෙ, යං වත්ථමදදිං <n>ගන්ධමදදිං (ස්යා॰)</n> පුරෙ।
gae:දුග්ගතිං නාභිජානාමි, ගන්ධදානස්සිදං ඵලං॥
gax:7:“ඉතො <pb P=1.249/> පන්නරසෙ කප්පෙ, සුචෙළො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:8:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සබ්බගන්ධියො ථෙරො ඉමා ගාථායො අභාසිත්ථාති।
cen:සබ්බගන්ධියත්ථෙරස්සාපදානං දුතියං।
sub:3:පරමන්නදායකත්ථෙරඅපදානං
gax:9:“කණිකාරංව <pb M=1.283/> <pb V=1.267/> ජොතන්තං, උදයන්තංව භාණුමං।
gae:විපස්සිං අද්දසං බුද්ධං, ලොකජෙට්ඨං නරාසභං॥
gax:10:“අඤ්ජලිං <pb T=1.381/> පග්ගහෙත්වාන, අභිනෙසිං සකං ඝරං।
gae:අභිනෙත්වාන සම්බුද්ධං, පරමන්නමදාසහං॥
gax:11:“එකනවුතිතො කප්පෙ, පරමන්නමදිං <n>පරමන්නං දදිං (සී॰), පරමන්නමදං (ස්යා॰)</n> තදා।
gae:දුග්ගතිං නාභිජානාමි, පරමන්නස්සිදං ඵලං॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පරමන්නදායකො ථෙරො ඉමා ගාථායො අභාසිත්ථාති।
cen:පරමන්නදායකත්ථෙරස්සාපදානං තතියං।
sub:4:ධම්මසඤ්ඤකත්ථෙරඅපදානං
gax:13:“විපස්සිනො භගවතො, මහාබොධිමහො අහු।
gae:රුක්ඛට්ඨස්සෙව සම්බුද්ධො, <n>රුක්ඛට්ඨෙයෙව සම්බුද්ධෙ (සී॰), රුක්ඛට්ඨො ඉව සම්බුද්ධො (අට්ඨ॰) එත්ථ රුක්ඛට්ඨස්සෙව බොධිමහකාරජනස්ස සම්බුද්ධො චතුසච්චං පකාසෙතීති අත්ථොපි සක්කා ඤාතුං</n> ලොකජෙට්ඨො නරාසභො <n>ලොකජෙට්ඨෙ නරාසභෙ (සී॰)</n>॥
gax:14:“භගවා තම්හි සමයෙ, භික්ඛුසඞ්ඝපුරක්ඛතො।
gae:චතුසච්චං පකාසෙති, වාචාසභිමුදීරයං॥
gax:15:“සඞ්ඛිත්තෙන ච දෙසෙන්තො, විත්ථාරෙන ච දෙසයං <n>දෙසයි (ස්යා॰), භාසති (ක॰)</n>।
gae:විවට්ටච්ඡදො සම්බුද්ධො, නිබ්බාපෙසි මහාජනං॥
gax:16:“තස්සාහං ධම්මං සුත්වාන, ලොකජෙට්ඨස්ස තාදිනො।
gae:වන්දිත්වා සත්ථුනො පාදෙ, පක්කාමිං උත්තරාමුඛො॥
gax:17:“එකනවුතිතො <pb T=1.382/> කප්පෙ, යං ධම්මමසුණිං තදා।
gae:දුග්ගතිං නාභිජානාමි, ධම්මසවස්සිදං ඵලං॥
gax:18:“තෙත්තිංසම්හි <pb M=1.284/> ඉතො කප්පෙ, එකො ආසිං මහීපති।
gae:සුතවා නාම නාමෙන, චක්කවත්තී මහබ්බලො॥
gax:19:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධම්මසඤ්ඤකො ථෙරො ඉමා ගාථායො අභාසිත්ථාති।
cen:ධම්මසඤ්ඤකත්ථෙරස්සාපදානං චතුත්ථං।
sub:5:ඵලදායකත්ථෙරඅපදානං
gax:20:“භාගීරථීනදීතීරෙ <pb V=1.268/> <pb P=1.250/>, අහොසි අස්සමො තදා।
gae:තමහං අස්සමං ගච්ඡිං, ඵලහත්ථො අපෙක්ඛවා॥
gax:21:“විපස්සිං තත්ථ අද්දක්ඛිං, පීතරංසිංව භාණුමං।
gae:යං මෙ අත්ථි ඵලං සබ්බං, අදාසිං සත්ථුනො අහං॥
gax:22:“එකනවුතිතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:23:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.383/> සුදං ආයස්මා ඵලදායකො ථෙරො ඉමා ගාථායො අභාසිත්ථාති।
cen:ඵලදායකත්ථෙරස්සාපදානං පඤ්චමං।
sub:6:සම්පසාදකත්ථෙරඅපදානං
gax:24:“‘නමො තෙ බුද්ධ වීරත්ථු, විප්පමුත්තොසි සබ්බධි।
gae:බ්යසනම්හි <n>බ්යසනං හි (සී॰)</n> අනුප්පත්තො, තස්ස මෙ සරණං භව’॥
gax:25:“සිද්ධත්ථො තස්ස බ්යාකාසි, ලොකෙ අප්පටිපුග්ගලො।
gae:‘මහොදධිසමො සඞ්ඝො, අප්පමෙය්යො අනුත්තරො॥
gax:26:“‘තත්ථ ත්වං විරජෙ ඛෙත්තෙ, අනන්තඵලදායකෙ।
gae:සඞ්ඝෙ චිත්තං පසාදෙත්වා, සුබීජං වාප <n>චාපි (සී॰), වාපි (ස්යා॰)</n> රොපය॥
gax:27:“ඉදං <pb M=1.285/> වත්වාන සබ්බඤ්ඤූ, ලොකජෙට්ඨො නරාසභො।
gae:මමෙව අනුසාසිත්වා, වෙහාසං නභමුග්ගමි॥
gax:28:“අචිරං ගතමත්තම්හි, සබ්බඤ්ඤුම්හි නරාසභෙ।
gae:මරණං සමනුප්පත්තො, තුසිතං උපපජ්ජහං॥
gax:29:“තදාහං විරජෙ ඛෙත්තෙ, අනන්තඵලදායකෙ।
gae:සඞ්ඝෙ චිත්තං පසාදෙත්වා, කප්පං සග්ගම්හි මොදහං॥
gax:30:“චතුන්නවුතිතො කප්පෙ, පසාදමලභිං තදා।
gae:දුග්ගතිං නාභිජානාමි, පසාදස්ස ඉදං ඵලං॥
gax:31:“පටිසම්භිදා <pb T=1.384/> <pb V=1.269/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සම්පසාදකො ථෙරො ඉමා ගාථායො අභාසිත්ථාති।
cen:සම්පසාදකත්ථෙරස්සාපදානං ඡට්ඨං।
sub:7:ආරාමදායකත්ථෙරඅපදානං
gax:32:“සිද්ධත්ථස්ස <pb P=1.251/> භගවතො, ආරාමො රොපිතො මයා।
gae:සන්දච්ඡායෙසු <n>සීතඡායෙසු (ස්යා॰), සන්තච්ඡායෙසු (ක॰)</n> රුක්ඛෙසු, උපාසන්තෙසු පක්ඛිසු॥
gax:33:“අද්දසං විරජං බුද්ධං, ආහුතීනං පටිග්ගහං।
gae:ආරාමං අභිනාමෙසිං, ලොකජෙට්ඨං නරාසභං॥
gax:34:“හට්ඨො හට්ඨෙන චිත්තෙන, ඵලං පුප්ඵමදාසහං।
gae:තතො ජාතප්පසාදොව, තං වනං පරිණාමයිං॥
gax:35:“බුද්ධස්ස යමිදං දාසිං, විප්පසන්නෙන චෙතසා।
gae:භවෙ නිබ්බත්තමානම්හි, නිබ්බත්තති ඵලං මම॥
gax:36:“චතුන්නවුතිතො කප්පෙ, යං ආරාමමදං තදා।
gae:දුග්ගතිං නාභිජානාමි, ආරාමස්ස ඉදං ඵලං॥
gax:37:“සත්තතිංසෙ ඉතො කප්පෙ, සත්තාසුං මුදුසීතලා।
gae:සත්තරතනසම්පන්නා, චක්කවත්තී මහබ්බලා॥
gax:38:“පටිසම්භිදා <pb T=1.385/> <pb M=1.286/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ආරාමදායකො ථෙරො ඉමා ගාථායො අභාසිත්ථාති।
cen:ආරාමදායකත්ථෙරස්සාපදානං සත්තමං।
sub:8:අනුලෙපදායකත්ථෙරඅපදානං
gax:39:“අත්ථදස්සිස්ස මුනිනො, අද්දසං සාවකං අහං।
gae:නවකම්මං කරොන්තස්ස, සීමාය උපගච්ඡහං॥
gax:40:“නිට්ඨිතෙ නවකම්මෙ ච, අනුලෙපමදාසහං।
gae:පසන්නචිත්තො සුමනො, පුඤ්ඤක්ඛෙත්තෙ අනුත්තරෙ॥
gax:41:“අට්ඨාරසෙ <pb V=1.270/> කප්පසතෙ, යං කම්මමකරිං තදා।
gae:දුග්ගතිං නාභිජානාමි, අනුලෙපස්සිදං ඵලං॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අනුලෙපදායකො ථෙරො ඉමා ගාථායො අභාසිත්ථාති।
cen:අනුලෙපදායකත්ථෙරස්සාපදානං අට්ඨමං।
sub:9:බුද්ධසඤ්ඤකත්ථෙරඅපදානං
gax:43:“උදෙන්තං <pb T=1.386/> <pb P=1.252/> සතරංසිංව, පීතරංසිංව භාණුමං।
gae:වනන්තරගතං සන්තං, ලොකජෙට්ඨං නරාසභං॥
gax:44:“අද්දසං සුපිනන්තෙන, සිද්ධත්ථං ලොකනායකං।
gae:තත්ථ චිත්තං පසාදෙත්වා, සුගතිං උපපජ්ජහං॥
gax:45:“චතුන්නවුතිතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:46:“පටිසම්භිදා <pb M=1.287/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො අභාසිත්ථාති।
cen:බුද්ධසඤ්ඤකත්ථෙරස්සාපදානං නවමං।
sub:10:පබ්භාරදායකත්ථෙරඅපදානං
gax:47:“පියදස්සිනො භගවතො, පබ්භාරො සොධිතො මයා।
gae:ඝටකඤ්ච උපට්ඨාසිං, පරිභොගාය තාදිනො॥
gax:48:“තං මෙ බුද්ධො වියාකාසි, පියදස්සී මහාමුනි।
gae:සහස්සකණ්ඩො සතභෙණ්ඩු <n>සතගෙණ්ඩු (ස්යා॰ ක॰)</n>, ධජාලු හරිතාමයො॥
gax:49:“නිබ්බත්තිස්සති <pb T=1.387/> සො යූපො, රතනඤ්ච අනප්පකං।
gae:පබ්භාරදානං දත්වාන, කප්පං සග්ගම්හි මොදහං॥
gax:50:“ඉතො බාත්තිංසකප්පම්හි, සුසුද්ධො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:51:“පටිසම්භිදා <pb V=1.271/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පබ්භාරදායකො ථෙරො ඉමා ගාථායො අභාසිත්ථාති।
cen:පබ්භාරදායකත්ථෙරස්සාපදානං දසමං।
cen:පදුමකෙසරවග්ගො එකතිංසතිමො।
bod:තස්සුද්දානං –
gax:කෙසරං ගන්ධමන්නඤ්ච, ධම්මසඤ්ඤී ඵලෙන ච।
gax:පසාදාරාමදායී ච, ලෙපකො බුද්ධසඤ්ඤකො।
gae:පබ්භාරදො ච ගාථායො, එකපඤ්ඤාස කිත්තිතා॥
