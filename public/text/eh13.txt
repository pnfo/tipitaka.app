cha:13:තෙරසනිපාතො
sub:1:සොණකොළිවිසත්ථෙරගාථා
gax:632:“යාහු <pb M=.312/> <pb V=.247/> <pb P=.65/> රට්ඨෙ සමුක්කට්ඨො, රඤ්ඤො අඞ්ගස්ස පද්ධගූ <n>පත්ථගූ (ස්යා॰), පට්ඨගූ (ක॰)</n>।
gae:ස්වාජ්ජ ධම්මෙසු උක්කට්ඨො, සොණො දුක්ඛස්ස පාරගූ॥
gax:633:“පඤ්ච ඡින්දෙ පඤ්ච ජහෙ, පඤ්ච චුත්තරි භාවයෙ।
gae:පඤ්චසඞ්ගාතිගො භික්ඛු, ඔඝතිණ්ණොති වුච්චති॥
gax:634:“උන්නළස්ස පමත්තස්ස, බාහිරාසස්ස <n>බාහිරාසයස්ස (ක॰)</n> භික්ඛුනො।
gae:සීලං සමාධි පඤ්ඤා ච, පාරිපූරිං න ගච්ඡති॥
gax:635:“යඤ්හි කිච්චං අපවිද්ධං <n>තදපවිද්ධං (සී॰ ස්යා॰)</n>, අකිච්චං පන කරීයති।
gae:උන්නළානං <pb T=.361/> පමත්තානං, තෙසං වඩ්ඪන්ති ආසවා॥
gax:636:“යෙසඤ්ච සුසමාරද්ධා, නිච්චං කායගතා සති।
gax:අකිච්චං තෙ න සෙවන්ති, කිච්චෙ සාතච්චකාරිනො।
gae:සතානං සම්පජානානං, අත්ථං ගච්ඡන්ති ආසවා॥
gax:637:“උජුමග්ගම්හි අක්ඛාතෙ, ගච්ඡථ මා නිවත්තථ।
gae:අත්තනා චොදයත්තානං, නිබ්බානමභිහාරයෙ॥
gax:638:“අච්චාරද්ධම්හි වීරියම්හි, සත්ථා ලොකෙ අනුත්තරො।
gax:වීණොපමං කරිත්වා මෙ, ධම්මං දෙසෙසි චක්ඛුමා।
gae:තස්සාහං වචනං සුත්වා, විහාසිං සාසනෙ රතො॥
gax:639:“සමථං පටිපාදෙසිං, උත්තමත්ථස්ස පත්තියා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:640:“නෙක්ඛම්මෙ <n>නික්ඛමෙ (ක॰), නෙක්ඛම්මං (මහාව॰ 244; අ॰ නි॰ 6.55)</n> අධිමුත්තස්ස, පවිවෙකඤ්ච චෙතසො।
gae:අබ්යාපජ්ඣාධිමුත්තස්ස <n>අබ්යාපජ්ඣාධිම්හත්තස්ස (ක॰)</n>, උපාදානක්ඛයස්ස ච॥
gax:641:“තණ්හක්ඛයාධිමුත්තස්ස, අසම්මොහඤ්ච චෙතසො।
gae:දිස්වා ආයතනුප්පාදං, සම්මා චිත්තං විමුච්චති॥
gax:642:“තස්ස <pb P=.66/> සම්මා විමුත්තස්ස, සන්තචිත්තස්ස භික්ඛුනො।
gae:කතස්ස පටිචයො නත්ථි, කරණීයං න විජ්ජති॥
gax:643:“සෙලො <pb M=.313/> <pb V=.248/> යථා එකඝනො <n>එකඝනො (ක॰)</n>, වාතෙන න සමීරති।
gae:එවං රූපා රසා සද්දා, ගන්ධා ඵස්සා ච කෙවලා॥
gax:644:“ඉට්ඨා <pb T=.362/> ධම්මා අනිට්ඨා ච, නප්පවෙධෙන්ති තාදිනො।
gae:ඨිතං චිත්තං විසඤ්ඤුත්තං, වයඤ්චස්සානුපස්සතී”ති॥
cen:… සොණො කොළිවිසො ථෙරො…।
cen:තෙරසනිපාතො නිට්ඨිතො।
bod:තත්රුද්දානං –
gax:සොණො කොළිවිසො ථෙරො, එකොයෙව මහිද්ධිකො।
gae:තෙරසම්හි නිපාතම්හි, ගාථායො චෙත්ථ තෙරසාති॥
