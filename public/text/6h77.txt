cha:5:පඤ්චමො පරිච්ඡෙදො
sub:නිබ්බානපඤ්ඤත්තිපරිදීපනො
gax:304:රාගාදීනං <pb V=.30/> ඛයං වුත්තං, නිබ්බානං සන්තිලක්ඛණං।
gae:සංසාරදුක්ඛසන්තාපතත්තස්සාලං සමෙතවෙ॥
gax:305:ඛයමත්තං න නිබ්බානං, සගම්භීරාදිවාචතො।
gae:අභාවස්ස හි කුම්මානං, ලොමස්සෙව න වාචතා॥
gax:306:ඛයොති වුච්චතෙ මග්ගො, තප්පාපත්තා ඉදං ඛයං।
gae:අරහත්තං වියුප්පාද-වයාභාවා ධුවඤ්ච තං॥
gax:307:සඞ්ඛතං සම්මුතිඤ්චාපි, ඤාණමාලම්බ නෙව හි।
gae:ඡින්දෙ මලෙ තතො වත්ථු, ඉච්ඡිතබ්බමසඞ්ඛතං॥
gax:308:පත්තුකාමෙන තං සන්තිං, ඡබ්බිසුද්ධිං සමාදිය।
gae:ඤාණදස්සනසුද්ධී තු, සාධෙතබ්බා හිතත්ථිනා॥
gax:309:චෙතනාදිවිධා <b>සීල-සුද්ධි</b> තත්ථ චතුබ්බිධා।
gae:සොපචාරසමාධී තු, <b>චිත්තසුද්ධී</b>ති වුච්චතෙ॥
gax:310:සම්පාදෙත්වාදිද්වෙසුද්ධිං, නමනා නාමං තු රුප්ප-
gae:තො රූපං නත්ථි අත්තාදිවත්ථූති ච වවත්ථපෙ॥
gax:311:මණින්ධනාතපෙ <pb M=.28/> අග්ගි, අසන්තොපි සමාගමෙ।
gae:යථා හොති තථා චිත්තං, වත්ථාලම්බාදිසඞ්ගමෙ॥
gax:312:පඞ්ගුලන්ධා යථා ගන්තුං, පච්චෙකමසමත්ථකා।
gae:යන්ති යුත්තා යථා එවං, නාමරූපව්හයා ක්රියා॥
gax:313:න නාමරූපතො අඤ්ඤො, අත්තාදි ඉති දස්සනං।
gae:සොධනත්තා හි දුද්දිට්ඨිං, <b>දිට්ඨිසුද්ධී</b>ති වුච්චති॥
gax:314:අවිජ්ජාතණ්හුපාදාන-කම්මෙනාදිම්හි <pb V=.31/> තං ද්වයං।
gae:රූපං කම්මාදිතො නාමං, වත්ථාදීහි පවත්තියං॥
gax:315:සදා සබ්බත්ථ සබ්බෙසං, සදිසං න යතො තතො।
gae:නාහෙතුනාඤ්ඤො අත්තාදිනිච්චහෙතූති පස්සති॥
gax:316:එවං තීරයතෙ කඞ්ඛා, යාය පඤ්ඤාය පච්චයෙ।
gae:දිට්ඨත්තා සුද්ධි සා <b>කඞ්ඛාතරණං</b> ඉති වුච්චති॥
gax:317:පත්තඤ්ඤාතපරිඤ්ඤො සො, අත්රට්ඨො යතතෙයති।
gae:තීරණව්හපරිඤ්ඤාය, විසුද්ධත්ථං සදාදරො॥
gax:318:තිකාලාදිවසා ඛන්ධෙ, සමාසෙත්වා කලාපතො।
gae:අනිච්චා දුක්ඛානත්තාති, ආදො එවං විපස්සති॥
gax:319:ඛන්ධානිච්චා ඛයට්ඨෙන, භයට්ඨෙන දුඛාව තෙ।
gae:අනත්තාසාරකට්ඨෙන, ඉති පස්සෙ පුනප්පුනං॥
gax:320:ආකාරෙහි අනිච්චාදිචත්තාලීසෙහි සම්මසෙ।
gae:ලක්ඛණානං විභූතත්ථං, ඛන්ධානං පන සබ්බසො॥
gax:321:එවඤ්චාපි අසිජ්ඣන්තෙ, නවධා නිසිතින්ද්රියො।
gae:සත්තකද්වයතො සම්මා, රූපාරූපෙ විපස්සයෙ॥
gax:322:රූපමාදානනික්ඛෙපා, වයොවුද්ධත්තගාමිතො।
gae:සම්මසෙවන්නජාදීහි, ධම්මතාරූපතොපි ච॥
gax:323:නාමං කලාපයමතො, ඛණතො කමතොපි ච।
gae:දිට්ඨිමානනිකන්තීනං, පස්සෙ උග්ඝාටනාදිතො॥
gax:324:අවිජ්ජාතණ්හාකම්මන්න-හෙතුතො <pb M=.29/> රූපං උබ්භවෙ।
gae:විනාහාරං සඵස්සෙහි, වෙදනාදිත්තයං භවෙ॥
gax:325:තෙහියෙව විනා ඵස්සං,
gax:නාමරූපාධිකෙහි තු।
gax:චිත්තං <pb V=.32/> හෙතුක්ඛයා සො සො,
gae:වෙති වෙ තස්ස තස්ස තු॥
gax:326:හෙතුතොදයනාසෙවං, ඛණොදයවයෙනපි।
gae:ඉති පඤ්ඤාසාකාරෙහි, පස්සෙ පුනූදයබ්බයං॥
gax:327:යොගිස්සෙවං සමාරද්ධඋදයබ්බයදස්සිනො।
gae:පාතුභොන්ති උපක්ලෙසා, සභාවා හෙතුතොපි ච॥
gax:328:තෙ ඔභාසමතුස්සාහපස්සද්ධිසුඛුපෙක්ඛනා।
gae:සති පීතාධිමොක්ඛො ච, නිකන්ති ච දසීරිතා॥
gax:329:තණ්හාදිට්ඨුන්නතිග්ගාහවත්ථුතො තිංසධා තෙ ච।
gae:තදුප්පන්නෙ චලෙ බාලො, අමග්ගෙ මග්ගදස්සකො॥
gax:330:විපස්සනා පථොක්කන්තා, තදාසි මතිමාධුනා।
gae:න මග්ගො ගාහවත්ථුත්තා, තෙසං ඉති විපස්සති॥
gax:331:උපක්ලෙසෙ අනිච්චාදි-වසගෙ සොදයබ්බයෙ।
gae:පස්සතො වීථිනොක්කන්තදස්සනං වුච්චතෙ පථො॥
gax:332:මග්ගාමග්ගෙ වවත්ථෙත්වා, යා පඤ්ඤා එවමුට්ඨිතා।
gae:<b>මග්ගාමග්ගික්ඛ</b>සඞ්ඛාතා, සුද්ධි සා පඤ්චමී භවෙ॥
gax:333:පහානව්හපරිඤ්ඤාය, ආදිතො සුද්ධිසිද්ධියා।
gae:තීරණව්හපරිඤ්ඤාය, අන්තගො යතතෙධුනා॥
gax:334:ජායතෙ නවඤාණී සා, විසුද්ධි කමතොදය-
gae:බ්බයාදී ඝටමානස්ස, නව හොන්ති පනෙත්ථ හි॥
gax:335:සන්තතීරියතො චෙව, ඝනෙනාපි ච ඡන්නතො।
gae:ලක්ඛණානි න ඛායන්තෙ, සංකිලිට්ඨා විපස්සනා॥
gax:336:තතොත්ර <pb M=.30/> <b>සම්මසෙ</b> භිය්යො, පුනදෙ<b>වුදයබ්බයං</b>।
gae:තෙනානිච්චාදිසම්පස්සං, පටුතං පරමං වජෙ॥
gax:337:ආවට්ටෙත්වා <pb V=.33/> යදුප්පාදට්ඨිතිආදීහි පස්සතො।
gae:භඞ්ගෙව තිට්ඨතෙ ඤාණං, තදා <b>භඞ්ගමතී</b> සියා॥
gax:338:එවං පස්සයතො භඞ්ගං, තිභවො ඛායතෙ යදා।
gae:සීහාදිව භයං හුත්වා, සියා ලද්ධා <b>භයික්ඛණා</b>॥
gax:339:සාදීනවා පතිට්ඨන්තෙ, ඛන්ධාදිත්තඝරං විය।
gae:යදා තදා සියා ලද්ධා, <b>ආදීනවා</b>නුපස්සනා॥
gax:340:සඞ්ඛාරාදීනවං දිස්වා, රමතෙ න භවාදිසු।
gae:මති යදා තදා ලද්ධා, සියා <b>නිබ්බිද</b>පස්සනා॥
gax:341:ඤාණං මුච්චිතුකාමං තෙ, සබ්බභූසඞ්ඛතෙ යදා।
gae:ජාලාදීහි ච මච්ඡාදී, තදා ලද්ධා <b>චජ්ජමති</b>॥
gax:342:සඞ්ඛාරෙ අසුභානිච්චදුක්ඛතොනත්තතො මති।
gae:පස්සන්තී චත්තුමුස්සුක්කා, <b>පටිසඞ්ඛා</b>නුපස්සනා॥
gax:343:වුත්තාත්ර පටුභාවාය, සබ්බඤාණපවත්තියා।
gae:මීනසඤ්ඤාය සප්පස්ස, ගාහලුද්දසමොපමා॥
gax:344:අත්තත්තනියතො සුඤ්ඤං, ද්විධා “නාහං ක්වචා”දිනා।
gae:චතුධා ඡබ්බිධා චාපි, බහුධා පස්සතො භුසං॥
gax:345:ආවට්ටතිග්ගිමාසජ්ජ,
gax:න්හාරූව මති සඞ්ඛතං।
gax:චත්තභරියො යථා දොසෙ,
gae:තථා තං සමුපෙක්ඛතෙ॥
gax:346:තාව සාදීනවානම්පි, ලක්ඛණෙ තිට්ඨතෙ මති।
gae:න පස්සෙ යාව සා තීරං, සාමුද්දසකුණී යථා॥
gax:347:<b>සඞ්ඛාරුපෙක්ඛාඤාණා</b>යං, සිඛාපත්තා විපස්සනා।
gae:වුට්ඨානගාමිනීති ච, <b>සානුලොමා</b>ති වුච්චති॥
gax:348:පත්වා <pb M=.31/> <pb V=.34/> මොක්ඛමුඛං සත්ත, සාධෙතිරියපුග්ගලෙ।
gae:ඣානඞ්ගාදිප්පභෙදෙ ච, පාදකාදිවසෙන සා॥
gax:349:අනිච්චතො හි වුට්ඨානං, යදි යස්සාසි යොගිනො।
gae:සොධිමොක්ඛස්ස බාහුල්ලා, තික්ඛසද්ධින්ද්රියො භවෙ॥
gax:350:දුක්ඛතොනත්තතො තඤ්චෙ, සියා හොන්ති කමෙන තෙ।
gae:පස්සද්ධිවෙදබාහුල්ලා, තික්ඛෙකග්ගමතින්ද්රියා॥
gax:351:පඤ්ඤාධුරත්තමුද්දිට්ඨං, වුට්ඨානං යදිනත්තතො।
gae:සද්ධාධුරත්තං සෙසෙහි, තං වියාභිනිවෙසතො॥
gax:352:ද්වෙ තික්ඛසද්ධසමථා, සියුං සද්ධානුසාරිනො।
gae:ආදො මජ්ඣෙසු ඨානෙසු, ඡසු සද්ධාවිමුත්තකා॥
gax:353:ඉතරො ධම්මානුසාරීදො, දිට්ඨිප්පත්තො අනන්තකෙ।
gae:පඤ්ඤාමුත්තොභයත්ථන්තෙ, අඣානිඣානිකා ච තෙ॥
gax:354:තික්ඛසද්ධස්ස චන්තෙපි, සද්ධාමුත්තත්තමීරිතං।
gae:<b>විසුද්ධිමග්ගෙ</b> මජ්ඣස්ස, කායසක්ඛිත්තමට්ඨසු॥
gax:355:වුත්තං මොක්ඛකථායං යං, තික්ඛපඤ්ඤාරහස්ස තු।
gae:දිට්ඨිපත්තත්තං හෙතඤ්ච, තඤ්ච නත්ථාභිධම්මිකෙ॥
gax:356:තෙ සබ්බෙ අට්ඨමොක්ඛානං, ලාභී චෙ ඡසු මජ්ඣසු।
gae:කායසක්ඛී සියුං අන්තෙ, උභතොභාගමුත්තකා॥
gax:357:අනුලොමානි චත්තාරි, තීණි ද්වෙ වා භවන්ති හි।
gae:මග්ගස්ස වීථියං මන්දමජ්ඣතික්ඛමතිබ්බසා॥
gax:358:<b>විසුද්ධිමග්ගෙ</b> චත්තාරි, පටිසිද්ධානි සබ්බථා।
gae:එව<b>මට්ඨසාලිනියා,</b> වුත්තත්තා එවමීරිතං॥
gax:359:භවඞ්ගාසන්නදොසොපි, නප්පනාය ථිරත්තතො।
gae:සුද්ධිං <b>පටිපදාඤාණදස්සනෙ</b>වං ලභෙ යති॥
gax:360:ආවජ්ජං <pb M=.32/> <pb V=.35/> විය මග්ගස්ස, ඡට්ඨසත්තමසුද්ධිනං।
gae:අන්තරා සන්තිමාරබ්භ, තෙහි ගොත්රභු ජායතෙ॥
gax:361:සංයොජනත්තයච්ඡෙදී, <b>මග්ගො</b> උප්පජ්ජතෙ තතො।
gae:<b>ඵලානි</b> එකං ද්වෙ තීණි, තතො වුත්තමතික්කමා॥
gax:362:තථා භාවයතො හොති, රාගදොසතනූකරං।
gae:දුතියො තප්ඵලං තම්හා, <b>සකදාගාමි</b> තප්ඵලී॥
gax:363:එවං භාවයතො රාගදොසනාසකරුබ්භවෙ।
gae:තතියො තප්ඵලං තම්හා, තප්ඵලට්ඨො<b>නාගාමිකො</b>॥
gax:364:එවං භාවයතො සෙසදොසනාසකරුබ්භවෙ।
gae:චතුත්ථො තප්ඵලං තම්හා, <b>අරහා</b> තප්ඵලට්ඨකො॥
gax:365:කතකිච්චො භවච්ඡෙදො, දක්ඛිණෙය්යොපධික්ඛයා।
gae:නිබ්බුතිං යාති දීපොව, සබ්බදුක්ඛන්තසඤ්ඤිතං॥
gax:366:එවං සිද්ධා සියා <b>සුද්ධි, ඤාණදස්සන</b>සඤ්ඤිතා।
gae:වුත්තං එත්තාවතා සච්චං, පරමත්ථං සමාසතො॥
gax:367:සච්චං සම්මුති සත්තාදිඅවත්ථු වුච්චතෙ යතො।
gae:න ලබ්භාලාතචක්කංව, තං හි රූපාදයො විනා॥
gax:368:තෙන තෙන පකාරෙන, රූපාදිං න විහාය තු।
gae:තථා තථාභිධානඤ්ච, ගාහඤ්ච වත්තතෙ තතො॥
gax:369:ලබ්භතෙ පරිකප්පෙන, යතො තං න මුසා තතො।
gae:අවුත්තාලම්බමිච්චාහු, පරිත්තාදීස්වවාචතො॥
gax:370:පාපකල්යාණමිත්තොයං, සත්තොති ඛන්ධසන්තති।
gae:එකත්තෙන ගහෙත්වාන, වොහරන්තීධ පණ්ඩිතා॥
gax:371:පථවාදි වියෙකොපි, පුග්ගලො න යතො තතො।
gae:කුදිට්ඨිවත්ථුභාවෙන, පුග්ගලග්ගහණං භවෙ॥
gax:372:එතං <pb V=.36/> විසයතො කත්වා, සඞ්ඛාදීහි පදෙහි තු।
gae:අවිජ්ජමානපඤ්ඤත්ති, ඉති තඤ්ඤූහි භාසිතා॥
gax:373:පඤ්ඤත්ති <pb M=.33/> විජ්ජමානස්ස, රූපාදිවිසයත්තතො।
gae:කායං පඤ්ඤත්ති චෙ සුට්ඨු, වදතො සුණ සච්චතො॥
gax:374:සවිඤ්ඤත්තිවිකාරො හි, සද්දො සච්චද්වයස්ස තු।
gae:<b>පඤ්ඤාපනත්තා පඤ්ඤත්ති,</b> ඉති තඤ්ඤූහි භාසිතා॥
gax:375:පච්චුප්පන්නාදිආලම්බං, නිරුත්තිපටිසම්භිදා-
gae:ඤාණස්සාති ඉදඤ්චෙවං, සති යුජ්ජති නාඤ්ඤථා॥
gax:376:සද්දාභිධෙය්යසඞ්ඛාදි, ඉති චෙ සබ්බවත්ථුනං।
gae:<b>පඤ්ඤාපෙතබ්බතො</b> හොති, <b>පඤ්ඤත්ති</b>පදසඞ්ගහො॥
gax:377:“සබ්බෙ පඤ්ඤත්තිධම්මා”ති, දෙසෙතබ්බං තථා සති।
gae:අථ පඤ්ඤාපනස්සාපි, පඤ්ඤාපෙතබ්බවත්ථුනං॥
gax:378:විභාගං ඤාපනත්ථං හි, තථුද්දෙසො කතොති චෙ।
gae:න කත්තබ්බං විසුං තෙන, පඤ්ඤත්තිපථසඞ්ගහං॥
gax:379:පඤ්ඤාපියත්තා චතූහි, පඤ්ඤත්තාදිපදෙහි සා।
gae:පරෙහි පඤ්ඤාපනත්තා, ඉති ආචරියාබ්රවුං॥
gax:380:රූපාදයො උපාදාය, පඤ්ඤාපෙතබ්බතො කිර।
gae:අවිජ්ජමානොපාදායපඤ්ඤත්ති පඨමා තතො॥
gax:381:සොතවිඤ්ඤාණසන්තානානන්තරං පත්තජාතිනා।
gae:ගහිතපුබ්බසඞ්කෙතමනොද්වාරිකචෙතසා॥
gax:382:පඤ්ඤාපෙන්ති ගහිතාය, යාය සත්තරථාදයො।
gae:ඉති සා නාමපඤ්ඤත්ති, දුතියාති ච කිත්තිතා॥
gax:383:සද්දතො අඤ්ඤනාමාවබොධෙනත්ථාවබොධනං।
gae:කිච්ඡසාධනතො පුබ්බනයො එව පසංසියො॥
gax:384:සා <pb V=.37/> විජ්ජමානපඤ්ඤත්ති, තථා අවිජ්ජමානතා।
gae:විජ්ජමානෙන චාවිජ්ජමානා තබ්බිපරීතකා॥
gax:385:අවිජ්ජමානෙන විජ්ජමානතබ්බිපරීතකා।
gae:ඉච්චෙතා ඡබ්බිධා තාසු, පඨමා මතිආදිකා॥
gax:386:සත්තො <pb M=.34/> සද්ධො නරුස්සාහො,
gax:සෙනියො මනචෙතනා।
gax:ඉච්චෙවමෙතා විඤ්ඤෙය්යා,
gae:කමතො දුතියාදිකා॥
gax:387:එවං ලක්ඛණතො ඤත්වා,
gax:සච්චද්වයමසඞ්කරං।
gax:කාතබ්බො පන වොහාරො,
gae:විඤ්ඤූහි න යථා තථාති॥
cen:ඉති සච්චසඞ්ඛෙපෙ නිබ්බානපඤ්ඤත්තිපරිදීපනො නාම
cen:පඤ්චමො පරිච්ඡෙදො।
cen:සච්චසඞ්ඛෙපො නිට්ඨිතො।
