cha:පවාරණක්ඛන්ධකකථාවණ්ණනා
bod:2633:<b>“පවාරණා”</b>ති ඉදං “චාතුද්දසී”තිආදීහි පච්චෙකං යොජෙතබ්බං। තස්මිං තස්මිං දිනෙ කාතබ්බා පවාරණා අභෙදොපචාරෙන තථා වුත්තා। <b>සාමග්ගී</b> උපොසථක්ඛන්ධකකථාවණ්ණනාය වුත්තසරූපාව। සාමග්ගිපවාරණං කරොන්තෙහි ච පඨමං පවාරණං ඨපෙත්වා පාටිපදතො පට්ඨාය යාව කත්තිකචාතුමාසිපුණ්ණමා එත්ථන්තරෙ කාතබ්බා, තතො පච්ඡා වා පුරෙ වා න වට්ටති। <b>තෙවාචී ද්වෙකවාචී</b>ති “සුණාතු මෙ, භන්තෙ…පෙ॰… තෙවාචිකං පවාරෙය්ය, ද්වෙවාචිකං පවාරෙය්ය, එකවාචිකං පවාරෙය්යා”ති තං තං ඤත්තිං ඨපෙත්වා කාතබ්බා පවාරණා වුච්චති।
bod:2634:<b>තීණි කම්මානි මුඤ්චිත්වා, අන්තෙනෙව පවාරයෙ</b>ති “චත්තාරිමානි, භික්ඛවෙ, පවාරණකම්මානි, අධම්මෙන වග්ගං පවාරණකම්මං…පෙ॰… ධම්මෙන සමග්ගං පවාරණකම්ම”න්ති (මහාව॰ 212) වත්වා “තත්ර, භික්ඛවෙ <pb M=2.210/>, යදිදං අධම්මෙන වග්ගං පවාරණකම්මං, න, භික්ඛවෙ, එවරූපං පවාරණකම්මං කාතබ්බං…පෙ॰… තත්ර, භික්ඛවෙ, යදිදං ධම්මෙන සමග්ගං පවාරණකම්මං, එවරූපං, භික්ඛවෙ, පවාරණකම්මං කාතබ්බ”න්තිආදිවචනතො (මහාව॰ 212) තීණි <pb V=2.166/> අකත්තබ්බානි පවාරණකම්මානි මුඤ්චිත්වා කාතුං අනුඤ්ඤාතෙන චතුත්ථෙන පවාරණකම්මෙන පවාරෙය්යාති අත්ථො। තස්ස විභාගෙකදෙසං “පඤ්ච යස්මිං පනාවාසෙ”තිආදිනා වක්ඛති।
bod:2635:<b>පුබ්බකිච්චං සමාපෙත්වා</b>ති –
gax:“සම්මජ්ජනී පදීපො ච, උදකං ආසනෙන ච।
gae:පවාරණාය එතානි, ‘පුබ්බකරණ’න්ති වුච්චති॥
gax:“ඡන්දපාරිසුද්ධිඋතුක්ඛානං, භික්ඛුගණනා ච ඔවාදො।
gae:පවාරණාය එතානි, ‘පුබ්බකිච්ච’න්ති වුච්චතී”ති॥ –
uni:වුත්තං නවවිධං පුබ්බකිච්චං නිට්ඨාපෙත්වා।
bod:<b>පත්තකල්ලෙ සමානිතෙ</b>ති –
gax:“පවාරණා යාවතිකා ච භික්ඛූ කම්මප්පත්තා,
gax:සභාගාපත්තියො ච න විජ්ජන්ති।
gax:වජ්ජනීයා ච පුග්ගලා තස්මිං න හොන්ති,
gae:‘පත්තකල්ල’න්ති වුච්චතී”ති॥ –
uni:වුත්තෙ චතුබ්බිධෙ පත්තකල්ලෙ සමොධානිතෙ පරිසමාපිතෙ।
bod:<b>ඤත්තිං ඨපෙත්වා</b>ති “සුණාතු මෙ, භන්තෙ සඞ්ඝො, අජ්ජ පවාරණා, යදි සඞ්ඝස්ස පත්තකල්ලං, සඞ්ඝො පවාරෙය්යා”ති (මහාව॰ 210) එවං සබ්බසඞ්ගාහිකවසෙන ච “තෙවාචිකං පවාරෙය්යා”ති ච දානාදිකරණෙන යෙභුය්යෙන රත්තියා ඛෙපිතාය ච රාජාදිඅන්තරායෙ සති ච තදනුරූපතො “ද්වෙවාචිකං, එකවාචිකං, සමානවස්සිකං පවාරෙය්යා”ති ච ඤත්තිං ඨපෙත්වා <pb M=2.211/>, තාසං විසෙසො <b>අට්ඨකථායං</b> දස්සිතොයෙව। යථාහ –
ind:“එවඤ්හි <pb V=2.167/> වුත්තෙ තෙවාචිකඤ්ච ද්වෙවාචිකඤ්ච එකවාචිකඤ්ච පවාරෙතුං වට්ටති, සමානවස්සිකං න වට්ටති। ‘තෙවාචිකං පවාරෙය්යා’ති වුත්තෙ පන තෙවාචිකමෙව වට්ටති, අඤ්ඤං න වට්ටති, ‘ද්වෙවාචිකං පවාරෙය්යා’ති වුත්තෙ ද්වෙවාචිකඤ්ච තෙවාචිකඤ්ච වට්ටති, එකවාචිකඤ්ච සමානවස්සිකඤ්ච න වට්ටති। ‘එකවාචිකං පවාරෙය්යා’ති වුත්තෙ පන එකවාචිකද්වෙවාචිකතෙවාචිකානි වට්ටන්ති, සමානවස්සිකමෙව න වට්ටති। ‘සමානවස්සික’න්ති වුත්තෙ සබ්බං වට්ටතී”ති (මහාව॰ අට්ඨ॰ 210)।
bod:<b>කාතබ්බා</b>ති ථෙරෙන භික්ඛුනා එකංසං උත්තරාසඞ්ගං කරිත්වා උක්කුටිකං නිසීදිත්වා අඤ්ජලිං පග්ගහෙත්වා එවමස්ස වචනීයො “සඞ්ඝං, ආවුසො, පවාරෙමි දිට්ඨෙන වා…පෙ॰… තතියම්පි ආවුසො, සඞ්ඝං පවාරෙමි දිට්ඨෙන වා…පෙ॰… පස්සන්තො පටිකරිස්සාමී”ති (මහාව॰ 210) වුත්තනයෙන කාතබ්බා। නවකෙන භික්ඛුනා එකංසං උත්තරාසඞ්ගං කරිත්වා…පෙ॰… තතියම්පි, භන්තෙ, සඞ්ඝං පවාරෙමි දිට්ඨෙන වා…පෙ॰… පස්සන්තො පටිකරිස්සාමීති (මහාව॰ 210) වුත්තනයෙන කාතබ්බා।
bod:2636:ථෙරෙසු පවාරෙන්තෙසු යො පන නවො, සො සයං යාව පවාරෙති, තාව උක්කුටිකං නිසීදෙය්යාති යොජනා।
bod:2637:චත්තාරො වා තයොපි වා <b>එකාවාසෙ</b> එකසීමායං වසන්ති චෙ, <b>ඤත්තිං වත්වා</b> “සුණන්තු මෙ, ආයස්මන්තො, අජ්ජ පවාරණා, යදායස්මන්තානං පත්තකල්ලං, මයං අඤ්ඤමඤ්ඤං පවාරෙය්යාමා”ති (මහාව॰ 216) ගණඤත්තිං ඨපෙත්වා පවාරෙය්යුන්ති යොජනා।
bod:<b>පවාරෙය්යු</b>න්ති <pb M=2.212/> එත්ථ ථෙරෙන භික්ඛුනා එකංසං උත්තරාසඞ්ගං කත්වා උක්කුටිකං නිසීදිත්වා අඤ්ජලිං පග්ගහෙත්වා තෙ තයො වා ද්වෙ වා භික්ඛූ එවමස්සු වචනීයා “අහං, ආවුසො, ආයස්මන්තෙ පවාරෙමි දිට්ඨෙන වා සුතෙන වා පරිසඞ්කාය වා, වදන්තු මං ආයස්මන්තො අනුකම්පං උපාදාය, පස්සන්තො පටිකරිස්සාමි। දුතියම්පි…පෙ॰… තතියම්පි අහං, ආවුසො, ආයස්මන්තෙ පවාරෙමි දිට්ඨෙන වා සුතෙන වා පරිසඞ්කාය වා, වදන්තු මං ආයස්මන්තො අනුකම්පං උපාදාය, පස්සන්තො පටිකරිස්සාමී”ති (මහාව॰ 216) පවාරෙතබ්බං। නවෙනපි “අහං, භන්තෙ, ආයස්මන්තෙ පවාරෙමි දිට්ඨෙන වා සුතෙන වා පරිසඞ්කාය වා, වදන්තු මං ආයස්මන්තො අනුකම්පං උපාදාය <pb V=2.168/>, පස්සන්තො පටිකරිස්සාමි। දුතියම්පි…පෙ॰… තතියම්පි අහං, භන්තෙ, ආයස්මන්තෙ පවාරෙමි දිට්ඨෙන වා සුතෙන වා පරිසඞ්කාය වා, වදන්තු මං ආයස්මන්තො අනුකම්පං උපාදාය, පස්සන්තො පටිකරිස්සාමී”ති පවාරෙතබ්බං।
bod:2638:<b>අඤ්ඤමඤ්ඤං පවාරෙය්යුං, විනා ඤත්තිං දුවෙ ජනා</b>। තෙසු ථෙරෙන “අහං, ආවුසො, ආයස්මන්තං පවාරෙමි දිට්ඨෙන වා සුතෙන වා පරිසඞ්කාය වා, වදතු මං ආයස්මා අනුකම්පං උපාදාය, පස්සන්තො පටිකරිස්සාමි। දුතියම්පි…පෙ॰… තතියම්පි අහං, ආවුසො, ආයස්මන්තං පවාරෙමි…පෙ॰… පටිකරිස්සාමී”ති (මහාව॰ 217) පවාරෙතබ්බං। නවෙනපි “අහං, භන්තෙ, ආයස්මන්තං පවාරෙමි…පෙ॰… වදතු මං ආයස්මා අනුකම්පං උපාදාය, පස්සන්තො පටිකරිස්සාමි। දුතියම්පි…පෙ॰… තතියම්පි අහං, භන්තෙ, ආයස්මන්තං පවාරෙමි…පෙ॰… පටිකරිස්සාමී”ති පවාරෙතබ්බං।
bod:<b>අධිට්ඨෙය්යා</b>ති පුබ්බකිච්චං සමාපෙත්වා “අජ්ජ මෙ පවාරණා චාතුද්දසී”ති වා “පන්නරසී”ති වා වත්වා “අධිට්ඨාමී”ති අධිට්ඨෙය්ය <pb M=2.213/>। යථාහ “අජ්ජ මෙ පවාරණාති එත්ථ සචෙ චාතුද්දසිකා හොති, ‘අජ්ජ මෙ පවාරණා චාතුද්දසී’ති, සචෙ පන්නරසිකා, ‘අජ්ජ මෙ පවාරණා පන්නරසී’ති එවං අධිට්ඨාතබ්බ”න්ති (මහාව॰ අට්ඨ॰ 218), ඉමිනා සබ්බසඞ්ගාහාදිඤත්තීසු ච තස්මිං තස්මිං දිවසෙ සො සො වොහාරො කාතබ්බොති දීපිතමෙව।
bod:<b>සෙසා සඞ්ඝපවාරණා</b>ති පඤ්චහි, අතිරෙකෙහි වා භික්ඛූහි කත්තබ්බා පවාරණා සඞ්ඝපවාරණා।
bod:2639:<b>පවාරිතෙ</b>ති පඨමපවාරණාය පවාරිතෙ। <b>අනාගතො</b>ති කෙනචි අන්තරායෙන පුරිමිකාය ච පච්ඡිමිකාය ච වස්සූපනායිකාය වස්සං අනුපගතො। <b>අවුත්ථො</b>ති පච්ඡිමිකාය උපගතො। වුත්තඤ්හි <b>ඛුද්දසික්ඛාවණ්ණනාය</b> “අවුත්ථොති පච්ඡිමිකාය උපගතො අපරිනිට්ඨිතත්තා ‘අවුත්ථො’ති වුච්චතී”ති। පාරිසුද්ධිඋපොසථං කරෙය්යාති යොජනා। එත්ථ “තෙසං සන්තිකෙ”ති සෙසො।
bod:2640-1:යස්මිං <pb V=2.169/> පනාවාසෙ පඤ්ච වා චත්තාරො වා තයො වා සමණා වසන්ති, තෙ තත්ථ එකෙකස්ස පවාරණං හරිත්වාන සචෙ අඤ්ඤමඤ්ඤං පවාරෙන්ති, ආපත්ති දුක්කටන්ති යොජනා।
bod:<b>සෙස</b>න්ති “අධම්මෙන සමග්ග”න්තිආදිකං විනිච්ඡයං। <b>ඉධා</b>ති ඉමස්මිං පවාරණාධිකාරෙ। <b>බුධො</b>ති විනයධරො। <b>උපොසථෙ වුත්තනයෙනා</b>ති උපොසථවිනිච්ඡයෙ වුත්තක්කමෙන। <b>නයෙ</b>ති ජානෙය්ය।
bod:2642:<b>සම්පාදෙතත්තනො සුචි</b>න්ති අත්තනො උපොසථං සම්පාදෙති। <b>සබ්බං සාධෙතී</b>ති උපොසථාදිසබ්බං කම්මං නිප්ඵාදෙති। <b>නත්තනො</b>ති අත්තනො උපොසථං න නිප්ඵාදෙති।
bod:2643:<b>තස්මා</b>ති <pb M=2.214/> යස්මා අත්තනො සුචිං න සාධෙති, තස්මා। <b>උභින්න</b>න්ති අත්තනො ච සඞ්ඝස්ස ච। <b>කිච්චසිද්ධත්ථමෙවිධා</b>ති උපොසථාදිකම්මනිප්පජ්ජනත්ථං ඉධ ඉමස්මිං උපොසථකම්මාදිපකරණෙ। <b>පාරිසුද්ධිපී</b>ති එත්ථ <b>පි</b>-සද්දෙන පවාරණා සඞ්ගහිතා। තෙනෙව වක්ඛති “ඡන්දං වා පාරිසුද්ධිං වා, ගහෙත්වා වා පවාරණ”න්ති।
bod:ඡන්දපාරිසුද්ධිපවාරණං දෙන්තෙන සචෙ සාපත්තිකො හොති, ආපත්තිං දෙසෙත්වා එකංසං උත්තරාසඞ්ගං කත්වා උක්කුටිකං නිසීදිත්වා අඤ්ජලිං පග්ගහෙත්වා ඡන්දාදිහාරකො භික්ඛු වත්තබ්බො “ඡන්දං දම්මි, ඡන්දං මෙ හර, ඡන්දං මෙ ආරොචෙහී”ති (මහාව॰ 165), “පාරිසුද්ධිං දම්මි, පාරිසුද්ධිං මෙ හර, පාරිසුද්ධිං මෙ ආරොචෙහී”ති (මහාව॰ 164), “පවාරණං දම්මි, පවාරණං මෙ හර, පවාරණං මෙ ආරොචෙහි, මමත්ථාය පවාරෙහී”ති (මහාව॰ 213)।
bod:2644:“ඡන්දො එකෙනා”ති පදච්ඡෙදො। එකෙන බහූනම්පි ඡන්දො හාතබ්බො, තථා පාරිසුද්ධි හාතබ්බා। <b>පි</b>-සද්දෙන පවාරණා හාතබ්බාති යොජනා। <b>පරම්පරාහටො ඡන්දො</b>ති බහූනං වා එකස්ස වා ඡන්දාදිහාරකස්ස හත්ථතො අන්තරා අඤ්ඤෙන ගහිතා ඡන්දපාරිසුද්ධිපවාරණා। <b>විසුද්ධියා න ගච්ඡති</b> අනවජ්ජභාවාය න පාපුණාති බිළාලසඞ්ඛලිකඡන්දාදීනං සඞ්ඝමජ්ඣං අගමනෙන වග්ගභාවකරණතො।
bod:එත්ථ ච යථා බිළාලසඞ්ඛලිකාය පඨමවලයං දුතියවලයං පාපුණාති, න තතියං, එවමිමෙපි ඡන්දාදයො දායකෙන යස්ස දින්නා, තතො අඤ්ඤත්ථ න ගච්ඡතීති බිළාලසඞ්ඛලිකාසදිසත්තා <pb V=2.170/> “බිළාලසඞ්ඛලිකා”ති වුත්තා। බිළාලසඞ්ඛලිකාග්ගහණඤ්චෙත්ථ යාසං කාසඤ්චි සඞ්ඛලිකානං උපලක්ඛණමත්තන්ති දට්ඨබ්බං।
bod:2645-6:ඡන්දං <pb M=2.215/> වා පාරිසුද්ධිං වා පවාරණං වා ගහෙත්වා ඡන්දාදිහාරකො සඞ්ඝමප්පත්වා සචෙ සාමණෙරාදිභාවං පටිජානෙය්ය වා විබ්භමෙය්ය වා මරෙය්ය වා, තං සබ්බං ඡන්දාදිභාවං නාහටං හොති, සඞ්ඝං පත්වා <b>එවං සියා</b> සාමණෙරාදිභාවං පටිජානන්තො, විබ්භන්තො, කාලකතො වා භවෙය්ය, තං සබ්බං <b>හටං</b> ආනීතං හොතීති යොජනා।
bod:තත්ථ <b>සාමණෙරාදිභාවං වා පටිජානෙය්යා</b>ති “අහං සාමණෙරො”තිආදිනා භූතං සාමණෙරාදිභාවං කථෙය්ය, පච්ඡා සාමණෙරභූමියං පතිට්ඨහෙය්යාති අත්ථො। <b>ආදි</b>-සද්දෙන අන්තිමවත්ථුං අජ්ඣාපන්නො ගහිතො।
bod:2647:<b>සඞ්ඝං පත්වා</b>ති අන්තමසො තංතංකම්මප්පත්තස්ස චතුවග්ගාදිසඞ්ඝස්ස හත්ථපාසං පත්වාති අත්ථො। <b>පමත්තො</b>ති පමාදං සතිසම්මොසං පත්තො। <b>සුත්තො</b>ති නිද්දූපගතො। <b>ඛිත්තචිත්තකො</b>ති යක්ඛාදීහි වික්ඛෙපමාපාදිතචිත්තො। <b>නාරොචෙතී</b>ති අත්තනො ඡන්දාදීනං ආහටභාවං එකස්සාපි භික්ඛුනො න කථෙති। <b>සඤ්චිච්චා</b>ති සඤ්චෙතෙත්වා ජානන්තොයෙව අනාදරියො නාරොචෙති, දුක්කටං හොති।
bod:2648:<b>යෙ තෙ</b>ති යෙ තෙ භික්ඛූ ථෙරා වා නවා වා මජ්ඣිමා වා। <b>විපස්සනා</b>ති සහචරියෙන සමථොපි ගය්හති। සමථවිපස්සනා ච ඉධ තරුණායෙව අධිප්පෙතා, තස්මා <b>විපස්සනායුත්තා</b>ති එත්ථ තරුණාහි සමථවිපස්සනාහි සමන්නාගතාති අත්ථො। <b>රත්තින්දිව</b>න්ති අච්චන්තසංයොගෙ උපයොගවචනං। <b>අතන්දිතා</b>ති අනලසා।
bod:“රත්තින්දිව”න්ති එත්ථ <b>රත්ති</b>-සද්දෙන රත්තියායෙව ගහණං, උදාහු එකදෙසස්සාති ආහ <b>“පුබ්බරත්තාපරරත්ත”</b>න්ති। පුබ්බා ච සා රත්ති චාති <b>පුබ්බරත්ති,</b> පඨමයාමො, අපරා ච <pb M=2.216/> සා රත්ති චාති <b>අපරරත්ති,</b> පච්ඡිමයාමො, පුබ්බරත්ති ච අපරරත්ති චාති සමාහාරද්වන්දෙ සමාසන්තෙ අ-කාරපච්චයං කත්වා <b>“පුබ්බරත්තාපරරත්ත”</b>න්ති වුත්තං। ඉධාපි අච්චන්තසංයොගෙ උපයොගවචනං। මජ්ඣිමයාමෙ කායදරථවූපසමනත්ථාය සුපනං අනුඤ්ඤාතන්ති තං වජ්ජෙත්වා පුරිමපච්ඡිමයාමෙසු නිරන්තරභාවනානුයොගො කාතබ්බොති දස්සනත්ථමෙව වුත්තං। විපස්සනා පරායනා සමථවිපස්සනාව පරං <pb V=2.171/> අයනං පතිට්ඨා එතෙසන්ති <b>විපස්සනාපරායනා,</b> සමථවිපස්සනාය යුත්තපයුත්තා හොන්තීති වුත්තං හොති।
bod:2649:ලද්ධො ඵාසුවිහාරො යෙහි තෙ <b>ලද්ධඵාසුවිහාරා,</b> තෙසං। <b>ඵාසුවිහාරො</b>ති ච සුඛවිහාරස්ස මූලකාරණත්තා තරුණා සමථවිපස්සනා අධිප්පෙතා, පටිලද්ධතරුණසමථවිපස්සනානන්ති අත්ථො। <b>සියා න පරිහානිති</b> පරිහානි නාම එවං කතෙ න භවෙය්ය।
bod:<b>කත්තිකමාසකෙ</b>ති චීවරමාසසඞ්ඛාතෙ කත්තිකමාසෙ පවාරණාය සඞ්ගහො වුත්තොති යොජනා। ගාථාබන්ධවසෙන <b>“සඞ්ගාහො”</b>ති දීඝො කතො, පවාරණාසඞ්ගහො වුත්තොති අත්ථො। යථාහ –
ind:“පවාරණාසඞ්ගහො ච නාමායං විස්සට්ඨකම්මට්ඨානානං ථාමගතසමථවිපස්සනානං සොතාපන්නාදීනඤ්ච න දාතබ්බො। තරුණසමථවිපස්සනාලාභිනො පන සබ්බෙ වා හොන්තු, උපඩ්ඪා වා, එකපුග්ගලො වා, එකස්සපි වසෙන දාතබ්බොයෙව। දින්නෙ පවාරණාසඞ්ගහෙ අන්තොවස්සෙ පරිහාරොව හොති, ආගන්තුකා තෙසං සෙනාසනං ගහෙතුං න ලභන්ති। තෙහිපි ඡින්නවස්සෙහි න භවිතබ්බං, පවාරෙත්වා පන අන්තරාපි චාරිකං පක්කමිතුං ලභන්තී”ති (මහාව॰ අට්ඨ॰ 241)।
bod:පවාරණාසඞ්ගහස්ස <pb M=2.217/> දානප්පකාරො පන <b>පාළිතො</b> ගහෙතබ්බො।
cen:පවාරණක්ඛන්ධකකථාවණ්ණනා।
