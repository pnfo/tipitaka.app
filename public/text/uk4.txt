cha:5:භාවාවබොධ-පඤ්චමපරිච්ඡෙද
gax:338:පටිභානවතා ලොක, වොහාර’මනුසාරිනා।
gae:තතො’චිත්ය සමුල්ලාස, වෙදිනා කවිනා පරං॥
gax:339:ඨායිසම්බන්ධිනො භාව, විභාවා සා’නුභාවකා।
gae:සම්බජ්ඣන්ති නිබන්ධා තෙ, රස’ස්සාදාය සාධුනං॥
tit:භාවඅධිප්පාය
gax:340:චිත්ත වුත්ති විසෙසා තු, භාවයන්ති රසෙ යතො।
gae:රත්යාදයො තතො භාව, සද්දෙන පරිකිත්තිතා॥
tit:ඨායීභාවඅධිප්පාය
gax:341:විරොධිනා’ඤ්ඤභාවෙන, යො භාවො න තිරොහිතො।
gae:සීලෙන තිට්ඨති’ච්චෙසො, <b>‘ඨායීභාවො’</b>ති සද්දිතො॥
tit:ඨායීභාවප්පභෙදඋද්දෙස
gax:342:රති, හස්සො, ච සොකො, ච,
gax:කොධු, ස්සාහා, භයං,පි ච।
gae:ජිගුච්ඡා, විම්හයො, චෙව, සමො ච නව <b>ඨායිනො॥</b>
tit:බ්යභිචාරීභාවඅධිප්පාය
gax:343:තිරොභාවා, විභාවා’දි, විසෙසනා’භිමුඛ්යතො।
gae:යෙ තෙ චරන්ති සීලෙන, තෙ හොන්ති <b>බ්යභිචාරිනො॥</b>
tit:බ්යභිචාරිභාවපභෙද
gax:344:නිබ්බෙදො <pb M=.187/>, තක්ක, සඞ්කා, සම,
gax:ධිති, ජළතා, දීනතු, ග්ගා, ලසත්තං,
gax:සුත්තං, තාසො, ගිලානු, ස්සුක, හරිස,
gax:සති, ස්සා, විසාදා, බහිත්ථා <n>බහිද්ධා (ක॰)</n>।
gax:චින්තා, ගබ්බා, පමාරො, මරිස, මද,
gax:මතු, ම්මාද, මොහා, විබොධො,
gax:නිද්දා, වෙගා, සබිලං, මරණ,
gae:චපලතා <n>සචපලා (ක॰)</n>, බ්යාධි, <b>තෙත්තිංස</b> මෙතෙ॥
tit:සත්තිකභාවඅධිප්පාය
gax:345:සමාහිත’ත්ත’ප්පභවං, <b>සත්තං</b> <n>සත්වං (ක॰)</n> තෙනො’පපාදිතා।
gae:<b>සත්තිකා</b> <n>සාත්විකා (ක॰)</n> ප්ය’නුභාවත්තෙ, විසුං <b>භාවා</b> භවන්ති තෙ॥
tit:සත්තිකභාවප්පභෙද
gax:346:ථම්භො, පළය, රොමඤ්චා, තථා සෙද, ස්සු, වෙපථු।
gae:වෙවණ්ණියං, විසරතා, භාවා’ට්ඨෙ’තෙ තු සත්තිකා॥
gax:347:යදා රත්යාදයො භාවා, ඨිතිසීලා න හොන්ති චෙ।
gae:තදා සබ්බෙපි තෙ භාවා, භවන්ති බ්යභිචාරිනො॥
gax:348:<b>විභාවො</b> කාරණං තෙසු, ප්පත්තියු’ද්දීපනෙ තථා।
gax:යො සියා බොධකො තෙසං,
gae:<b>අනුභාවො’</b>ය මීරිතො॥
gax:349:නෙකහෙතුං මනොවුත්ති, විසෙසඤ්ච විභාවිතුං।
gae:භාවං විභාවා’නුභාවා, වණ්ණියා බන්ධනෙ ඵුටං॥
gax:350:සවිභාවා’නුභාවෙහි, භාවා තෙ තෙ යථාරහං।
gae:වණ්ණනීයා යථො’චිත්යං, ලොකරූපා’නුගාමිනා॥
gax:351:චිත්ත <pb M=.188/> වුත්ති විසෙසත්තා, මානසා සත්තිකා’ඞ්ගතො।
gae:බහි නිස්සට සෙදාදි, අනුභාවෙහි වණ්ණියා॥
tit:රසඅධිප්පාය
gax:352:සාමාජිකාන මානන්දො, යො බන්ධත්ථා’නුසාරිනං।
gae:රසීයතීති තඤ්ඤූහි, <b>රසො</b> නාමා’ය’මීරිතො॥
tit:රසප්පභෙද
gax:353:සවිභාවා, නුභාවෙහි, සත්තික,බ්යභිචාරිභි।
gae:අස්සාදියත්ත මානීය, මානො ඨායෙ’ව සො රසො॥
gax:354:සිඞ්ගාර,හස්ස,කරුණා, රුද්ද,වීර,භයානකා।
gae:බීභච්ඡ,බ්භුත,සන්තා, ච, රසා ඨායීන නුක්කමා॥
gax:355:දුක්ඛරූපෙ’ය’ මානන්දො, කථං නු කරුණාදිකෙ?
gax:<b>සියා සොතූනමානන්දො,</b>
gae:<b>සොකො වෙස්සන්තරස්ස හි॥</b>
tit:ඨායීභාව නිද්දෙස රතිට්ඨායීභාව
gax:356:රම්ම,දෙස, කලා, කාල, වෙසාදි, පටිසෙවනා।
gae:යුවාන’ඤ්ඤොඤ්ඤරත්තානං, පමොදො <b>රති</b> රුච්චතෙ॥
gax:357:යුත්යා භාවානුභාවා තෙ, නිබන්ධා පොසයන්ති නං।
gae:සොප්ය’යොග, විප්පයොග, සම්භොගානං වසා <b>තිධා॥</b>
tit:හස්සට්ඨායීභාව
gax:358:විකාරා’කතිආදීහි, අත්තනො ථ පරස්ස වා।
gax:හස්සො නිද්දා, සමා’ලස්ය, මුච්ඡාදි,බ්යභිචාරිභි।
gae:පරිපොසෙ සියා හස්සො, භිය්යො’ත්ථිපභුතීනං සො॥
tit:හස්සප්පභෙද
gax:359:සිත මිහ විකාසි නයනං,
gax:කිඤ්චා’ලක්ඛිය දිජං තු තං <b>හසිතං।</b>
gae:මධුරස්සරං <b>විහසිතං,</b> අංසසිරොකම්ප<b>මුපහසිතං॥</b>
gax:360:<b>අපහසිතං</b> <pb M=.189/> සජල’ක්ඛි, වික්ඛිත්තඞ්ගං භවත්ය’<b>තිහසිතං।</b>
gax:ද්වෙ ද්වෙ කථිතා චෙ’සං,
gae:ජෙට්ඨෙ <n>මජ්ඣෙ’ධමෙති එත්ථ මජ්ඣෙ අධමෙති පදච්ඡෙදො</n> මජ්ඣෙ’ධමෙ ච කමසො॥
tit:කරුණට්ඨායීභාව
gax:361:සොකරූපො තු <b>කරුණො,</b> නිට්ඨප්පත්ති’ට්ඨ නාසතො।
gax:තත්ථා’<b>නුභාවා</b> රුදිත, පළය,ත්ථම්භකාදයො।
gae:විසාදා,ලස්ය,මරණ, චින්තා’දී <b>බ්යභිචාරිනො॥</b>
tit:රුද්දට්ඨායීභාව
gax:362:කොධො මච්ඡරියා’දීහි, පොසෙ තාස, මදාදිභි।
gae:නයනා’රුණතාදීහි, <b>රුද්දො</b> නාම රසො භවෙ॥
tit:වීරට්ඨායීභාව
gax:363:පතාප, වික්කමා’දීහු, ස්සාහො <b>‘වීරො’</b>ති සඤ්ඤිතො।
gax:රණ,දාන,දයායොගා, වීරො’යං <b>තිවිධො</b> භවෙ।
gae:තෙවා’<b>නුභාවා</b> ධිති,ම, ත්යා’දයො <b>බ්යභිචාරිනො॥</b>
tit:භයට්ඨායීභාව
gax:364:විකාරා,සනි,සත්තා’දි, භයු’ක්කංසො <b>භයානකො।</b>
gae:සෙදා’දයො <b>නුභාවෙ’</b>ත්ථ, තාසා’දී <b>බ්යභිචාරිනො॥</b>
tit:ජිගුච්ඡාට්ඨායීභාව
gax:365:ජිගුච්ඡා රුධිරා’දීහි, පූත්යා’දීහි විරාගතො।
gax:<b>බීභච්ඡො</b> ඛොභනු’බ්බෙගී, කමෙන කරුණායුතො।
gae:නාසා විකූණනාදීහි, සඞ්කාදීහි’ස්ස පොසනං॥
tit:විම්හයට්ඨායීභාව
gax:366:අති ලොක පදත්ථෙහි, විම්හයො’යං රසො’<b>බ්භුතො।</b>
gax:තස්සා’<b>නුභාවා</b> සෙද,ස්සු, සාධුවාදා’දයො සියුං।
gae:තාසා,වෙග,ධිති,ප්පඤ්ඤා, හොන්තෙ’ත්ථ <b>බ්යභිචාරිනො॥</b>
tit:සමට්ඨායීභාව
gax:367:ඨායීභාවො සමො මෙත්තා, දයා,මොදා’දි සම්භවො।
gae:භාවාදීහි ත’දුක්කංසො, <b>සන්තො</b> සන්ත නිසෙවිතො॥
cen:ඉති සඞ්ඝරක්ඛිත මහාසාමිවිරචිතෙ සුබොධාලඞ්කාරෙ
cen:රසභාවා’වබොධො නාම
cen:පඤ්චමො පරිච්ඡෙදො।
cen:සුබොධාලඞ්කාරො සමත්තො।
