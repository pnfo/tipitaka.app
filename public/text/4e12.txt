cha:4:චතුත්ථවග්ගො
sub:1:ගිහිස්ස අරහාතිකථාවණ්ණනා
bod:387:ඉදානි <pb M=.177/> <pb P=.73/> ගිහිස්ස අරහාති කථා නාම හොති। තත්ථ යෙසං යසකුලපුත්තාදීනං ගිහිබ්යඤ්ජනෙ ඨිතානං අරහත්තප්පත්තිං දිස්වා “ගිහි අස්ස අරහා”ති ලද්ධි, සෙය්යථාපි එතරහි උත්තරාපථකානං; තෙ සන්ධාය පුච්ඡා සකවාදිස්ස। තත්ථ <b>ගිහිස්සා</b>ති යො ගිහිසංයොජනසම්පයුත්තතාය ගිහි, සො අරහං අස්සාති අත්ථො। පරවාදී පන අධිප්පායං අසල්ලක්ඛෙත්වා ගිහිබ්යඤ්ජනමත්තමෙව පස්සන්තො පටිජානාති। ඉදානිස්ස “ගිහි නාම ගිහිසංයොජනෙන හොති, න බ්යඤ්ජනමත්තෙන। යථාහ භගවා –
gax:‘අලඞ්කතො චෙපි සමං චරෙය්ය,
gax:සන්තො දන්තො නියතො බ්රහ්මචාරී।
gax:සබ්බෙසු භූතෙසු නිධාය දණ්ඩං,
gae:සො බ්රාහ්මණො සො සමණො ස භික්ඛූ’”ති॥ (ධ॰ ප॰ 142)।
bod:ඉමං <pb V=.173/> නයං දස්සෙතුං <b>අත්ථි අරහතො</b>තිආදි ආරද්ධං। තං සබ්බං උත්තානත්ථමෙවාති।
cen:ගිහිස්ස අරහාතිකථාවණ්ණනා।
sub:2:උපපත්තිකථාවණ්ණනා
bod:388:ඉදානි උපපත්තිකථා නාම හොති। තත්ථ යෙසං “ඔපපාතිකො හොති තත්ථපරිනිබ්බායී”තිවචනානි (පු॰ ප॰ 35-40) අයොනිසො ගහෙත්වා සුද්ධාවාසෙසු උපපත්තියා අරහාති ලද්ධි, “යෙසං වා උපහච්චපරිනිබ්බායී”ති <pb P=.74/> පදං පරිවත්තිත්වා “උපපජ්ජපරිනිබ්බායී”ති පරියාපුණන්තානං සහ උපපත්තියා අරහා හොතීති ලද්ධි, සෙය්යථාපි එතරහි උත්තරාපථකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। තත්ථ යස්මා උපපත්තිචිත්තං නාම ලොකියං, තෙන සොතාපන්නාදයොපි න හොන්ති, පගෙව අරහා। තස්මාස්ස <pb M=.178/> ඉමං නයං දස්සෙතුං <b>සහ උපපත්තියා සොතාපන්නො</b>තිආදි ආරද්ධං।
bod:389:<b>සාරිපුත්තො</b>තිආදි ඉමෙසු මහාථෙරෙසු කො එකොපි සහ උපපත්තියා අරහා නාමාති චොදනත්ථං වුත්තං।
bod:390:<b>උපපත්තෙසියෙනා</b>ති පටිසන්ධිචිත්තෙන। තඤ්හි උපපත්තිං එසති ගවෙසති, තස්මා උපපත්තෙසියන්ති වුච්චති। සෙසමෙත්ථ උත්තානත්ථමෙවාති।
cen:උපපත්තිකථාවණ්ණනා।
sub:3:අනාසවකථාවණ්ණනා
bod:391:ඉදානි අනාසවකථා නාම හොති। තත්ථ යෙ ධම්මා අනාසවස්ස අරහතො, සබ්බෙ තෙ <pb V=.174/> අනාසවාති යෙසං ලද්ධි, සෙය්යථාපි එතරහි උත්තරාපථකානං; තෙ සන්ධාය <b>අරහතො</b>ති පුච්ඡා සකවාදිස්ස, පටිඤ්ඤා ඉතරස්ස। අථ නං අනාසවා නාම මග්ගාදයො, කිං තස්ස තෙයෙව උප්පජ්ජන්තීති චොදනත්ථං <b>මග්ගො ඵල</b>න්තිආදි ආරද්ධං। <b>චක්ඛු අනාසව</b>න්ති පුට්ඨො තස්ස සාසවත්තා පටික්ඛිපති। දුතියං පුට්ඨො අනාසවස්සෙතන්ති පටිජානාති।
bod:392:චීවරපඤ්හෙ එකොව ධම්මො අනාසවො සාසවො ච හොතීති ලක්ඛණවිරොධභයා පටික්ඛිපති। දුතියං පුට්ඨො අනාසවස්ස හුත්වා සාසවස්ස හොතීති පටිජානාති। <b>තඤ්ඤෙව අනාසව</b>න්ති පඤ්හාද්වයෙපි එසෙව නයො। සකවාදී පන <b>තඤ්ඤෙවා</b>ති අනුඤ්ඤාතත්තා “මග්ගො අනාසවො හුත්වා”තිආදීහි චොදෙති। ඉමිනා උපායෙන සබ්බත්ථ අත්ථො වෙදිතබ්බොති।
cen:අනාසවකථාවණ්ණනා।
sub:4:සමන්නාගතකථාවණ්ණනා
bod:393:ඉදානි <pb M=.179/> <pb P=.75/> සමන්නාගතකථා නාම හොති। තත්ථ ද්වෙ සමන්නාගමා පච්චුප්පන්නක්ඛණෙ සමඞ්ගීභාවසමන්නාගමො ච රූපාවචරාදීසු අඤ්ඤතරභූමිප්පත්තිතො පටිලාභසමන්නාගමො ච। සො යාව අධිගතවිසෙසා න පරිහායති, තාවදෙව ලබ්භති। යෙසං පන ඨපෙත්වා ඉමෙ ද්වෙ සමන්නාගමෙ අඤ්ඤො උපපත්තිධම්මවසෙන එකො සමන්නාගමො නාම හොතීති ලද්ධි, සෙය්යථාපි එතරහි උත්තරාපථකානං, තෙසං පත්තිධම්මො නාම කොචි නත්ථීති අනුබොධනත්ථං <b>අරහා චතූහි ඵලෙහි සමන්නාගතො</b>ති පුච්ඡා සකවාදිස්ස, පත්තිං සන්ධාය පටිඤ්ඤා ඉතරස්ස। අථස්ස “යදි තෙ අරහා චතූහි ඛන්ධෙහි විය චතූහි ඵලෙහි සමන්නාගතො, එවං සන්තෙ යෙ චතූසු ඵලෙසු චත්තාරො ඵස්සාදයො, තෙහි තෙ අරහතො සමන්නාගතතා පාපුණාතී”ති චොදනත්ථං <b>අරහා චතූහි ඵස්සෙහී</b>තිආදි ආරද්ධං। තං සබ්බං පරවාදිනා එකක්ඛණෙ චතුන්නං ඵස්සාදීනං අභාවා පටික්ඛිත්තං। අනාගාමිපඤ්හාදීසුපි එසෙව නයො।
bod:395:<b>සොතාපත්තිඵලං වීතිවත්තො</b>ති න පඨමජ්ඣානං විය දුතියජ්ඣානලාභී; පුන අනුප්පත්තියා <pb V=.175/> පන වීතිවත්තොති පුච්ඡති। <b>සොතාපත්තිමග්ග</b>න්තිආදි යං වීතිවත්තො, තෙනස්ස පුන අසමන්නාගමං දස්සෙතුං ආරද්ධං।
bod:396:<b>තෙහි ච අපරිහීනො</b>ති පඤ්හෙ යස්මා යථා පච්චනීකසමුදාචාරෙන ලොකියජ්ඣානධම්මා පරිහායන්ති, න එවං ලොකුත්තරා। මග්ගෙන හි යෙ කිලෙසා පහීයන්ති, ඵලෙන ච පටිප්පස්සම්භන්ති, තෙ තථා පහීනාව තථා පටිප්පස්සද්ධායෙව ච හොන්ති, තස්මා සකවාදිනා ආමන්තාති පටිඤ්ඤාතං। ස්වායමත්ථො පරතො “අරහතා චත්තාරො මග්ගා පටිලද්ධා”තිආදීසු පකාසිතොයෙව। සෙසං උත්තානත්ථමෙවාති।
cen:සමන්නාගතකථාවණ්ණනා।
sub:5:උපෙක්ඛාසමන්නාගතකථාවණ්ණනා
bod:397:<b>අරහා</b> <pb M=.180/> <b>ඡහි උපෙක්ඛාහී</b>ති කථායපි ඉමිනාව නයෙන අත්ථො වෙදිතබ්බො। අරහා හි ඡසු ද්වාරෙසු උපෙක්ඛානං උප්පත්තිභබ්බතාය <pb P=.76/> තාහි සමන්නාගතොති වුච්චති, න එකක්ඛණෙ සබ්බාසං උප්පත්තිභාවෙනාති।
cen:උපෙක්ඛාසමන්නාගතකථාවණ්ණනා।
sub:6:බොධියාබුද්ධොතිකථාවණ්ණනා
bod:398:ඉදානි <b>බොධියා බුද්ධො</b>තිකථා නාම හොති। තත්ථ <b>බොධී</b>ති චතුමග්ගඤාණස්සාපි සබ්බඤ්ඤුතඤ්ඤාණස්සාපි අධිවචනං। තස්මා යෙසං යථා ඔදාතෙන වණ්ණෙන ඔදාතො, සාමෙන වණ්ණෙන සාමො, එවං බොධියා බුද්ධොති ලද්ධි, සෙය්යථාපි එතරහි උත්තරාපථකානංයෙව; තෙ සන්ධාය පුච්ඡා ච අනුයොගො ච සකවාදිස්ස, පටිඤ්ඤා ච පටික්ඛෙපො ච ඉතරස්ස।
bod:<b>අතීතායා</b>ති <pb V=.176/> පඤ්හෙ තස්මිං ඛණෙ අභාවතො පටික්ඛිපති। දුතියං පුට්ඨො පටිලාභං සන්ධාය පටිජානාති। පුන කිච්චවසෙන පුට්ඨො කිච්චාභාවතො පටික්ඛිපති। දුතියං පුට්ඨො යං තෙන තාය කරණීයං කතං, තත්ථ සම්මොහාභාවං පටිජානාති। ලෙසොකාසං පන අදත්වා <b>දුක්ඛං පරිජානාතී</b>තිආදිනා නයෙන පුට්ඨො තස්ස කිච්චස්ස අභාවා පටික්ඛිපති।
bod:අනාගතපඤ්හෙ තස්මිං ඛණෙ මග්ගඤාණස්ස අභාවා පටික්ඛිපති। දුතියං පුට්ඨො “අගමා රාජගහං බුද්ධො”ති (සු॰ නි॰ 410) අනාගතාය බොධියා බුද්ධභාවං මඤ්ඤමානො පටිජානාති। <b>බොධිකරණීයං කරොතී</b>ති පුට්ඨො තස්මිං ඛණෙ කිච්චාභාවෙන පටික්ඛිපති। දුතියං පුට්ඨො යදි න කරෙය්ය, බුද්ධොති න වුච්චෙය්ය। යස්මා අවස්සං කරිස්සති, තස්මා කරොතියෙව නාමාති පටිජානාති। පුන ලෙසොකාසං අදත්වා පුට්ඨො පටික්ඛිපති। පච්චුප්පන්නපඤ්හො සද්ධිං සංසන්දනාය උත්තානත්ථොව।
bod:399:තිස්සො බොධියො එකතො කත්වා පුට්ඨො සබ්බඤ්ඤුතඤ්ඤාණං සන්ධාය තීහිපි බුද්ධොති වත්තබ්බභාවතො පටිජානාති। පුන තීහිති පුට්ඨො සබ්බාසං <pb M=.181/> එකක්ඛණෙ අභාවා පටික්ඛිපති। දුතියං පුට්ඨො අතීතානාගතපච්චුප්පන්නස්ස සබ්බඤ්ඤුතඤ්ඤාණස්ස වසෙන පටිජානාති। පුන ලෙසොකාසං අදත්වා සතතං සමිතන්ති පුට්ඨො පටික්ඛිපති।
bod:<b>න බත්තබ්බං බොධියා</b>ති පුච්ඡා පරවාදිස්ස, බොධියා අභාවක්ඛණෙ අබුද්ධභාවාපත්තිතො පටිඤ්ඤා සකවාදිස්ස। <b>නනු බොධිපටිලාභා</b>ති පඤ්හෙ පන යස්මිං සන්තානෙ බොධිසඞ්ඛාතං <pb P=.77/> මග්ගඤාණං උප්පන්නං, තත්ථ බුද්ධොති සම්මුතිසබ්භාවතො පටිඤ්ඤා තස්සෙව। තස්ස අධිප්පායං අජානිත්වා හඤ්චීති ලද්ධිට්ඨපනා පරවාදිස්ස। ඉදානිස්ස අසල්ලක්ඛණං පාකටං කාතුං <b>බොධිපටිලාභා බුද්ධොති බොධියා බුද්ධො</b>ති පුච්ඡා සකවාදිස්ස। තස්සත්ථො – “කිං තෙ යස්මා බොධිපටිලාභා බුද්ධො, තස්මා බොධියා බුද්ධො”ති। ඉතරො “බොධිපටිලාභො නාම බොධියා උප්පජ්ජිත්වා නිරුද්ධායපි සන්තානෙ උප්පන්නභාවොයෙව। බොධි නාම මග්ගක්ඛණෙ ඤාණ”න්ති ඉමං විභාගං අසල්ලක්ඛෙන්තොව පුන පටිජානාති। තතො සකවාදිනා <b>බොධිපටිලාභා බොධී</b>ති පුට්ඨො වචනොකාසං අලභන්තො පටික්ඛිපතීති।
cen:බොධියාබුද්ධොතිකථාවණ්ණනා।
bod:ඉති ඉමා තිස්සොපි කථා උත්තරාපථකානංයෙව।
sub:7:ලක්ඛණකථාවණ්ණනා
bod:400:ඉදානි <pb V=.177/> ලක්ඛණකථා නාම හොති। තත්ථ “යෙහි සමන්නාගතස්ස මහාපුරිසස්ස ද්වෙව ගතියො භවන්තී”ති (දී॰ නි॰ 1.258) ඉමං සුත්තං අයොනිසො ගහෙත්වා ලක්ඛණසමන්නාගතො බොධිසත්තොව හොතීති යෙසං ලද්ධි, සෙය්යථාපි එතරහි උත්තරාපථකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස।
bod:<b>චක්කවත්තිසත්තො</b>ති පඤ්හෙසු යස්මා චක්කවත්තී සත්තොපි ච බොධිසත්තොපි, තස්මා අබොධිසත්තං සන්ධාය පටික්ඛිපති। බොධිසත්තං සන්ධාය පටිජානාති।
bod:402:<b>ද්වත්තිංසිමානී</b>තිසුත්තං <pb M=.182/> බොධිසත්තමෙව සන්ධාය වුත්තං। සො හි පච්ඡිමෙ භවෙ බුද්ධො හොති, ඉතරෙසු චක්කවත්තී, තස්මා ආභතම්පි අනාභතසදිසමෙවාති।
cen:ලක්ඛණකථාවණ්ණනා।
sub:8:නියාමොක්කන්තිකථාවණ්ණනා
bod:403:ඉදානි <pb P=.78/> නියාමොක්කන්තිකථා නාම හොති। තත්ථ යෙසං ඝටිකාරසුත්තෙ ජොතිපාලස්ස පබ්බජ්ජං සන්ධාය “බොධිසත්තො කස්සපභගවතො පාවචනෙ ඔක්කන්තනියාමො චරිතබ්රහ්මචරියො”ති ලද්ධි, සෙය්යථාපි එතරහි අන්ධකානං; තෙ සන්ධාය <b>බොධිසත්තො</b>ති පුච්ඡා සකවාදිස්ස, ලද්ධියං ඨත්වා පටිඤ්ඤා ඉතරස්ස। තතො යස්මා නියාමොති වා බ්රහ්මචරියන්ති වා අරියමග්ගස්ස නාමං, බොධිසත්තානඤ්ච ඨපෙත්වා පාරමීපූරණං අඤ්ඤා නියාමොක්කන්ති නාම නත්ථි। යදි භවෙය්ය, බොධිසත්තො සොතාපන්නො සාවකො භවෙය්ය। න චෙතමෙවං। කෙවලඤ්හි නං බුද්ධා අත්තනො ඤාණබලෙ ඨත්වා – “අයං බුද්ධො භවිස්සතී”ති බ්යාකරොන්ති, තස්මා පුන <b>බොධිසත්තො</b>ති අනුයොගො සකවාදිස්ස। පච්ඡිමභවං සන්ධාය පටික්ඛෙපො ඉතරස්ස। දුතියපඤ්හෙ ජොතිපාලකාලං සන්ධාය පටිඤ්ඤා තස්සෙව। <b>සාවකො හුත්වා</b>තිආදීසුපි එසෙව නයො। <b>අනුස්සවියො</b>ති <pb V=.178/> අනුස්සවෙන පටිවිද්ධධම්මො। පච්ඡිමභවං සන්ධාය පටික්ඛිපිත්වා ජොතිපාලකාලෙ අනුස්සවං සන්ධාය පටිජානාති।
bod:404:<b>අඤ්ඤං සත්ථාර</b>න්තිආළාරඤ්ච රාමපුත්තඤ්ච සන්ධාය වුත්තං। <b>ආයස්මා ආනන්දො</b>තිආදි “ඔක්කන්තනියාමාව සාවකා හොන්ති, න ඉතරෙ ඔක්කන්තනියාමා එවරූපා හොන්තී”ති දස්සෙතුං වුත්තං।
bod:<b>සාවකො ජාතිං වීතිවත්තො</b>ති යාය ජාතියා සාවකො, තං වීතිවත්තො අඤ්ඤස්මිං භවෙ අසාවකො හොතීති පුච්ඡති। ඉතරො සොතාපන්නාදීනං සොතාපන්නාදිසාවකභාවතො පටික්ඛිපති। සෙසමෙත්ථ උත්තානත්ථමෙවාති।
cen:නියාමොක්කන්තිකථාවණ්ණනා।
sub:9:අපරාපි සමන්නාගතකථාවණ්ණනා
bod:406:ඉදානි <pb M=.183/> අපරාපි සමන්නාගතකථා නාම හොති। තත්ථ යෙසං “චතුත්ථමග්ගට්ඨො පුග්ගලො පත්තිධම්මවසෙන තීහි ඵලෙහි සමන්නාගතො”ති ලද්ධි, සෙය්යථාපි එතරහි අන්ධකානං <pb P=.79/>; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ හෙට්ඨා චතූහි ඵලෙහි සමන්නාගතකථායං වුත්තනයෙනෙව වෙදිතබ්බන්ති।
cen:අපරාපි සමන්නාගතකථාවණ්ණනා।
sub:10:සබ්බසංයොජනප්පහානකථාවණ්ණනා
bod:413:ඉදානි සංයොජනප්පහානකථා නාම හොති। තත්ථ යෙසං “නිප්පරියායෙනෙව සබ්බසංයොජනප්පහානං <pb V=.179/> අරහත්ත”න්ති ලද්ධි, සෙය්යථාපි එතරහි අන්ධකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। පුන <b>සබ්බෙ සංයොජනා</b>ති පුට්ඨො හෙට්ඨා වුත්තමග්ගත්තයෙන පහීනෙ සන්ධාය පටික්ඛිපති। දුතියං පුට්ඨො තෙන මග්ගෙන අප්පහීනස්ස අභාවා පටිජානාති। <b>සක්කායදිට්ඨි</b>ආදීසුපි පඨමමග්ගෙන පහීනභාවං සන්ධාය පටික්ඛිපති, චතුත්ථමග්ගෙන අනවසෙසප්පහානං සන්ධාය පටිජානාති। එසෙව නයො සබ්බත්ථාති।
cen:සබ්බසංයොජනප්පහානකථාවණ්ණනා।
cen:චතුත්ථො වග්ගො।
