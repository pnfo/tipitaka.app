cen:॥ නමො තස්ස භගවතො අරහතො සම්මාසම්බුද්ධස්ස॥
boo:සුබොධාලඞ්කාරො
cha:1:දොසාවබොධ-පඨමපරිච්ඡෙද
tit:රතනත්තයප්පණාම
gax:1:මුනින්දවදනම්භොජ, ගබ්භසම්භවසුන්දරී।
gae:සරණං පාණිනං වාණී, මය්හං පීණයතං මනං॥
tit:නිමිත්ත
gax:2:<b>රාම, සම්මා’</b>ද්ය’ලඞ්කාරා, සන්ති සන්තො පුරාතනා।
gae:තථාපි තු වළඤ්ජෙන්ති, සුද්ධමාගධිකා න තෙ॥
tit:අභිධානාදිකං
gax:3:තෙනා’පි නාම තොසෙය්ය, මෙතෙ ලඞ්කාරවජ්ජිතෙ।
gae:අනුරූපෙනා’ලඞ්කාරෙ, නෙ’ස මෙසො පරිස්සමො॥
gax:4:යෙසං න සඤ්චිතා පඤ්ඤා, නෙකසත්ථන්තරො’චිතා।
gae:සම්මොහ’බ්භාහතා වෙ’තෙ, නාවබුජ්ඣන්ති කිඤ්චිපි॥
gax:5:කිං තෙහි පාදසුස්සූසා, යෙසං නත්ථි ගරූනි’හ।
gae:යෙ තප්පාදරජොකිණ්ණා, තෙ’ව සාධූ විවෙකිනො॥
gax:6:<b>කබ්බ, නාටක</b>නික්ඛිත්ත, නෙත්තචිත්තා කවිජ්ජනා।
gae:යංකිඤ්චි රචයන්තෙ’තං, න විම්හයකරං පරං॥
gax:7:තෙයෙ’ව පටිභාවෙන්තො, සො’ව බන්ධො සවිම්හයො।
gae:යෙන තොසෙන්ති විඤ්ඤූ යෙ, තත්ථ ප්ය’විහිතා’දරා॥
gax:8:<b>බන්ධො</b> <pb M=.156/> ච නාම සද්ද,ත්ථා, සහිතා දොසවජ්ජිතා।
gae:<b>පජ්ජ ගජ්ජ විමිස්සානං,</b> භෙදෙනා’යං තිධා භවෙ॥
gax:9:<b>නිබන්ධො</b> චා’<b>නිබන්ධො</b> ච, පුන ද්විධා නිරුප්පතෙ।
gae:තං තු පාපෙන්ත්ය’ලඞ්කාරා, වින්දනීයතරත්තනං॥
gax:10:අනවජ්ජං මුඛම්භොජ <n>“අම්භොජ”න්ති පදං පාළියං නත්ථි, වාරිජවාචකං, සක්කටගන්ථතො අනීතං</n>, මනවජ්ජා ච භාරතී।
gae:අලඞ්කතා’ව සොභන්තෙ, කිං නු තෙ නිර’ලඞ්කතා?
gax:11:විනා ගරූපදෙසං තං, බාලො’ලඞ්කත්තු මිච්ඡති।
gae:සම්පාපුණෙ න විඤ්ඤූහි, හස්සභාවං කථං නු සො?
gax:12:ගන්ථොපි කවිවාචාන, මලඞ්කාර’ප්පකාසකො।
gae:යාති තබ්බචනීයත්තං, ත’බ්බොහාරූ’පචාරතො॥
gax:13:ද්විප්පකාරා අලඞ්කාරා, තත්ථ <b>සද්ද, ත්ථ</b>භෙදතො।
gae:සද්දත්ථා <b>බන්ධ</b>නාමා’ව, තංසජ්ජිත තදාවලි॥
gax:14:ගුණාලඞ්කාරසංයුත්තා, අපි දොසලව’ඞ්කිතා।
gae:පසංසියා න විඤ්ඤූහි, සා කඤ්ඤා විය තාදිසී॥
gax:15:තෙන දොසනිරාසො’ව, මහුස්සාහෙන සාධියො।
gae:නිද්දොසා සබ්බථා සා’යං, සගුණා න භවෙය්ය කිං?
gax:16:සා’ලඞ්කාරවියුත්තා’පි, ගුණයුත්තා මනොහරා।
gae:නිද්දොසා දොසරහිතා, ගුණයුත්තා වධූ විය॥
gax:17:<b>පදෙ වාක්යෙ තදත්ථෙ</b> ච, දොසා යෙ විවිධා මතා।
gae:සො’දාහරණ මෙතෙසං, ලක්ඛණං කථයාම්ය’හං॥
tit:පදදොස උද්දෙස
gax:18:විරුද්ධත්ථන්තරා, ඣත්ථ, කිලිට්ඨානි, විරොධි ච।
gae:නෙය්යං, විසෙසනාපෙක්ඛං, හීනත්ථක මනත්ථකං॥
tit:වාක්යදොස උද්දෙස
gax:19:දොසා පදාන වාක්යාන, මෙකත්ථං භග්ගරීතිකං।
gax:තථා බ්යාකිණ්ණ ගාම්මානි, යතිහීනං කමච්චුතං।
gae:අතිවුත්ත මපෙතත්ථං, සබන්ධඵරුසං තථා॥
tit:වාක්යත්ථදොසඋද්දෙස
gax:20:අපක්කමො’ <pb M=.157/>, චිත්යහීනං, භග්ගරීති, සසංසයං।
gae:ගාම්මං දුට්ඨාලඞ්කතීති, දොසා වාක්යත්ථනිස්සිතා॥
tit:පදදොසනිද්දෙස
gax:21:<b>විරුද්ධත්ථන්තරං</b> තඤ්හි, යස්ස’ඤ්ඤත්ථො විරුජ්ඣති।
gae:අධිප්පෙතෙ යථා මෙඝො, <b>විසදො</b> සුඛයෙ ජනං॥
gax:22:විසෙස්ය මධිකං යෙනා, <b>ඣත්ථ</b> මෙතං භවෙ යථා।
gae:<b>ඔභාසිතා’සෙසදිසො,</b> ඛජ්ජොතො’යං විරාජතෙ॥
gax:23:යස්ස’ත්ථා’වගමො දුක්ඛො, පකත්යා’දිවිභාගතො।
gae:කිලිට්ඨං තං යථා තාය, සො’ය මාලිඞ්ග්යතෙ <b>පියා॥</b>
gax:24:යං කිලිට්ඨපදං මන්දා, භිධෙය්යං <b>යමකා</b>දිකං।
gae:කිලිට්ඨපදදොසෙ’ව, තම්පි අන්තො කරීයති॥
gax:25:පතීතසද්දරචිතං, සිලිට්ඨපදසන්ධිකං।
gae:පසාදගුණසංයුත්තං, <b>යමකං</b> මත මෙදිසං॥
gax:26:<b>අබ්යපෙතං බ්යපෙත’ඤ්ඤ,</b> මාවුත්තා’නෙකවණ්ණජං।
gae:යමකං තඤ්ච පාදාන, මාදි, මජ්ඣ, න්ත, ගොචරං॥
cen:අබ්යපෙත පඨමපාදාදි යමකං
gax:27:සුජනා’සුජනා සබ්බෙ, ගුණෙනාපි විවෙකිනො।
gae:විවෙකං න සමායන්ති, අවිවෙකිජනන්තිකෙ॥
cen:අබ්යපෙත පඨම දුතිය පාදාදි යමකං
gax:28:කුසලා’කුසලා සබ්බෙ, පබලා’පබලා ථවා।
gax:නො යාතා යාව’හොසිත්තං, සුඛදුක්ඛප්පදා සියුං।
gae:අබ්යපෙත පඨම දුතිය තතියපාදාදි යමකං॥
gax:29:සාදරං සා දරං හන්තු, විහිතා විහිතා මයා।
gae:වන්දනා වන්දනාමාන, භාජනෙ රතනත්තයෙ॥
cen:අබ්යපෙත චතුක්කපාදාදි යමකං
gax:30:කමලං ක’මලං කත්තුං, වනදො වනදො’ම්බරං।
gae:සුගතො සුගතො ලොකං, සහිතං ස හිතං කරං॥
gax:31:අබ්යපෙතාදියමක <pb M=.158/>, ස්සෙසො ලෙසො නිදස්සිතො।
gae:ඤෙය්යානි’මායෙව දිසා, ය’ඤ්ඤානි යමකානිපි॥
gax:32:අච්චන්තබහවො තෙසං, භෙදා සම්භෙදයොනියො।
gae:තථාපි කෙචි සුකරා, කෙචි අච්චන්තදුක්කරා॥
gax:33:<b>යමකං</b> තං <b>පහෙලී</b> <n>පහෙළි (ක॰)</n> ච, නෙකන්තමධුරානි’ති।
gae:උපෙක්ඛියන්ති සබ්බානි, සිස්සඛෙදභයා මයා॥
gax:34:දෙසකාලකලාලොක, ඤායාගමවිරොධි යං।
gae:තං <b>විරොධිපදං</b> චෙ’ත, මුදාහරණතො ඵුටං॥
gax:35:ය දප්පතීත මානීය, වත්තබ්බං <b>නෙය්ය</b> මාහු තං।
gae:යථා සබ්බාපි <b>ධවලා,</b> දිසා රොචන්ති රත්තියං॥
gax:36:නෙදිසං බහු මඤ්ඤන්ති, සබ්බෙ සබ්බත්ථ විඤ්ඤුනො।
gae:දුල්ලභා’වගතී සද්ද, සාමත්ථියවිලඞ්ඝිනී॥
gax:37:සියා <b>විසෙසනාපෙක්ඛං,</b> යං තං පත්වා විසෙසනං।
gae:සාත්ථකං තං යථා තං සො, භිය්යො පස්සති <b>චක්ඛුනා॥</b>
gax:38:හීනං කරෙ විසෙස්යං යං, තං <b>හීනත්ථං</b> භවෙ යථා।
gae:<b>නිප්පභී කත ඛජ්ජොතො,</b> සමුදෙති දිවාකරො॥
gax:39:පාදපූරණමත්තං යං, <b>අනත්ථ</b>මිති තං මතං।
gae:යථා <b>හි</b> වන්දෙ බුද්ධස්ස, පාදපඞ්කෙරුහං <b>පි ච॥</b>
tit:වාක්යදොස නිද්දෙස
gax:40:සද්දතො අත්ථතො වුත්තං, යත්ථ භිය්යොපි වුච්චති।
gae:ත <b>මෙකත්ථං</b> යථා’<b>භාති, වාරිදො වාරිදො අයං॥</b>
cen:යථා ච
gax:41:තිත්ථියඞ්කුරබීජානි, ජහං දිට්ඨිගතානි’හ।
gae:පසාදෙති පසන්නෙ’සො, මහාමුනි මහාජනෙ॥
gax:42:ආරද්ධක්කමවිච්ඡෙදා, <b>භග්ගරීති</b> භවෙ යථා।
gae:<b>කාපි පඤ්ඤා, කොපි පගුණො, පකතීපි අහො තව॥</b>
gax:43:පදානං <pb M=.159/> දුබ්බිනික්ඛෙපා, බ්යාමොහො යත්ථ ජායති।
gae:තං <b>බ්යාකිණ්ණ</b>න්ති විඤ්ඤෙය්යං, තදුදාහරණං යථා॥
gax:44:<b>බහුගුණෙ පණමති, දුජ්ජනානං ප්යයං ජනො।</b>
gae:<b>හිතං පමුදිතො නිච්චං, සුගතං සමනුස්සරං॥</b>
gax:45:විසිට්ඨවචනා’පෙතං, <b>ගාම්මං’</b>ත්ය’භිමතං යථා।
gae:කඤ්ඤෙ කාමයමානං මං, න කාමයසි කිංන්වි’දං?
gax:46:පදසන්ධානතො කිඤ්චි, දුප්පතීතිකරං භවෙ।
gae:තම්පි <b>ගාම්මං</b> ත්ය’භිමතං, යථා <b>යාභවතො පියා॥</b>
gax:47:වුත්තෙසු සූචිතෙ ට්ඨානෙ, පදච්ඡෙදො භවෙ යති।
gae:යං තාය හීනං තං වුත්තං, <b>යතිහීන</b>න්ති සා පන॥
gax:48:යති <b>සබ්බත්ථපාදන්තෙ, වුත්තඩ්ඪෙ</b> ච විසෙසතො।
gae:පුබ්බාපරානෙකවණ්ණ, <b>පදමජ්ඣෙ</b>පි කත්ථචි॥
cen:තත්ථොදාහරණපච්චුදාහරණානි යථා
gax:49:තං නමෙ සිරසා <b>චාමි, කරවණ්ණං</b> තථාගතං।
gae:සකලාපි දිසා <b>සිඤ්ච, තිව</b> සොණ්ණරසෙහි යො॥
gax:50:සරො සන්ධිම්හි පුබ්බන්තො, විය ලොපෙ විභත්තියා।
gae:අඤ්ඤථා ත්ව’ඤ්ඤථා තත්ථ, යා’දෙසාදි පරා’දි’ව॥
gax:51:<b>චා</b>දී පුබ්බපදන්තා’ව, නිච්චං පුබ්බපදස්සිතා।
gae:<b>පා</b>දයො නිච්චසම්බන්ධා, පරාදීව පරෙන තු॥
cen:සබ්බත්ථොදාහරණානි යථා
gax:52:නමෙ තං සිරසා <b>සබ්බො, පමා’තීතං</b> තථාගතං।
gae:යස්ස ලොකග්ගතං <b>පත්ත, ස්සො’පමා</b> න හි යුජ්ජති॥
gax:53:මුනින්දං තං සදා <b>වන්දා, ම්ය’නන්තමති</b> මුත්තමං।
gae:යස්ස <b>පඤ්ඤා ච මෙත්තා ච, නිස්සීමා</b>ති විජම්භති॥
cen:චාදිපාදීසු පච්චුදාහරණානි යථා
gax:54:මහාමෙත්තා <b>මහාපඤ්ඤා, ච</b> යත්ථ පරමොදයා।
gae:පණමාමි ජිනං තං <b>ප, වරං</b> වරගුණා’ලයං॥
gax:55:පදත්ථක්කමතො මුත්තං, <b>කමච්චුත</b> මිදං යථා।
gae:<b>ඛෙත්තං වා දෙහි ගාමං වා, දෙසං වා මම සොභනං॥</b>
gax:56:ලොකියත්ථ <pb M=.160/> මතික්කන්තං, <b>අතිවුත්තං</b> මතං යථා।
gae:<b>අතිසම්බාධ මාකාස, මෙතිස්සා ථනජම්භනෙ॥</b>
gax:57:සමුදායත්ථතො’පෙතං, තං <b>අපෙතත්ථකං</b> යථා।
gae:<b>ගාවිපුත්තො බලිබද්ධො, තිණං ඛාදී පිවී ජලං॥</b>
gax:58:බන්ධෙ ඵරුසතා යත්ථ, තං <b>බන්ධඵරුසං</b> යථා।
gae:<b>ඛරා ඛිලා පරික්ඛීණා, ඛෙත්තෙ ඛිත්තං ඵලත්ය’ලං॥</b>
tit:වාක්යත්ථදොස නිද්දෙස
gax:59:ඤෙය්යං ලක්ඛණ මන්වත්ථ, වසෙනා’<b>පක්කමාදිනං।</b>
gae:උදාහරණ මෙතෙසං, දානි සන්දස්සයාම්ය’හං॥
cen:තත්ථා’පක්කමං යථා
gax:60:<b>භාවනා, දාන, සීලානි,</b> සම්මා සම්පාදිතානි’හ।
gae:<b>භොග, සග්ගාදි, නිබ්බාන,</b> සාධනානි න සංසයො॥
cen:ඔචිත්යහීනං යථා
gax:61:<b>පූජනීයතරො ලොකෙ, අහ මෙකො නිරන්තරං।</b>
gae:<b>මයෙකස්මිං ගුණා සබ්බෙ, යතො සමුදිතා අහුං॥</b>
cen:යථා ච
gax:62:<b>යාචිතො’හං කථං නාම, න දජ්ජාම්ය’පි ජීවිතං।</b>
gae:<b>තථාපි පුත්තදානෙන, වෙධතෙ හදයං මම॥</b>
cen:භග්ගරීති යථා
gax:63:<b>ඉත්ථීනං දුජ්ජනාන</b>ඤ්ච, විස්සාසො නොපපජ්ජතෙ।
gae:<b>විසෙ සිඞ්ගිම්හි නදියං, රොගෙ රාජකුලම්හි</b> ච॥
cen:සසංසයං යථා
gax:64:මුනින්දචන්දිමා ලොක, සරලොලවිලොචනො।
gae:ජනො’ වක්කන්තපන්ථො’ව, <b>ගො</b>පදස්සනපීණිතො॥
gax:65:වාක්යත්ථතො දුප්පතීති, කරං <b>ගාම්මං</b> මතං යථා।
gae:පොසො <b>වීරියවා</b> සො’යං, <b>පරං හන්ත්වා</b> න විස්සමී॥
gax:66:<b>දුට්ඨාලඞ්කරණං</b> තෙතං <n>ත්වෙථං (?)</n>, යත්ථා’ලඞ්කාරදූසනං।
gae:තස්සා’ලඞ්කාරනිද්දෙසෙ, රූප මාවි භවිස්සති॥
gax:67:කතො’ත්ර <pb M=.161/> සඞ්ඛෙපනයා මයා’යං,
gax:දොසාන මෙසං පවරො විභාගො।
gax:එසො’ව’ලං බොධයිතුං කවීනං,
gae:තමත්ථි චෙ ඛෙදකරං පරම්පි॥
cen:ඉති සඞ්ඝරක්ඛිතමහාසාමිවිරචිතෙ සුබොධාලඞ්කාරෙ
cen:දොසාවබොධො නාම
cen:පඨමො පරිච්ඡෙදො।
