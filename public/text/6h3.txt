cha:3:තතියො පරිච්ඡෙදො
sub:චෙතසිකවිභාගනිද්දෙසො
gax:89:සබ්බෙ <pb P=.29/> <pb V=.31/> චෙතසිකා වුත්තා, බුද්ධෙනාදිච්චබන්ධුනා।
gae:නාමසාමඤ්ඤතොයෙව, ද්වෙපඤ්ඤාස භවන්ති තෙ॥
bod:සෙය්යථිදං – ඵස්සො වෙදනා සඤ්ඤා චෙතනා විතක්කො විචාරො පීති චිත්තෙකග්ගතා වීරියං ජීවිතං ඡන්දො අධිමොක්ඛො මනසිකාරො තත්රමජ්ඣත්තතා සද්ධා සති හිරී ඔත්තප්පං අලොභො අදොසො අමොහො කායප්පස්සද්ධිආදීනි ඡ යුගානි, තිස්සො විරතියො, කරුණා මුදිතා ලොභො දොසො මොහො උද්ධච්චං මානො දිට්ඨි ඉස්සා මච්ඡරියං කුක්කුච්චං ථිනං මිද්ධං විචිකිච්ඡා අහිරිකං අනොත්තප්පඤ්චාති।
gax:90:චතුපඤ්ඤාසධා <pb M=.36/> කාමෙ, රූපෙ පඤ්චදසෙරිතා।
gae:තෙ හොන්ති ද්වාදසාරූපෙ, චත්තාලීසමනාසවා॥
gax:91:එකවීසසතං සබ්බෙ, චිත්තුප්පාදා සමාසතො।
gae:එතෙසු තෙසමුප්පත්තිං, උද්ධරිත්වා පනෙකකං॥
gax:92:ඵස්සාදීනං තු ධම්මානං, පවක්ඛාමි ඉතො පරං।
gae:පාටවත්ථාය භික්ඛූනං, චිත්තචෙතසිකෙස්වහං॥
gax:93:එකග්ගතා මනක්කාරො, ජීවිතං ඵස්සපඤ්චකං।
gae:අට්ඨෙතෙ අවිනිබ්භොගා, එකුප්පාදා සහක්ඛයා॥
gax:94:ඵස්සො ච වෙදනා සඤ්ඤා, චෙතනා ජීවිතින්ද්රියං।
gae:එකග්ගතා මනක්කාරො, සබ්බසාධාරණා ඉමෙ॥
gax:95:විතක්කො පඤ්චපඤ්ඤාස-චිත්තෙසු සමුදීරිතො।
gae:චාරො ඡසට්ඨිචිත්තෙසු, ජායතෙ නත්ථි සංසයො॥
gax:96:එකපඤ්ඤාසචිත්තෙසු <pb V=.32/>, පීති තෙසට්ඨියා සුඛං।
gae:උපෙක්ඛා පඤ්චපඤ්ඤාස-චිත්තෙ දුක්ඛං තු තීසු හි॥
gax:97:හොති ද්වාසට්ඨිචිත්තෙසු, සොමනස්සින්ද්රියං පන।
gae:දුක්ඛින්ද්රියං පනෙකස්මිං, තථෙකම්හි සුඛින්ද්රියං॥
gax:98:පඤ්චුත්තරසතෙ <pb P=.30/> චිත්තෙ, වීරියං ආහ නායකො।
gae:චතුත්තරසතෙ චිත්තෙ, සමාධින්ද්රියමබ්රවි॥
gax:99:සබ්බාහෙතුකචිත්තානි, ඨපෙත්වා චෙකහෙතුකෙ।
gae:එකුත්තරසතෙ චිත්තෙ, ඡන්දස්සුප්පත්තිමුද්දිසෙ॥
gax:100:ඨපෙත්වා දස විඤ්ඤාණෙ, විචිකිච්ඡායුතම්පි ච।
gae:දසුත්තරසතෙ චිත්තෙ, අධිමොක්ඛො උදීරිතො॥
gax:101:සද්ධා <pb M=.37/> සති හිරොත්තප්පං, අලොභාදොසමජ්ඣතා।
gae:ඡළෙව යුගළා චාති, ධම්මා එකූනවීසති॥
gax:102:එකනවුතියා චිත්තෙ, ජායන්ති නියතා ඉමෙ।
gae:අහෙතුකෙසු චිත්තෙසු, අපුඤ්ඤෙසු න ජායරෙ॥
gax:103:එකූනාසීතියා චිත්තෙ, පඤ්ඤා ජායති සබ්බදා।
gae:අට්ඨවීසතියා චිත්තෙ, කරුණාමුදිතා සියුං॥
gax:104:කාමාවචරපුඤ්ඤෙසු, සබ්බලොකුත්තරෙසු ච।
gae:චත්තාලීසවිධෙ චිත්තෙ, සාට්ඨකෙ විරතිත්තයං॥
gax:105:සද්ධා සති හිරොත්තප්පං, අලොභාදිත්තයම්පි ච।
gae:යුගළානි ඡ මජ්ඣත්තං, කරුණාමුදිතාපි ච॥
gax:106:තථා විරතියො තිස්සො, සබ්බෙ තෙ පඤ්චවීසති।
gae:කුසලාබ්යාකතා චාපි, කුසලෙන පකාසිතා॥
gax:107:අහිරීකමනොත්තප්පං, මොහො උද්ධච්චමෙව ච।
gae:ද්වාදසාපුඤ්ඤචිත්තෙසු, නියතායෙව ජායරෙ॥
gax:108:ලොභො <pb V=.33/> දොසො ච මොහො ච, මානො දිට්ඨි ච සංසයො।
gae:මිද්ධමුද්ධච්චකුක්කුච්චං, ථිනං මච්ඡරියම්පි ච॥
gax:109:අහිරීකමනොත්තප්පං, ඉස්සා ච දොමනස්සකං।
gae:එතෙ අකුසලා වුත්තා, එකන්තෙන මහෙසිනා॥
gax:110:ලොභො අට්ඨසු නිද්දිට්ඨො, වුත්තා චතූසු දිට්ඨිතු।
gae:මානො දිට්ඨිවියුත්තෙසු, දොසොද්වීස්වෙව ජායතෙ॥
gax:111:ඉස්සාමච්ඡෙරකුක්කුච්චා, ද්වීසු ජායන්ති නො සහ।
gae:විචිකිච්ඡා පනෙකස්මිං, ථිනමිද්ධං තු පඤ්චසු॥
gax:112:ඵස්සො <pb M=.38/> ච වෙදනා සඤ්ඤා, චෙතනා ජීවිතං මනො।
gae:විතක්කො ච විචාරො ච, පීති වීරියසමාධි ච॥
gax:113:ඡන්දො චෙවාධිමොක්ඛො ච, මනසිකාරො ච චුද්දස।
gae:කුසලාකුසලා චෙව, හොන්ති අබ්යාකතාපි ච॥
gax:114:එකූනතිංසචිත්තෙසු, ඣානං පඤ්චඞ්ගිකං මතං।
gae:චතුඣානඞ්ගයුත්තානි, සත්තතිංසාති නිද්දිසෙ॥
gax:115:එකාදසවිධං චිත්තං, තිවඞ්ගිකමුදීරිතං।
gae:චතුතිංසවිධං චිත්තං, දුවඞ්ගිකමුදීරිතං॥
gax:116:සභාවෙනාවිතක්කෙසු <pb P=.31/>, ඣානඞ්ගානි න උද්ධරෙ।
gae:සබ්බාහෙතුකචිත්තෙසු, මග්ගඞ්ගානි න උද්ධරෙ॥
gax:117:තීණි සොළසචිත්තෙසු, ඉන්ද්රියානි වදෙ බුධො।
gae:එකස්මිං පන චත්තාරි, පඤ්ච තෙරසසුද්ධරෙ॥
gax:118:සත්ත ද්වාදසචිත්තෙසු, ඉන්ද්රියානි ජිනොබ්රවි।
gae:එකෙනූනෙසු අට්ඨෙව, චත්තාලීසමනෙසු ච॥
gax:119:චත්තාලීසාය <pb V=.34/> චිත්තෙසු, නවකං නායකොබ්රවි।
gae:එවං ඉන්ද්රියයොගොපි, වෙදිතබ්බො විභාවිනා॥
gax:120:අමග්ගඞ්ගානි නාමෙත්ථ, අට්ඨාරස අහෙතුකා।
gae:ඣානඞ්ගානි න විජ්ජන්ති, විඤ්ඤාණෙසු ද්විපඤ්චසු॥
gax:121:එකං චිත්තං දුමග්ගඞ්ගං, තිමග්ගඞ්ගානි සත්තසු।
gae:චත්තාලීසාය චිත්තෙසු, මග්ගො සො චතුරඞ්ගිකො॥
gax:122:පඤ්චද්දසසු චිත්තෙසු, මග්ගො පඤ්චඞ්ගිකො මතො।
gae:වුත්තො ද්වත්තිංසචිත්තෙසු, මග්ගො සත්තඞ්ගිකොපි ච॥
gax:123:මග්ගො <pb M=.39/> අට්ඨසු චිත්තෙසු, මතො අට්ඨඞ්ගිකොති හි।
gae:එවං තු සබ්බචිත්තෙසු, මග්ගඞ්ගානි සමුද්ධරෙ॥
gax:124:බලානි ද්වෙ ද්විචිත්තෙසු, එකස්මිං තීණි දීපයෙ।
gae:එකාදසසු චත්තාරි, ඡ ද්වාදසසු නිද්දිසෙ॥
gax:125:එකූනාසීතියා සත්ත, සොළසෙවාබලානි තු।
gae:චිත්තමෙවං තු විඤ්ඤෙය්යං, සබලං අබලම්පි ච॥
gax:126:ඣානඞ්ගමග්ගඞ්ගබලින්ද්රියානි,
gax:චිත්තෙසු ජායන්ති හි යෙසු යානි।
gax:මයා සමාසෙන සමුද්ධරිත්වා,
gae:වුත්තානි සබ්බානිපි තානි තෙසු॥
cen:ඉති අභිධම්මාවතාරෙ චෙතසිකවිභාගනිද්දෙසො නාම
cen:තතියො පරිච්ඡෙදො।
