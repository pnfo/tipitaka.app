cha:පඤ්ඤත්තිවාරවණ්ණනා
bod:1:විසුද්ධපරිවාරස්ස <pb M=2.271/> <pb V=2.257/> සීලක්ඛන්ධාදිධම්මක්ඛන්ධසරීරස්ස භගවතො විනයපරියත්තිසාසනෙ ඛන්ධකානං අනන්තරං පරිවාරොති යො විනයො සඞ්ගහං සමාරුළ්හො, තස්ස දානි අනුත්තානත්ථවණ්ණනං කරිස්සාමීති යොජනා।
bod:<b>සමන්තචක්ඛුනා</b>ති සබ්බඤ්ඤුතඤ්ඤාණෙන। <b>අතිවිසුද්ධෙන මංසචක්ඛුනා</b>ති රත්තින්දිවං සමන්තා යොජනප්පමාණෙ අතිසුඛුමානිපි රූපානි පස්සනතො අතිවිය පරිසුද්ධෙන පසාදචක්ඛුනා। “අත්ථි තත්ථ පඤ්ඤත්තී”තිආදීසු අත්ථි නු ඛො තත්ථ පඤ්ඤත්තීතිආදිනා අත්ථො ගහෙතබ්බොති ආහ <b>“තත්ථ පඤ්ඤත්ති…පෙ॰… කෙනාභතන්ති පුච්ඡා”</b>ති।
bod:2:<b>පුච්ඡාවිස්සජ්ජනෙ</b>ති <pb V=2.258/> පුච්ඡාය විස්සජ්ජනෙ। <b>විනීතකථා</b>ති විනීතවත්ථුකථා, අයමෙව වා පාඨො।
bod:<b>ද්වඞ්ගිකෙන එකෙන සමුට්ඨානෙනා</b>ති අඞ්ගද්වයසමුදායභූතෙන එකෙන। අඞ්ගද්වයවිමුත්තස්ස සමුට්ඨානස්ස අභාවෙපි තෙසු එකෙනඞ්ගෙන විනා අයං ආපත්ති න හොතීති දස්සනත්ථමෙව “එකෙන සමුට්ඨානෙනා”ති වුත්තං। ඉදානි තෙසු ද්වීසු අඞ්ගෙසු පධානඞ්ගං දස්සෙතුමාහ <b>“එත්ථ හි චිත්තං අඞ්ගං හොතී”</b>තිආදි। යස්මා පන මග්ගෙනමග්ගප්පටිපත්තිසඞ්ඛාතාය කායවිඤ්ඤත්තියා සෙවනචිත්තෙනෙව සම්භවෙ සති අයං තං අඞ්ගද්වයං උපාදාය භගවතා පඤ්ඤත්තා ආපත්තිසම්මුති හොති, නාසති। තස්මා තං චිත්තං කායවිඤ්ඤත්තිසඞ්ඛාතස්ස කායස්ස අඞ්ගං කාරණං හොති, න ආපත්තියා। තස්ස පන තංසමුට්ඨිතකායො එව අඞ්ගං අබ්යවහිතකාරණං, චිත්තං පන කාරණකාරණන්ති අධිප්පායො। එවං උපරිපි සබ්බත්ථ චිත්තඞ්ගයුත්තසමුට්ඨානෙසු අධිප්පායො <pb M=2.272/> වෙදිතබ්බො। “එකෙන සමුට්ඨානෙන සමුට්ඨාතී”තිආදිපරිවාරවචනෙනෙව ආපත්තියා අකුසලාදිපරමත්ථසභාවතා පාළිඅට්ඨකථාසු පරියායතොව වුත්තා, සම්මුතිසභාවා එව ආපත්තීති සිජ්ඣති සමුට්ඨානසමුට්ඨිතානං භෙදසිද්ධිතොති ගහෙතබ්බං। <b>ඉමමත්ථං සන්ධායා</b>ති ආපන්නාය පාරාජිකාපත්තියා කෙහිචිපි සමථෙහි අනාපත්තිභාවාපාදනස්ස අසක්කුණෙය්යත්තසඞ්ඛාතමත්ථං සන්ධාය।
bod:3:<b>පොරාණකෙහි මහාථෙරෙහී</b>ති සඞ්ගීතිත්තයතො පච්ඡා පොත්ථකසඞ්ගීතිකාරකෙහි ඡළභිඤ්ඤාපඅසම්භිදාදිගුණසමුජ්ජලෙහි මහාථෙරෙහි। චතුත්ථසඞ්ගීතිසදිසා හි <b>පොත්ථකාරොහසඞ්ගීති</b>।
bod:188:<b>මහාවිභඞ්ගෙ</b>ති භික්ඛුවිභඞ්ගෙ। <b>සොළස වාරා දස්සිතා</b>ති යෙහි වාරෙහි ආදිභූතෙහි උපලක්ඛිතත්තා අයං සකලොපි පරිවාරො සොළසපරිවාරොති වොහරීයති, තෙ සන්ධාය වදති।
cen:පඤ්ඤත්තිවාරවණ්ණනා නිට්ඨිතා।
