cha:(15) 5:මඞ්ගලවග්ගො
sub:1-9:අකුසලසුත්තාදිවණ්ණනා
bod:147-155:පඤ්චමස්ස <pb V=2.237/> පඨමෙ <b>යථාභතං නික්ඛිත්තො</b>ති යථා ආනෙත්වා ඨපිතො। දුතියෙ <b>සාවජ්ජෙනා</b>ති සදොසෙන। තතියෙ <b>විසමෙනා</b>ති සපක්ඛලනෙන। <b>සමෙනා</b>ති අපක්ඛලනෙන। චතුත්ථෙ <b>අසුචිනා</b>ති ගූථසදිසෙන අපරිසුද්ධෙන අමෙජ්ඣෙන। <b>සුචිනා</b>ති පරිසුද්ධෙන මෙජ්ඣෙන। පඤ්චමාදීනි උත්තානානෙව।
sub:10:පුබ්බණ්හසුත්තවණ්ණනා
bod:156:දසමෙ <b>සුනක්ඛත්ත</b>න්තිආදීසු යස්මිං දිවසෙ තයො සුචරිතධම්මා පූරිතා හොන්ති, සො දිවසො ලද්ධනක්ඛත්තයොගො නාම, තෙනස්ස සදා <b>සුනක්ඛත්තං</b> නාම හොතීති වුච්චති। ස්වෙව දිවසො කතමඞ්ගලො නාම හොති, තෙනස්ස සදා <b>සුමඞ්ගල</b>න්ති වුච්චති। පභාතම්පිස්ස සදා <b>සුප්පභාත</b>මෙව, සයනතො උට්ඨානම්පි <b>සුහුට්ඨිත</b>මෙව, ඛණොපි <b>සුක්ඛණොව,</b> මුහුත්තොපි <b>සුමුහුත්තොව</b>। එත්ථ ච දසච්ඡරපමාණො <pb P=2.383/> කාලො ඛණො නාම, තෙන ඛණෙන දසක්ඛණො කාලො ලයො නාම, තෙන ලයෙන ච දසලයො කාලො ඛණලයො නාම, තෙන දසගුණො මුහුත්තො නාම, තෙන දසගුණො ඛණමුහුත්තො නාමාති අයං විභාගො වෙදිතබ්බො। <b>සුයිට්ඨං බ්රහ්මචාරිසූ</b>ති යස්මිං දිවසෙ තීණි සුචරිතානි පූරිතානි, තදාස්ස සෙට්ඨචාරීසු දින්නදානං සුයිට්ඨං නාම හොති <pb M=2.245/>। <b>පදක්ඛිණං කායකම්ම</b>න්ති තං දිවසං තෙන කතං කායකම්මං වඩ්ඪිකායකම්මං නාම හොති। සෙසපදෙසුපි එසෙව නයො। <b>පදක්ඛිණානි කත්වානා</b>ති වඩ්ඪියුත්තානි කායකම්මාදීනි කත්වා। <b>ලභන්තත්ථෙ පදක්ඛිණෙ</b>ති පදක්ඛිණෙ වඩ්ඪිඅත්ථෙයෙව ලභති। සෙසං උත්තානමෙවාති।
cen:මඞ්ගලවග්ගො පඤ්චමො।
cen:තතියපණ්ණාසකං නිට්ඨිතං।
