cen:॥නමො තස්ස භගවතො අරහතො සම්මාසම්බුද්ධස්ස॥
boo:වුත්තොදයං
cha:1:සඤ්ඤාපරිභාසානිද්දෙස-පඨමපරිච්ඡෙද
tit:රතනත්තයප්පණාම
gax:1:නම’ත්ථු ජන සන්තාන, තම සන්තාන භෙදිනො।
gae:ධම්මු’ජ්ජලන්ත රුචිනො, මුනින්දො’දාත රොචිනො॥
tit:නිමිත්ත
gax:2:පිඞ්ගලා’චරියාදීහි, ඡන්දං ය මුදිතං පුරා।
gae:සුද්ධමාගධිකානං තං, න සාධෙති යථිච්ඡිතං <n>ය’දිච්ඡිතං යති’ච්ඡිතං (ක॰)</n>॥
tit:ගන්ථපරිමාණ
gax:3:තතො මාගධභාසාය, මත්තා,වණ්ණ,විභෙදනං।
gae:ලක්ඛ්ය ලක්ඛණ සංයුත්තං, පසන්න’ත්ථ,පද,ක්කමං॥
tit:අභිධානාදි
gax:4:ඉදං <b>වුත්තොදයං</b> නාම, ලොකිය’ච්ඡන්දනිස්සිතං।
gae:ආරභිස්ස’මහං දානි, තෙසං සුඛවිබුද්ධියා॥
tit:ගණසඞ්කෙතසඤ්ඤා
gax:5:සබ්බග්ලා ම්නා,’දිගලහූ, <b>භ්යා’</b>,මජ්ඣ’න්ත ගරූ <b>ජසා।</b>
gae:මජ්ඣ’න්තලා <b>ර,තෙ’</b>තෙ’ට්ඨ, ගණා ගො ගරු,ලො ලහු॥
tit:ගණනියම
gax:6:භ,ජ,සා <pb M=.192/> සබ්බග,ලහූ, පඤ්චි’මෙ සණ්ඨිතා ගණා।
gae:<b>අරියාදිම්හි</b> විඤ්ඤෙය්යා, ගණො ඉධ චතු’ක්කලො॥
tit:ගරු,ලහුසරූප
gax:7:සංයොගා’දි ච, දීඝො ච, නිග්ගහීතපරො ච, යො।
gae:<b>ගරු,</b> වඞ්කො, පාදන්තො,වා, රස්සො’ඤ්ඤො මත්තිකො <b>ලු’</b>ජු॥
gax:8:පරෙ පාදාදිසංයොගෙ, යො පුබ්බො ගරුක’ක්ඛරො।
gae:<b>ලහු</b> ස ක්වචි විඤ්ඤෙය්යො, තදුදාහරණං යථා॥
gax:9:දස්සනරසා’නුභාවනෙ, නිබද්ධගෙධා ජිනස්ස’යං ජනතා।
gae:විම්හයජනනී සඤ්ඤ<b>ත, ක්රි</b>යා නු කං නා’නුරඤ්ජයති॥
gax:10:විඤ්ඤෙය්යා ලොකතො සඤ්ඤා, <b>සමුද්දො,සු,රසා</b>දිනං।
gae:<b>පාදො</b>ඤෙය්යො චතුත්ථං’සො, පදච්ඡෙදො <b>යතී</b> භවෙ॥
gax:11:<b>සම,මඩ්ඪසමං,</b> වුත්තං, <b>විසමං</b> චා’පරං තිධා।
gae:සමා ලක්ඛණතො පාදා, චත්තාරො යස්ස තං <b>සමං॥</b>
gax:12:යස්ස’න්තිමෙන දුතියො, තතියෙනා’දිමො සමො।
gae:ත’<b>දඩ්ඪසම, මඤ්ඤං</b> තු, භින්න ලක්ඛණ පාදිකං॥
gax:13:පාද’මෙකක්ඛරා’රබ්භ, යාව ඡබ්බීසත’ක්ඛරා।
gae:භවෙ පාදෙහි තං ඡන්දං, නානානාමො’දිතං තතො॥
gax:14:<b>දණ්ඩකා</b> චණ්ඩවුට්ඨ්යා’දි, පාදෙහි ඡහි, තීහි තු।
gae:<b>‘ගාථා’</b>ති ච පරත්ථෙ’වං, ඡන්දො සඤ්ඤා පකාසිතා॥
gax:15:අනන්තරො’දිතං ච’ඤ්ඤ, මෙතං සාමඤ්ඤ නාමතො।
gae:<b>‘ගාථා’</b>ඉච්චෙව නිද්දිට්ඨං, මුනින්දවචනෙ පන॥
gax:16:විසෙසනාමතො කිඤ්චි, ගහෙත්වා සබ්බථො’චිතං।
gae:දස්සයිස්සාම’හං තෙ’ත්ථ, නාමානා’වි භවිස්සරෙ॥
cen:ඉති වුත්තොදයෙ ඡන්දසි සඤ්ඤාපරිභාසා නිද්දෙසො නාම
cen:පඨමො පරිච්ඡෙදො।
