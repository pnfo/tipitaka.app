cha:ජාතකට්ඨකථාකරණං
bod:ජාතකට්ඨකථාපි ච ආචරියබුද්ධඝොසත්ථෙරෙනෙව කතාති වදන්ති, කාරණං පනෙත්ථ න දිස්සති। සා පන <b>අත්ථදස්සිත්ථෙරෙන</b> ච <b>බුද්ධමිත්තත්ථෙරෙන</b> ච <b>මහිසාසකනිකායිකෙන</b> ච <b>බුද්ධදෙවත්ථෙරෙනා</b>ති තීහි ථෙරෙහි අභියාචිතො මහාවිහාරවාසීනං වාචනාමග්ගං නිස්සාය කතා। ඉමිස්සාපි නාමවිසෙසො නත්ථි। වුත්තං හිමිස්සා ආරම්භෙ –
gax:“බුද්ධවංසස්ස එතස්ස, ඉච්ඡන්තෙන චිරට්ඨිතිං।
gae:යාචිතො අභිගන්ත්වාන, ථෙරෙන <b>අත්ථදස්සිනා॥</b>
gax:අසංසට්ඨවිහාරෙන, සදා සුද්ධවිහාරිනා।
gae:තථෙව <b>බුද්ධමිත්තෙන,</b> සන්තචිත්තෙන විඤ්ඤුනා॥
gax:මහිසාසකවංසම්හි, සම්භූතෙන නයඤ්ඤුනා।
gae:<b>බුද්ධදෙවෙන</b> ච තථා, භික්ඛුනා සුද්ධබුද්ධිනා॥
gax:මහාපුරිසචරියානං, ආනුභාවං අචින්තියං।
gae:තස්ස විජ්ජොතයන්තස්ස, ජාතකස්සත්ථවණ්ණනං॥
gax:මහාවිහාරවාසීනං, වාචනාමග්ගනිස්සිතං।
gae:භාසිස්සං භාසතො තං මෙ, සාධු ගණ්හන්තු සාධවො”ති॥
bod:එත්තාවතා <pb M=.59/> ච ආචරියබුද්ධඝොසත්ථෙරස්ස ගන්ථභාවෙන පාකටාහි සබ්බට්ඨකථාහි සහ විසුද්ධිමග්ගස්ස කරණප්පකාරො විත්ථාරෙන විභාවිතො හොති।
