cha:(6) 1:සචිත්තවග්ගො
sub:1-4:සචිත්තසුත්තාදිවණ්ණනා
bod:51-54:දුතියස්ස <pb V=3.313/> <pb M=3.316/> පඨමෙ <b>සචිත්තපරියායකුසලො</b>ති අත්තනො චිත්තවාරකුසලො। <b>රජ</b>න්ති ආගන්තුකඋපක්කිලෙසං। <b>අඞ්ගණ</b>න්ති තත්ථජාතකඅඞ්ගකාළතිලකාදිං। <b>ආසවානං ඛයායා</b>ති අරහත්තත්ථාය। තතියෙ <b>පටිභානෙනා</b>ති වචනසණ්ඨානෙන। චතුත්ථෙ <pb P=5.42/> <b>අධිපඤ්ඤාධම්මවිපස්සනායා</b>ති සඞ්ඛාරපරිග්ගාහකවිපස්සනාය।
sub:8:මූලකසුත්තවණ්ණනා
bod:58:අට්ඨමෙ <b>අමතොගධා</b>ති එත්ථ සඋපාදිසෙසා නිබ්බානධාතු කථිතා, <b>නිබ්බානපරියොසානා</b>ති එත්ථ අනුපාදිසෙසා। අනුපාදිසෙසං පත්තස්ස හි සබ්බෙ ධම්මා පරියොසානප්පත්තා නාම හොන්ති। සෙසපදානි හෙට්ඨා වුත්තත්ථානෙව।
sub:9:පබ්බජ්ජාසුත්තවණ්ණනා
bod:59:නවමෙ <b>තස්මා</b>ති යස්මා එවං අපරිචිතචිත්තස්ස සාමඤ්ඤත්ථො න සම්පජ්ජති, තස්මා। <b>යථාපබ්බජ්ජාපරිචිතඤ්ච නො චිත්තං භවිස්සතී</b>ති යථා පබ්බජ්ජානුරූපෙන පරිචිතං। යෙ හි කෙචි පබ්බජන්ති නාම, සබ්බෙ තෙ අරහත්තං පත්ථෙත්වා। තස්මා යං චිත්තං අරහත්තාධිගමත්ථාය පරිචිතං වඩ්ඪිතං, තං යථාපබ්බජ්ජාපරිචිතං නාමාති වෙදිතබ්බං। එවරූපං පන චිත්තං භවිස්සතීති සික්ඛිතබ්බං। <b>ලොකස්ස සමඤ්ච විසමඤ්චා</b>ති සත්තලොකස්ස සුචරිතදුච්චරිතානි। <b>ලොකස්ස භවඤ්ච විභවඤ්චා</b>ති තස්ස වඩ්ඪිඤ්ච විනාසඤ්ච, තථා සම්පත්තිඤ්ච විපත්තිඤ්ච। <b>ලොකස්ස</b> <pb V=3.314/> <b>සමුදයඤ්ච අත්ථඞ්ගමඤ්චා</b>ති පන සඞ්ඛාරලොකං සන්ධාය වුත්තං, ඛන්ධානං නිබ්බත්තිඤ්ච භෙදඤ්චාති අත්ථො।
sub:10:ගිරිමානන්දසුත්තවණ්ණනා
bod:60:දසමෙ <pb M=3.317/> <b>අනුකම්පං උපාදායා</b>ති ගිරිමානන්දත්ථෙරෙ අනුකම්පං පටිච්ච। <b>චක්ඛුරොගො</b>තිආදයො වත්ථුවසෙන වෙදිතබ්බා। නිබ්බත්තිතප්පසාදානඤ්හි රොගො නාම නත්ථි। <b>කණ්ණරොගො</b>ති <pb P=5.43/> බහිකණ්ණෙ රොගො। <b>පිනාසො</b>ති බහිනාසිකාය රොගො। <b>නඛසා</b>ති නඛෙහි විලෙඛිතට්ඨානෙ රොගො। <b>පිත්තසමුට්ඨානා</b>ති පිත්තසමුට්ඨිතා। තෙ කිර ද්වත්තිංස හොන්ති। <b>සෙම්හසමුට්ඨානා</b>දීසුපි එසෙව නයො। <b>උතුපරිණාමජා</b>ති උතුපරිණාමෙන අච්චුණ්හාතිසීතෙන උප්පජ්ජනකරොගා। <b>විසමපරිහාරජා</b>ති අතිචිරට්ඨානනිසජ්ජාදිනා විසමපරිහාරෙන ජාතා। <b>ඔපක්කමිකා</b>ති වධබන්ධනාදිනා උපක්කමෙන ජාතා। <b>කම්මවිපාකජා</b>ති බලවකම්මවිපාකසම්භූතා। <b>සන්ත</b>න්ති රාගාදිසන්තතාය සන්තං। අතප්පකට්ඨෙන <b>පණීතං</b>। සෙසං සබ්බත්ථ උත්තානත්ථමෙවාති।
cen:සචිත්තවග්ගො පඨමො।
