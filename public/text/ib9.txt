cha:(10) 5:බාලවග්ගවණ්ණනා
bod:99:පඤ්චමස්ස <pb V=2.56/> පඨමෙ <b>අනාගතං භාරං වහතී</b>ති “සම්මජ්ජනී පදීපො ච, උදකං ආසනෙන ච, ඡන්දපාරිසුද්ධිඋතුක්ඛානං, භික්ඛුගණනා ච ඔවාදො, පාතිමොක්ඛං ථෙරභාරොති වුච්චතී”ති ඉමං දසවිධං ථෙරභාරං නවකො හුත්වා <pb M=2.56/> ථෙරෙන අනජ්ඣිට්ඨො කරොන්තො අනාගතං භාරං වහති නාම। <b>ආගතං භාරං න වහතී</b>ති ථෙරො සමානො තමෙව දසවිධං භාරං අත්තනා වා අකරොන්තො පරං වා අසමාදපෙන්තො ආගතං භාරං න වහති නාම। දුතියසුත්තෙපි ඉමිනාව නයෙන අත්ථො වෙදිතබ්බො।
bod:101:තතියෙ <b>අකප්පියෙ කප්පියසඤ්ඤී</b>ති අකප්පියෙ සීහමංසාදිම්හි “කප්පියං ඉද”න්ති එවංසඤ්ඤී। <b>කප්පියෙ අකප්පියසඤ්ඤී</b>ති කුම්භීලමංසබිළාරමංසාදිම්හි කප්පියෙ “අකප්පියං ඉද”න්ති එවංසඤ්ඤී। චතුත්ථං වුත්තනයෙනෙව වෙදිතබ්බං।
bod:103:පඤ්චමෙ <b>අනාපත්තියා ආපත්තිසඤ්ඤී</b>ති ආපුච්ඡිත්වා භණ්ඩකං ධොවන්තස්ස, පත්තං පචන්තස්ස, කෙසෙ ඡින්දන්තස්ස, ගාමං පවිසන්තස්සාතිආදීසු අනාපත්ති, තත්ථ “ආපත්ති අය”න්ති එවංසඤ්ඤී। <b>ආපත්තියා අනාපත්තිසඤ්ඤී</b>ති තෙසඤ්ඤෙව වත්ථූනං අනාපුච්ඡාකරණෙ ආපත්ති, තත්ථ “අනාපත්තී”ති එවංසඤ්ඤී। ඡට්ඨෙපි <pb P=2.156/> වුත්තනයෙනෙව අත්ථො වෙදිතබ්බො। සත්තමාදීනි උත්තානත්ථානෙව।
bod:109:එකාදසමෙ <b>ආසවා</b>ති කිලෙසා। <b>න කුක්කුච්චායිතබ්බ</b>න්ති සඞ්ඝභොගස්ස අපට්ඨපනං අවිචාරණං න කුක්කුච්චායිතබ්බං නාම, තං කුක්කුච්චායති। <b>කුක්කුච්චායිතබ්බ</b>න්ති තස්සෙව පට්ඨපනං විචාරණං, තං න කුක්කුච්චායති। ද්වාදසමාදීනි හෙට්ඨා වුත්තනයෙනෙව වෙදිතබ්බානීති।
cen:බාලවග්ගො පඤ්චමො।
cen:දුතියපණ්ණාසකං නිට්ඨිතං।
tit:3:තතියපණ්ණාසකං
