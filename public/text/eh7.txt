cha:7:සත්තකනිපාතො
sub:1:සුන්දරසමුද්දත්ථෙරගාථා
gax:459:“අලඞ්කතා <pb T=.337/> <pb M=.291/> <pb V=.228/> <pb P=.49/> සුවසනා, මාලධාරී <n>මාලාභාරී (සී॰), මාලභාරී (ස්යා॰)</n> විභූසිතා।
gae:අලත්තකකතාපාදා, පාදුකාරුය්හ වෙසිකා॥
gax:460:“පාදුකා ඔරුහිත්වාන, පුරතො පඤ්ජලීකතා।
gae:සා මං සණ්හෙන මුදුනා, ම්හිතපුබ්බං <n>මිහිතපුබ්බං (සී॰)</n> අභාසථ”॥
gax:461:“යුවාසි ත්වං පබ්බජිතො, තිට්ඨාහි මම සාසනෙ।
gax:භුඤ්ජ මානුසකෙ කාමෙ, අහං විත්තං දදාමි තෙ।
gae:සච්චං තෙ පටිජානාමි, අග්ගිං වා තෙ හරාමහං॥
gax:462:“යදා ජිණ්ණා භවිස්සාම, උභො දණ්ඩපරායනා।
gae:උභොපි පබ්බජිස්සාම, උභයත්ථ කටග්ගහො”॥
gax:463:“තඤ්ච දිස්වාන යාචන්තිං, වෙසිකං පඤ්ජලීකතං।
gae:අලඞ්කතං සුවසනං, මච්චුපාසංව ඔඩ්ඩිතං॥
gax:464:“තතො මෙ මනසීකාරො…පෙ॰… නිබ්බිදා සමතිට්ඨථ॥
gax:465:“තතො චිත්තං විමුච්චි මෙ…පෙ॰… කතං බුද්ධස්ස සාසන”න්ති॥
cen:… සුන්දරසමුද්දො ථෙරො…।
sub:2:ලකුණ්ඩකභද්දියත්ථෙරගාථා
gax:466:පරෙ අම්බාටකාරාමෙ, වනසණ්ඩම්හි භද්දියො।
gae:සමූලං තණ්හමබ්බුය්හ, තත්ථ භද්දොව ඣායති <n>භද්දො’ධිඣායායති (සී॰), භද්දො ඣියායති (ස්යා॰ සී॰ අට්ඨ॰)</n>॥
gax:467:“රමන්තෙකෙ මුදිඞ්ගෙහි <n>මුතිඞ්ගෙහි (සී॰ අට්ඨ॰)</n>, වීණාහි පණවෙහි ච।
gae:අහඤ්ච <pb T=.338/> රුක්ඛමූලස්මිං, රතො බුද්ධස්ස සාසනෙ॥
gax:468:“බුද්ධො චෙ <n>බුද්ධො ච (සබ්බත්ථ)</n> මෙ වරං දජ්ජා, සො ච ලබ්භෙථ මෙ වරො।
gae:ගණ්හෙහං සබ්බලොකස්ස, නිච්චං කායගතං සතිං॥
gax:469:“යෙ <pb M=.292/> මං රූපෙන පාමිංසු, යෙ ච ඝොසෙන අන්වගූ।
gae:ඡන්දරාගවසූපෙතා, න මං ජානන්ති තෙ ජනා॥
gax:470:“අජ්ඣත්තඤ්ච <pb V=.229/> න ජානාති, බහිද්ධා ච න පස්සති।
gae:සමන්තාවරණො බාලො, ස වෙ ඝොසෙන වුය්හති॥
gax:471:“අජ්ඣත්තඤ්ච න ජානාති, බහිද්ධා ච විපස්සති।
gae:බහිද්ධා ඵලදස්සාවී, සොපි ඝොසෙන වුය්හති॥
gax:472:“අජ්ඣත්තඤ්ච පජානාති, බහිද්ධා ච විපස්සති।
gae:අනාවරණදස්සාවී, න සො ඝොසෙන වුය්හතී”ති॥
cen:… ලකුණ්ඩකභද්දියො ථෙරො…।
sub:3:භද්දත්ථෙරගාථා
gax:473:“එකපුත්තො <pb P=.50/> අහං ආසිං, පියො මාතු පියො පිතු।
gae:බහූහි වතචරියාහි, ලද්ධො ආයාචනාහි ච॥
gax:474:“තෙ ච මං අනුකම්පාය, අත්ථකාමා හිතෙසිනො।
gae:උභො පිතා ච මාතා ච, බුද්ධස්ස උපනාමයුං”॥
gax:475:“කිච්ඡා ලද්ධො අයං පුත්තො, සුඛුමාලො සුඛෙධිතො।
gae:ඉමං දදාම තෙ නාථ, ජිනස්ස පරිචාරකං”॥
gax:476:“සත්ථා ච මං පටිග්ගය්හ, ආනන්දං එතදබ්රවි।
gae:‘පබ්බාජෙහි ඉමං ඛිප්පං, හෙස්සත්යාජානියො අයං॥
gax:477:“පබ්බාජෙත්වාන <pb T=.339/> මං සත්ථා, විහාරං පාවිසී ජිනො।
gae:අනොග්ගතස්මිං සූරියස්මිං, තතො චිත්තං විමුච්චි මෙ॥
gax:478:“තතො සත්ථා නිරාකත්වා, පටිසල්ලානවුට්ඨිතො।
gae:‘එහි භද්දා’ති මං ආහ, සා මෙ ආසූපසම්පදා॥
gax:479:“ජාතියා සත්තවස්සෙන, ලද්ධා මෙ උපසම්පදා।
gae:තිස්සො විජ්ජා අනුප්පත්තා, අහො ධම්මසුධම්මතා”ති॥
cen:… භද්දො ථෙරො…।
sub:4:සොපාකත්ථෙරගාථා
gax:480:“දිස්වා <pb M=.293/> පාසාදඡායායං, චඞ්කමන්තං නරුත්තමං।
gae:තත්ථ නං උපසඞ්කම්ම, වන්දිස්සං <n>වන්දිසං (සී॰ පී॰)</n> පුරිසුත්තමං॥
gax:481:“එකංසං <pb V=.230/> චීවරං කත්වා, සංහරිත්වාන පාණයො।
gae:අනුචඞ්කමිස්සං විරජං, සබ්බසත්තානමුත්තමං॥
gax:482:“තතො පඤ්හෙ අපුච්ඡි මං, පඤ්හානං කොවිදො විදූ।
gae:අච්ඡම්භී ච අභීතො ච, බ්යාකාසිං සත්ථුනො අහං॥
gax:483:“විස්සජ්ජිතෙසු පඤ්හෙසු, අනුමොදි තථාගතො।
gae:භික්ඛුසඞ්ඝං විලොකෙත්වා, ඉමමත්ථං අභාසථ”॥
gax:484:“ලාභා අඞ්ගානං මගධානං, යෙසායං පරිභුඤ්ජති।
gax:චීවරං පිණ්ඩපාතඤ්ච, පච්චයං සයනාසනං।
gae:පච්චුට්ඨානඤ්ච සාමීචිං, තෙසං ලාභා”ති චාබ්රවි॥
gax:485:“අජ්ජතග්ගෙ මං සොපාක, දස්සනායොපසඞ්කම।
gae:එසා <pb T=.340/> චෙව තෙ සොපාක, භවතු උපසම්පදා”॥
gax:486:“ජාතියා සත්තවස්සොහං, ලද්ධාන උපසම්පදං।
gae:ධාරෙමි අන්තිමං දෙහං, අහො ධම්මසුධම්මතා”ති॥
cen:… සොපාකො ථෙරො…।
sub:5:සරභඞ්ගත්ථෙරගාථා
gax:487:“සරෙ හත්ථෙහි භඤ්ජිත්වා, කත්වාන කුටිමච්ඡිසං।
gae:තෙන මෙ සරභඞ්ගොති, නාමං සම්මුතියා අහු॥
gax:488:“න <pb P=.51/> මය්හං කප්පතෙ අජ්ජ, සරෙ හත්ථෙහි භඤ්ජිතුං।
gae:සික්ඛාපදා නො පඤ්ඤත්තා, ගොතමෙන යසස්සිනා॥
gax:489:“සකලං සමත්තං රොගං, සරභඞ්ගො නාද්දසං පුබ්බෙ।
gae:සොයං රොගො දිට්ඨො, වචනකරෙනාතිදෙවස්ස॥
gax:490:“යෙනෙව මග්ගෙන ගතො විපස්සී, යෙනෙව මග්ගෙන සිඛී ච වෙස්සභූ।
gae:කකුසන්ධකොණාගමනො ච කස්සපො, තෙනඤ්ජසෙන අගමාසි ගොතමො॥
gax:491:“වීතතණ්හා <pb M=.294/> අනාදානා, සත්ත බුද්ධා ඛයොගධා।
gae:යෙහායං දෙසිතො ධම්මො, ධම්මභූතෙහි තාදිභි॥
gax:492:“චත්තාරි අරියසච්චානි, අනුකම්පාය පාණිනං।
gae:දුක්ඛං සමුදයො මග්ගො, නිරොධො දුක්ඛසඞ්ඛයො॥
gax:493:“යස්මිං <pb V=.231/> නිවත්තතෙ <n>යස්මිං න නිබ්බත්තතෙ (ක॰)</n> දුක්ඛං, සංසාරස්මිං අනන්තකං।
gax:භෙදා <pb T=.341/> ඉමස්ස කායස්ස, ජීවිතස්ස ච සඞ්ඛයා।
gae:අඤ්ඤො පුනබ්භවො නත්ථි, සුවිමුත්තොම්හි සබ්බධී”ති॥
cen:… සරභඞ්ගො ථෙරො…।
cen:සත්තකනිපාතො නිට්ඨිතො।
bod:තත්රුද්දානං –
gax:සුන්දරසමුද්දො ථෙරො, ථෙරො ලකුණ්ඩභද්දියො।
gax:භද්දො ථෙරො ච සොපාකො, සරභඞ්ගො මහාඉසි।
gae:සත්තකෙ පඤ්චකා ථෙරා, ගාථායො පඤ්චතිංසතීති॥
