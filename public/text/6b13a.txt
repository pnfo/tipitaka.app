cha:14:සික්ඛාපදවිභඞ්ගො
tit:1:අභිධම්මභාජනීයවණ්ණනා
bod:703:සික්ඛාසඞ්ඛාතානං <pb M=.190/> <pb V=.188/> කුසලධම්මානං පඤ්ච සීලඞ්ගානි නිස්සයභාවෙන වා පතිට්ඨා සියුං, උපනිස්සයභාවෙන වාති තදුභයං දස්සෙන්තො ආහ <b>“සම්පයොගවසෙන, උපනිස්සයවසෙන ච ඔකාසභාවෙනා”</b>ති।
bod:704:“කම්මපථා එවා”ති නියමස්ස කතත්තා වුත්තං <b>“අසබ්බසාධාරණෙසූ”</b>ති। න හි සක්කා ඉන්ද්රියාදිසාධාරණකොට්ඨාසවසෙන නියමං කාතුං। <b>කම්මපථකොට්ඨාසිකා එව,</b> න ඣානාදිකොට්ඨාසිකා। <b>කම්මපථභාවෙන ආගතන්ති වදන්ති,</b> දුග්ගතියා, තත්ථ උප්පජ්ජනදුක්ඛස්ස ච පවත්තිඋපායභාවතොති අධිප්පායො। <b>අස්ස</b> සුරාපානස්ස। <b>උපකාරකත්තං</b> සබ්බෙසං। <b>සභාගත්තං</b> මිච්ඡාචාරස්ස।
bod:<b>තථාගහිතසඞ්ඛාරාරම්මණතායා</b>ති “සත්තං අවහරාමි, සත්තෙ විප්පටිපජ්ජාමී”තිආදිනා සත්තාකාරෙන ගහිතසඞ්ඛාරාරම්මණතාය, න පන සත්තපඤ්ඤත්තිආරම්මණතායාති අධිප්පායො। <b>“පඤ්ච සික්ඛාපදා”</b>තිආදිනා තමෙවත්ථං විවරති।
bod:<b>තස්ස තස්සා</b>ති යස්ස යස්ස බ්යසනත්ථාය। සයං වා උසුආදිං ඛිපති, ඔපාතඛණනාදිං කරොති, තාදිසං මන්තං පරිජප්පති, කම්මජඉද්ධිං වළඤ්ජෙති, අඤ්ඤෙන වා තං සබ්බං කාරෙතීති ආහ <b>“නිස්සග්ගිය…පෙ॰… ද්වෙ එව ගහිතා”</b>ති।
bod:යදිපි <pb V=.189/> කොට්ඨාසවාරෙ විරති සරූපෙන නාගතා “යෙවාපනා”ත්වෙව වුත්තා, භජාපියමානා පන මග්ගභාවංයෙව භජතීති ආහ <b>“විරතිසීලං පන මග්ගකොට්ඨාසික”</b>න්ති। <b>සෙසසීලාන</b>න්ති සෙසඅවීතික්කන්තසීලානං।
bod:712:<b>අභබ්බට්ඨානා</b>ති පාණාතිපාතාදයො। යථා පාණාතිපාතාදයො වෙරහෙතුතාය වෙරං, එවං තදඤ්ඤෙපි අකුසලාති වුත්තං <b>“තංසභාගතාය වෙරභූතාන”</b>න්ති। විරතීනං උප්පත්ති න න භවිස්සති සෙක්ඛානන්ති යොජනා। <b>“අකුසලසමුට්ඨිතානි චා”</b>තිආදිනාපි සෙක්ඛානං උභයෙන විරතිසබ්භාවංයෙව විභාවෙති। තස්සත්ථො – යානි අකුසලසමුට්ඨිතානි කායකම්මාදීනි, තානි තෙසං සෙක්ඛානං කායදුච්චරිතාදීනීති වෙරානියෙව <pb M=.191/>, <b>තෙහි</b> වෙරෙහි <b>තෙසං</b> සෙක්ඛානං විරතියො සම්භවන්තියෙව। <b>යතො</b>ති යස්මා පාණාතිපාතාදිවිරමිතබ්බනිප්පරියායවෙරාභාවෙපි කායදුච්චරිතාදිවෙරමත්තතො සෙක්ඛානං විරතිසම්භවතො। <b>නඵලභූතස්සාපී</b>ති යථා ඵලස්ස මග්ගපටිබිම්බභූතත්තා මග්ගසදිසං සත්තඅට්ඨඞ්ගිකතා සියා, එවං අඵලභූතස්සාපි සකදාගාමිමග්ගාදිකස්ස යතො විරතිසම්භවතො <b>අට්ඨඞ්ගිකතා හොති,</b> අඤ්ඤථා පඤ්චඞ්ගිකො එව සියාති අධිප්පායො।
cen:අභිධම්මභාජනීයවණ්ණනා නිට්ඨිතා।
tit:2:පඤ්හපුච්ඡකවණ්ණනා
bod:714:<b>යථාවිරමිතබ්බතො</b>ති යො යො පාණාතිපාතාදි විරමිතබ්බො, තතො විරතිවසෙන।
cen:පඤ්හපුච්ඡකවණ්ණනා නිට්ඨිතා।
cen:සික්ඛාපදවිභඞ්ගවණ්ණනා නිට්ඨිතා।
