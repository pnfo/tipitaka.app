cha:8:සොභිතබුද්ධවංසො
gax:1:රෙවතස්ස <pb T=2.458/> <pb V=2.320/> <pb P=.27/> අපරෙන, සොභිතො නාම නායකො।
gae:සමාහිතො සන්තචිත්තො, අසමො අප්පටිපුග්ගලො॥
gax:2:සො ජිනො සකගෙහම්හි, මානසං විනිවත්තයි।
gae:පත්වාන කෙවලං බොධිං, ධම්මචක්කං පවත්තයි॥
gax:3:යාව හෙට්ඨා අවීචිතො, භවග්ගා චාපි උද්ධතො।
gae:එත්ථන්තරෙ එකපරිසා, අහොසි ධම්මදෙසනෙ॥
gax:4:තාය පරිසාය සම්බුද්ධො, ධම්මචක්කං පවත්තයි।
gae:ගණනාය න වත්තබ්බො, පඨමාභිසමයො අහු॥
gax:5:තතො පරම්පි දෙසෙන්තෙ, මරූනඤ්ච සමාගමෙ।
gae:නවුතිකොටිසහස්සානං, දුතියාභිසමයො අහු॥
gax:6:පුනාපරං රාජපුත්තො, ජයසෙනො නාම ඛත්තියො।
gae:ආරාමං රොපයිත්වාන, බුද්ධෙ නිය්යාදයී තදා॥
gax:7:තස්ස යාගං පකිත්තෙන්තො, ධම්මං දෙසෙසි චක්ඛුමා।
gae:තදා කොටිසහස්සානං, තතියාභිසමයො අහු॥
gax:8:සන්නිපාතා තයො ආසුං, සොභිතස්ස මහෙසිනො।
gae:ඛීණාසවානං විමලානං, සන්තචිත්තාන තාදිනං॥
gax:9:උග්ගතො නාම සො රාජා, දානං දෙති නරුත්තමෙ।
gae:තම්හි දානෙ සමාගඤ්ඡුං, අරහන්තා <n>අරහතං (ක॰)</n> සතකොටියො॥
gax:10:පුනාපරං <pb T=2.459/> පුරගණො <n>පුගගණො (ක॰)</n>, දෙති දානං නරුත්තමෙ।
gae:තදා නවුතිකොටීනං, දුතියො ආසි සමාගමො॥
gax:11:දෙවලොකෙ <pb M=2.335/> වසිත්වාන, යදා ඔරොහතී ජිනො।
gae:තදා අසීතිකොටීනං, තතියො ආසි සමාගමො॥
gax:12:අහං තෙන සමයෙන, සුජාතො නාම බ්රාහ්මණො।
gae:තදා සසාවකං බුද්ධං, අන්නපානෙන තප්පයිං॥
gax:13:සොපි මං බුද්ධො බ්යාකාසි, සොභිතො ලොකනායකො।
gae:“අපරිමෙය්යිතො කප්පෙ, අයං බුද්ධො භවිස්සති॥
gax:14:“පධානං <pb V=2.321/> පදහිත්වාන…පෙ॰… <pb T=2.460/> හෙස්සාම සම්මුඛා ඉමං”॥
gax:15:තස්සාපි වචනං සුත්වා, හට්ඨො සංවිග්ගමානසො।
gae:තමෙවත්ථමනුප්පත්තියා, උග්ගං ධිතිමකාසහං॥
gax:16:සුධම්මං නාම නගරං, සුධම්මො නාම ඛත්තියො।
gae:සුධම්මා නාම ජනිකා, සොභිතස්ස මහෙසිනො॥
gax:17:නවවස්සසහස්සානි <pb T=2.461/> <pb P=.28/>, අගාරං අජ්ඣ සො වසි।
gae:කුමුදො නාළිනො පදුමො, තයො පාසාදමුත්තමා॥
gax:18:සත්තතිංසසහස්සානි, නාරියො සමලඞ්කතා।
gae:මණිලා <n>මඛිලා (අට්ඨ॰), සමඞ්ගී (සී॰), මකිලා (ස්යා॰ කං॰)</n> නාම සා නාරී, සීහො නාමාසි අත්රජො॥
gax:19:නිමිත්තෙ චතුරො දිස්වා, පාසාදෙනාභිනික්ඛමි।
gae:සත්තාහං පධානචාරං, චරිත්වා පුරිසුත්තමො॥
gax:20:බ්රහ්මුනා යාචිතො සන්තො, සොභිතො ලොකනායකො।
gae:වත්ති චක්කං මහාවීරො, සුධම්මුය්යානමුත්තමෙ॥
gax:21:අසමො ච සුනෙත්තො ච, අහෙසුං අග්ගසාවකා।
gae:අනොමො නාමුපට්ඨාකො, සොභිතස්ස මහෙසිනො॥
gax:22:නකුලා ච සුජාතා ච, අහෙසුං අග්ගසාවිකා।
gae:බුජ්ඣමානො ච සො බුද්ධො, නාගමූලෙ අබුජ්ඣථ॥
gax:23:රම්මො චෙව සුදත්තො ච, අහෙසුං අග්ගුපට්ඨකා।
gae:නකුලා චෙව චිත්තා ච, අහෙසුං අග්ගුපට්ඨිකා॥
gax:24:අට්ඨපණ්ණාසරතනං, අච්චුග්ගතො මහාමුනි।
gae:ඔභාසෙති දිසා සබ්බා, සතරංසීව උග්ගතො॥
gax:25:යථා <pb M=2.336/> සුඵුල්ලං පවනං, නානාගන්ධෙහි ධූපිතං।
gae:තථෙව තස්ස පාවචනං, සීලගන්ධෙහි ධූපිතං॥
gax:26:යථාපි සාගරො නාම, දස්සනෙන අතප්පියො।
gae:තථෙව තස්ස පාවචනං, සවණෙන අතප්පියං॥
gax:27:නවුතිවස්සසහස්සානි <pb T=2.462/>, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:28:ඔවාදං අනුසිට්ඨිඤ්ච, දත්වාන සෙසකෙ ජනෙ।
gae:හුතාසනොව තාපෙත්වා, නිබ්බුතො සො සසාවකො॥
gax:29:සො <pb V=2.322/> ච බුද්ධො අසමසමො, තෙපි සාවකා බලප්පත්තා।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:30:සොභිතො වරසම්බුද්ධො, සීහාරාමම්හි නිබ්බුතො।
gae:ධාතුවිත්ථාරිකං ආසි, තෙසු තෙසු පදෙසතොති॥
cen:සොභිතස්ස භගවතො වංසො ඡට්ඨො।
