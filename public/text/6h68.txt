cha:සත්තවීසතිමො පරිච්ඡෙදො
tit:5:පඤ්ඤත්තිවිභාගො
sub:27:පභෙදකථා
gax:1062:චිත්තං <pb V=.103/> චෙතසිකං රූපං, නිබ්බානම්පි ච භාජිතං।
gae:තස්මා දානි යථායොගං, පඤ්ඤත්තිපි පවුච්චති॥
gax:1063:සා චායං අත්ථපඤ්ඤත්ති-නාමපඤ්ඤත්තිභෙදතො।
gae:දුවිධා හොති පඤ්ඤත්ති, අත්ථපඤ්ඤත්ති තත්ථ ච॥
gax:1064:සත්තසම්භාරසණ්ඨාන-සඞ්ඝාටපරිණාමතො।
gae:විකප්පුපට්ඨානාකාරවොහාරාභිනිවෙසතො॥
gax:1065:තථා පවත්තසඞ්කෙතසිද්ධා අත්ථා පකප්පිතා।
gae:පඤ්ඤාපීයන්ති නාමාති, <b>පඤ්ඤත්තී</b>ති පකිත්තිතා॥
gax:1066:අත්ථා හි පරමත්ථත්ථා, පඤ්ඤත්තත්ථාති ච ද්විධා।
gae:තත්ථ ච පරමත්ථත්ථා, සච්චිකට්ඨා සලක්ඛණා॥
gax:1067:පඤ්ඤත්තත්ථා <pb M=.94/> සච්චිකට්ඨසලක්ඛණසභාවතො।
gae:අඤ්ඤථා ගහිතා තංතමුපාදාය පකප්පිතා॥
gax:1068:තස්මා උපාදාපඤ්ඤත්ති, අත්ථපඤ්ඤත්තිනාමකා।
gae:පඤ්ඤපෙතබ්බනාමාව, පඤ්ඤත්තත්ථාව සබ්බථා॥
gax:1069:පරමත්ථා යථාවුත්තා, චිත්තචෙතසිකාදයො।
gae:පඤ්ඤත්තා ඉත්ථිපුරිසමඤ්චපීඨපටාදයො॥
gax:1070:යෙන වුච්චති තං නාමං, පඤ්ඤපෙතීති වුච්චති।
gae:<b>පඤ්ඤත්තී</b>ති ච සා නාමපඤ්ඤත්තීති තතො මතා॥
gax:1071:සඞ්ඛා <pb V=.104/> සමඤ්ඤා පඤ්ඤත්ති, වොහාරොති ච භාජිතා।
gae:චතුධා පඤ්ඤපෙතබ්බපඤ්ඤත්තීති හි වණ්ණිතා॥
gax:1072:තතො නාමං නාමකම්මං, නාමධෙය්යං අථාපරං।
gae:නිරුත්ති බ්යඤ්ජනමභිලාපොති පන භාජිතා॥
gax:1073:නාමපඤ්ඤත්ති නාමාති, පඤ්ඤත්ති දුවිධා කතා।
gae:සබ්බෙව ධම්මා පඤ්ඤත්තිපථාති පන භාජිතා॥
gax:1074:පරමත්ථපඤ්ඤත්තත්ථා, දුවිධා හොන්ති තත්ථ ච।
gae:පඤ්ඤත්තිපථාව හොන්ති, පරමත්ථා සලක්ඛණා॥
gax:1075:පඤ්ඤත්තත්ථා පඤ්ඤත්ති ච, පඤ්ඤපෙතබ්බමත්තතො।
gae:පඤ්ඤත්තිපථා ච නාමපඤ්ඤත්තිපථභාවතො॥
gax:1076:නාමම්පි පඤ්ඤාපෙතබ්බමෙව කිඤ්චාපි කෙනචි।
gae:නාමමෙවම්පෙතං තත්ථ, පඤ්ඤත්තිච්චෙව වණ්ණිතං॥
gax:1077:පඤ්ඤපෙතබ්බධම්මා ච, තෙසං පඤ්ඤාපිතාපි ච।
gae:ඉච්ඡිතබ්බාපි පඤ්ඤත්තිපථා පඤ්ඤත්තිනානතා॥
gax:1078:ඉති වුත්තානුසාරෙන, වුත්තං අට්ඨකථානයෙ।
gae:නයං ගහෙත්වා එත්ථාපි, පඤ්ඤත්ති දුවිධා කතා॥
gax:1079:තස්මිම්පි <pb M=.95/> පරමත්ථා ච, සච්චිකට්ඨසලක්ඛණා।
gae:අත්ථා පඤ්ඤත්තිමත්තා ච, අත්ථපඤ්ඤත්තිනාමකා॥
gax:1080:තෙසං පඤ්ඤාපිකා චෙව, නාමපඤ්ඤත්තිනාමිකා।
gae:ඉච්චෙවං වණ්ණනාමග්ගෙ, ඤෙය්යත්තා තිවිධා කතා॥
gax:1081:පරමත්ථසච්චං නාම, පරමත්ථාව තත්ථ ච।
gae:සච්චිකට්ඨසභාවත්තා, අවිසංවාදකා හි තෙ॥
gax:1082:සම්මුතිසච්චං පඤ්ඤත්තිද්වයං වොහාරවුත්තියා।
gae:ලොකසමඤ්ඤාධිප්පායාවිසංවාදකභාවතො॥
gax:1083:ඉති <pb V=.105/> සච්චද්වයම්පෙතං, අක්ඛාසි පුරිසුත්තමො।
gae:තෙනාපි නාමසංවිඤ්ඤූ, වොහරෙය්යුභයම්පි වා॥
cen:ඉති පඤ්ඤත්තිවිභාගෙ පභෙදකථා නිට්ඨිතා।
cen:සත්තවීසතිමො පරිච්ඡෙදො।
