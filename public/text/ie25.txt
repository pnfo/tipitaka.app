cha:(26) 6:උපසම්පදාවග්ගො
sub:1-3:උපසම්පාදෙතබ්බසුත්තාදිවණ්ණනා
bod:251-253:ඡට්ඨස්ස <pb M=3.85/> <pb V=3.87/> පඨමෙ <b>උපසම්පාදෙතබ්බ</b>න්ති උපජ්ඣායෙන හුත්වා උපසම්පාදෙතබ්බං। දුතියෙ <b>නිස්සයො දාතබ්බො</b>ති ආචරියෙන හුත්වා නිස්සයො දාතබ්බො। තතියෙ <b>සාමණෙරො උපට්ඨාපෙතබ්බො</b>ති උපජ්ඣායෙන හුත්වා සාමණෙරො ගහෙතබ්බො। ඉති ඉමානි තීණිපි සුත්තානි පඨමබොධියං ඛීණාසවවසෙන වුත්තානි। චතුත්ථාදීනි අනුපදවණ්ණනාතො උත්තානත්ථානෙව।
sub:1:සම්මුතිපෙය්යාලාදිවණ්ණනා
bod:272:භත්තුද්දෙසකාදීනං <pb P=3.334/> විනිච්ඡයකථා සමන්තපාසාදිකාය විනයට්ඨකථායං (චූළව॰ අට්ඨ॰ 325) වුත්තනයෙන වෙදිතබ්බාති। <b>සම්මතො න පෙසෙතබ්බො</b>ති පකතියා සම්මතො “ගච්ඡ භත්තානි උද්දිසාහී”ති න පෙසෙතබ්බො।
bod:273-285:<b>සාටියග්ගාහාපකො</b>ති වස්සිකසාටිකාය ගාහාපකො। <b>පත්තග්ගාහාපකො</b>ති “යො ච තස්සා භික්ඛුපරිසාය පත්තපරියන්තො, සො තස්ස භික්ඛුනො පදාතබ්බො”ති එත්ථ වුත්තපත්තග්ගාහාපකො।
bod:293-302:<b>ආජීවකො</b>ති නග්ගපරිබ්බාජකො। <b>නිගණ්ඨො</b>ති පුරිමභාගප්පටිච්ඡන්නො। <b>මුණ්ඩසාවකො</b>ති නිගණ්ඨසාවකො। <b>ජටිලකො</b>ති තාපසො। <b>පරිබ්බාජකො</b>ති ඡන්නපරිබ්බාජකො। <b>මාගණ්ඩිකා</b>දයොපි තිත්ථියා එව। එතෙසං පන සීලෙසු පරිපූරකාරිතාය අභාවෙන සුක්කපක්ඛො න ගහිතො। සෙසමෙත්ථ උත්තානමෙවාති।
cen:මනොරථපූරණියා අඞ්ගුත්තරනිකාය-අට්ඨකථාය
cen:පඤ්චකනිපාතස්ස සංවණ්ණනා නිට්ඨිතා।
cen:॥ නමො තස්ස භගවතො අරහතො සම්මාසම්බුද්ධස්ස॥
nik:අඞ්ගුත්තරනිකායෙ
boo:ඡක්කනිපාත-අට්ඨකථා
tit:1:පඨමපණ්ණාසකං
