cha:50:කිඞ්කණිපුප්ඵවග්ගො
sub:1:තිකිඞ්කණිපුප්ඵියත්ථෙරඅපදානං
gax:1:“කණිකාරංව <pb T=2.125/> <pb M=2.74/> <pb V=2.73/> ජොතන්තං, නිසින්නං පබ්බතන්තරෙ।
gae:අද්දසං විරජං බුද්ධං, විපස්සිං ලොකනායකං॥
gax:2:“තීණි කිඞ්කණිපුප්ඵානි, පග්ගය්හ අභිරොපයිං।
gae:සම්බුද්ධමභිපූජෙත්වා, ගච්ඡාමි දක්ඛිණාමුඛො॥
gax:3:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:4:“එකනවුතිතො කප්පෙ, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:5:“කිලෙසා <pb P=2.434/> ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:6:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:7:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා තිකිඞ්කණිපුප්ඵියො ථෙරො ඉමා
bod:ගාථායො අභාසිත්ථාති।
cen:තිකිඞ්කණිපුප්ඵියත්ථෙරස්සාපදානං පඨමං।
sub:2:පංසුකූලපූජකත්ථෙරඅපදානං
gax:8:“හිමවන්තස්සාවිදූරෙ <pb T=2.126/> <pb V=2.74/>, උදඞ්ගණො නාම පබ්බතො।
gae:තත්ථද්දසං පංසුකූලං, දුමග්ගම්හි විලම්බිතං॥
gax:9:“තීණි කිඞ්කණිපුප්ඵානි, ඔචිනිත්වානහං තදා।
gae:හට්ඨො හට්ඨෙන චිත්තෙන, පංසුකූලමපූජයිං॥
gax:10:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:11:“එකනවුතිතො <pb M=2.75/> කප්පෙ, යං කම්මමකරිං තදා।
gae:දුග්ගතිං නාභිජානාමි, පූජිත්වා අරහද්ධජං॥
gax:12:“කිලෙසා ඣාපිතා මය්හං…පෙ॰… විහරාමි අනාසවො॥
gax:13:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:14:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පංසුකූලපූජකො ථෙරො ඉමා ගාථායො
bod:අභාසිත්ථාති।
cen:පංසුකූලපූජකත්ථෙරස්සාපදානං දුතියං।
sub:3:කොරණ්ඩපුප්ඵියත්ථෙරඅපදානං
gax:15:“වනකම්මිකො <pb T=2.127/> පුරෙ ආසිං, පිතුමාතුමතෙනහං <n>පිතුපෙතාමහෙනහං (සී॰ ස්යා॰ පී॰)</n>।
gae:පසුමාරෙන ජීවාමි, කුසලං මෙ න විජ්ජති॥
gax:16:“මම ආසයසාමන්තා, තිස්සො ලොකග්ගනායකො।
gae:පදානි තීණි දස්සෙසි, අනුකම්පාය චක්ඛුමා॥
gax:17:“අක්කන්තෙ ච පදෙ දිස්වා, තිස්සනාමස්ස සත්ථුනො।
gae:හට්ඨො හට්ඨෙන චිත්තෙන, පදෙ චිත්තං පසාදයිං॥
gax:18:“කොරණ්ඩං පුප්ඵිතං දිස්වා, පාදපං ධරණීරුහං।
gae:සකොසකං ගහෙත්වාන, පදසෙට්ඨමපූජයිං <n>පදසෙට්ඨෙ අපූජයිං (සී॰ පී॰)</n>॥
gax:19:“තෙන <pb V=2.75/> <pb P=2.435/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:20:“යං යං යොනුපපජ්ජාමි, දෙවත්තං අථ මානුසං।
gae:කොරණ්ඩකඡවි හොමි, සුප්පභාසො <n>සපභාසො (සී॰ ස්යා॰ පී॰ ක॰)</n> භවාමහං॥
gax:21:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, පදපූජායිදං ඵලං॥
gax:22:“කිලෙසා ඣාපිතා මය්හං…පෙ॰… විහරාමි අනාසවො॥
gax:23:“ස්වාගතං <pb M=2.76/> වත මෙ ආසි…පෙ॰… කතං බුද්ධස්ස සාසනං॥
gax:24:“පටිසම්භිදා <pb T=2.128/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කොරණ්ඩපුප්ඵියො ථෙරො ඉමා ගාථායො
bod:අභාසිත්ථාති।
cen:කොරණ්ඩපුප්ඵියත්ථෙරස්සාපදානං තතියං।
sub:4:කිංසුකපුප්ඵියත්ථෙරඅපදානං
gax:25:“කිංසුකං පුප්ඵිතං දිස්වා, පග්ගහෙත්වාන අඤ්ජලිං।
gae:බුද්ධසෙට්ඨං සරිත්වාන, ආකාසෙ අභිපූජයිං॥
gax:26:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:27:“එකතිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:28:“කිලෙසා ඣාපිතා මය්හං…පෙ॰… විහරාමි අනාසවො॥
gax:29:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:30:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කිංසුකපුප්ඵියො ථෙරො ඉමා ගාථායො
bod:අභාසිත්ථාති।
cen:කිංසුකපුප්ඵියත්ථෙරස්සාපදානං චතුත්ථං।
sub:5:උපඩ්ඪදුස්සදායකත්ථෙරඅපදානං
gax:31:“පදුමුත්තරභගවතො <pb T=2.129/> <pb V=2.76/>, සුජාතො නාම සාවකො।
gae:පංසුකූලං ගවෙසන්තො, සඞ්කාරෙ චරතෙ <n>චරතී (සී॰ ක॰)</n> තදා॥
gax:32:“නගරෙ හංසවතියා, පරෙසං භතකො අහං।
gae:උපඩ්ඪදුස්සං දත්වාන, සිරසා අභිවාදයිං॥
gax:33:“තෙන <pb M=2.77/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:34:“තෙත්තිංසක්ඛත්තුං <pb P=2.436/> දෙවින්දො, දෙවරජ්ජමකාරයිං।
gae:සත්තසත්තතික්ඛත්තුඤ්ච, චක්කවත්තී අහොසහං॥
gax:35:“පදෙසරජ්ජං විපුලං, ගණනාතො අසඞ්ඛියං।
gae:උපඩ්ඪදුස්සදානෙන, මොදාමි අකුතොභයො॥
gax:36:“ඉච්ඡමානො චහං අජ්ජ, සකානනං සපබ්බතං।
gae:ඛොමදුස්සෙහි ඡාදෙය්යං, අඩ්ඪදුස්සස්සිදං ඵලං॥
gax:37:“සතසහස්සිතො කප්පෙ, යං දානමදදිං තදා।
gae:දුග්ගතිං නාභිජානාමි, අඩ්ඪදුස්සස්සිදං ඵලං॥
gax:38:“කිලෙසා ඣාපිතා මය්හං…පෙ॰… විහරාමි අනාසවො॥
gax:39:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:40:“පටිසම්භිදා <pb T=2.130/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා උපඩ්ඪදුස්සදායකො ථෙරො ඉමා
bod:ගාථායො අභාසිත්ථාති।
cen:උපඩ්ඪදුස්සදායකත්ථෙරස්සාපදානං පඤ්චමං।
sub:6:ඝතමණ්ඩදායකත්ථෙරඅපදානං
gax:41:“සුචින්තිතං භගවන්තං, ලොකජෙට්ඨං නරාසභං।
gae:උපවිට්ඨං මහාරඤ්ඤං, වාතාබාධෙන පීළිතං॥
gax:42:“දිස්වා <pb V=2.77/> චිත්තං පසාදෙත්වා, ඝතමණ්ඩමුපානයිං।
gae:කතත්තා ආචිතත්තා <n>උපචිතත්තා (ස්යා॰ ක॰)</n> ච, ගඞ්ගා භාගීරථී අයං॥
gax:43:“මහාසමුද්දා චත්තාරො, ඝතං සම්පජ්ජරෙ මම।
gae:අයඤ්ච පථවී ඝොරා, අප්පමාණා අසඞ්ඛියා॥
gax:44:“මම සඞ්කප්පමඤ්ඤාය, භවතෙ මධුසක්කරා <n>මධුසක්ඛරා (ස්යා॰ ක॰)</n>।
gae:චාතුද්දීපා ඉමෙ රුක්ඛා, පාදපා ධරණීරුහා॥
gax:45:“මම <pb M=2.78/> සඞ්කප්පමඤ්ඤාය, කප්පරුක්ඛා භවන්ති තෙ।
gae:පඤ්ඤාසක්ඛත්තුං දෙවින්දො, දෙවරජ්ජමකාරයිං॥
gax:46:“එකපඤ්ඤාසක්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:47:“චතුන්නවුතිතො <n>ඡනවුතෙ ඉතො (සී॰)</n> කප්පෙ, යං දානමදදිං තදා।
gae:දුග්ගතිං නාභිජානාමි, ඝතමණ්ඩස්සිදං ඵලං॥
gax:48:“කිලෙසා <pb T=2.131/> ඣාපිතා මය්හං…පෙ॰… විහරාමි අනාසවො॥
gax:49:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:50:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ඝතමණ්ඩදායකො ථෙරො ඉමා ගාථායො
bod:අභාසිත්ථාති।
cen:ඝතමණ්ඩදායකත්ථෙරස්සාපදානං ඡට්ඨං।
sub:7:උදකදායකත්ථෙරඅපදානං
gax:51:“පදුමුත්තරබුද්ධස්ස <pb P=2.437/>, භික්ඛුසඞ්ඝෙ අනුත්තරෙ।
gae:පසන්නචිත්තො සුමනො, පානීඝටමපූරයිං॥
gax:52:“පබ්බතග්ගෙ දුමග්ගෙ වා, ආකාසෙ වාථ භූමියං।
gae:යදා පානීයමිච්ඡාමි, ඛිප්පං නිබ්බත්තතෙ මම॥
gax:53:“සතසහස්සිතො කප්පෙ, යං දානමදදිං තදා।
gae:දුග්ගතිං නාභිජානාමි, දකදානස්සිදං ඵලං॥
gax:54:“කිලෙසා <pb V=2.78/> ඣාපිතා මය්හං…පෙ॰… විහරාමි අනාසවො॥
gax:55:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:56:“පටිසම්භිදා <pb T=2.132/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා උදකදායකො ථෙරො ඉමා ගාථායො
bod:අභාසිත්ථාති।
cen:උදකදායකත්ථෙරස්සාපදානං සත්තමං।
sub:8:පුලිනථූපියත්ථෙරඅපදානං
gax:57:“හිමවන්තස්සාවිදූරෙ <pb M=2.79/>, යමකො නාම පබ්බතො।
gae:අස්සමො සුකතො මය්හං, පණ්ණසාලා සුමාපිතා॥
gax:58:“නාරදො නාම නාමෙන, ජටිලො උග්ගතාපනො।
gae:චතුද්දසසහස්සානි, සිස්සා පරිචරන්ති මං॥
gax:59:“පටිසල්ලීනකො සන්තො, එවං චින්තෙසහං තදා।
gae:‘සබ්බො ජනො මං පූජෙති, නාහං පූජෙමි කිඤ්චනං॥
gax:60:“‘න මෙ ඔවාදකො අත්ථි, වත්තා කොචි න විජ්ජති।
gae:අනාචරියුපජ්ඣායො, වනෙ වාසං උපෙමහං॥
gax:61:“‘උපාසමානො යමහං, ගරුචිත්තං උපට්ඨහෙ।
gae:සො මෙ ආචරියො නත්ථි, වනවාසො නිරත්ථකො॥
gax:62:“‘ආයාගං මෙ ගවෙසිස්සං, ගරුං භාවනියං තථා।
gae:සාවස්සයො වසිස්සාමි, න කොචි ගරහිස්සති’॥
gax:63:“උත්තානකූලා නදිකා, සුපතිත්ථා මනොරමා।
gae:සංසුද්ධපුලිනාකිණ්ණා, අවිදූරෙ මමස්සමං॥
gax:64:“නදිං <pb T=2.133/> අමරිකං නාම, උපගන්ත්වානහං තදා।
gae:සංවඩ්ඪයිත්වා පුලිනං, අකං පුලිනචෙතියං॥
gax:65:“යෙ <pb P=2.438/> තෙ අහෙසුං සම්බුද්ධා, භවන්තකරණා මුනී।
gae:තෙසං එතාදිසො ථූපො, තං නිමිත්තං කරොමහං॥
gax:66:“කරිත්වා <pb V=2.79/> පුලිනං <n>පුළිනෙ (සී॰ ස්යා॰ පී॰)</n> ථූපං, සොවණ්ණං මාපයිං අහං।
gae:සොණ්ණකිඞ්කණිපුප්ඵානි, සහස්සෙ තීණි පූජයිං॥
gax:67:“සායපාතං නමස්සාමි, වෙදජාතො කතඤ්ජලී।
gae:සම්මුඛා විය සම්බුද්ධං, වන්දිං පුලිනචෙතියං॥
gax:68:“යදා කිලෙසා ජායන්ති, විතක්කා ගෙහනිස්සිතා।
gae:සරාමි සුකතං ථූපං, පච්චවෙක්ඛාමි තාවදෙ॥
gax:69:“උපනිස්සාය විහරං, සත්ථවාහං විනායකං।
gae:කිලෙසෙ සංවසෙය්යාසි, න යුත්තං තව මාරිස॥
gax:70:“සහ <pb M=2.80/> ආවජ්ජිතෙ ථූපෙ, ගාරවං හොති මෙ තදා।
gae:කුවිතක්කෙ විනොදෙසිං, නාගො තුත්තට්ටිතො යථා॥
gax:71:“එවං විහරමානං මං, මච්චුරාජාභිමද්දථ।
gae:තත්ථ කාලඞ්කතො සන්තො, බ්රහ්මලොකමගච්ඡහං॥
gax:72:“යාවතායුං වසිත්වාන, තිදිවෙ <n>තිදසෙ (සී॰ පී॰)</n> උපපජ්ජහං।
gae:අසීතික්ඛත්තුං දෙවින්දො, දෙවරජ්ජමකාරයිං॥
gax:73:“සතානං තීණික්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:74:“සොණ්ණකිඞ්කණිපුප්ඵානං <pb T=2.134/> <n>තෙසං කිඞ්කණිපුප්ඵානං (සී॰)</n>, විපාකං අනුභොමහං।
gae:ධාතීසතසහස්සානි, පරිවාරෙන්ති මං <n>මෙ (ක॰)</n> භවෙ॥
gax:75:“ථූපස්ස පරිචිණ්ණත්තා, රජොජල්ලං න ලිම්පති।
gae:ගත්තෙ සෙදා න මුච්චන්ති, සුප්පභාසො භවාමහං॥
gax:76:“අහො මෙ සුකතො ථූපො, සුදිට්ඨාමරිකා නදී।
gae:ථූපං කත්වාන පුලිනං, පත්තොම්හි අචලං පදං॥
gax:77:“කුසලං කත්තුකාමෙන, ජන්තුනා සාරගාහිනා।
gae:නත්ථි ඛෙත්තං අඛෙත්තං වා, පටිපත්තීව සාධකා <n>සාරිකා (පී॰), සාරකා (ස්යා॰), සාරතා (ක॰)</n>॥
gax:78:“යථාපි බලවා පොසො, අණ්ණවං තරිතුස්සහෙ।
gae:පරිත්තං කට්ඨමාදාය, පක්ඛන්දෙය්ය මහාසරං॥
gax:79:“ඉමාහං කට්ඨං නිස්සාය, තරිස්සාමි මහොදධිං।
gae:උස්සාහෙන වීරියෙන, තරෙය්ය උදධිං නරො॥
gax:80:“තථෙව <pb V=2.80/> <pb P=2.439/> මෙ කතං කම්මං, පරිත්තං ථොකකඤ්ච යං।
gae:තං කම්මං උපනිස්සාය, සංසාරං සමතික්කමිං॥
gax:81:“පච්ඡිමෙ භවෙ සම්පත්තෙ, සුක්කමූලෙන චොදිතො।
gae:සාවත්ථියං පුරෙ ජාතො, මහාසාලෙ සුඅඩ්ඪකෙ॥
gax:82:“සද්ධා මාතා පිතා මය්හං, බුද්ධස්ස සරණං ගතා।
gae:උභො දිට්ඨපදා එතෙ, අනුවත්තන්ති සාසනං॥
gax:83:“බොධිපපටිකං <pb M=2.81/> ගය්හ, සොණ්ණථූපමකාරයුං।
gae:සායපාතං <n>සායං පාතං (ස්යා॰ ක॰)</n> නමස්සන්ති, සක්යපුත්තස්ස සම්මුඛා॥
gax:84:“උපොසථම්හි <pb T=2.135/> දිවසෙ, සොණ්ණථූපං විනීහරුං।
gae:බුද්ධස්ස වණ්ණං කිත්තෙන්තා, තියාමං වීතිනාමයුං॥
gax:85:“සහ දිස්වානහං <n>පසාදෙත්වානහං (ක॰)</n> ථූපං, සරිං පුලිනචෙතියං।
gae:එකාසනෙ නිසීදිත්වා, අරහත්තමපාපුණිං॥
cen:ද්වාවීසතිමං භාණවාරං।
gax:86:“ගවෙසමානො තං වීරං, ධම්මසෙනාපතිද්දසං।
gae:අගාරා නික්ඛමිත්වාන, පබ්බජිං තස්ස සන්තිකෙ॥
gax:87:“ජාතියා සත්තවස්සෙන, අරහත්තමපාපුණිං।
gae:උපසම්පාදයී බුද්ධො, ගුණමඤ්ඤාය චක්ඛුමා॥
gax:88:“දාරකෙනෙව සන්තෙන, කිරියං නිට්ඨිතං මයා।
gae:කතං මෙ කරණීයජ්ජ, සක්යපුත්තස්ස සාසනෙ॥
gax:89:“සබ්බවෙරභයාතීතො, සබ්බසඞ්ගාතිගො <n>සබ්බසඞ්කාතිතො (ක॰)</n> ඉසි।
gae:සාවකො තෙ මහාවීර, සොණ්ණථූපස්සිදං ඵලං॥
gax:90:“කිලෙසා ඣාපිතා මය්හං…පෙ॰… විහරාමි අනාසවො॥
gax:91:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:92:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.136/> සුදං ආයස්මා පුලිනථූපියො ථෙරො ඉමා ගාථායො
bod:අභාසිත්ථාති।
cen:පුලිනථූපියත්ථෙරස්සාපදානං අට්ඨමං।
sub:9:නළකුටිදායකත්ථෙරඅපදානං
gax:93:“හිමවන්තස්සාවිදූරෙ <pb V=2.81/> <pb P=2.440/>, හාරිතො නාම පබ්බතො।
gae:සයම්භූ නාරදො නාම, රුක්ඛමූලෙ වසී තදා॥
gax:94:“නළාගාරං <pb M=2.82/> කරිත්වාන, තිණෙන ඡාදයිං අහං।
gae:චඞ්කමං සොධයිත්වාන, සයම්භුස්ස අදාසහං॥
gax:95:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:96:“තත්ථ මෙ සුකතං බ්යම්හං, නළකුටිකනිම්මිතං।
gae:සට්ඨියොජනමුබ්බෙධං, තිංසයොජනවිත්ථතං॥
gax:97:“චතුද්දසෙසු කප්පෙසු, දෙවලොකෙ රමිං අහං।
gae:එකසත්තතික්ඛත්තුඤ්ච, දෙවරජ්ජමකාරයිං॥
gax:98:“චතුතිංසතික්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:99:“ධම්මපාසාදමාරුය්හ, සබ්බාකාරවරූපමං।
gae:යදිච්ඡකාහං විහරෙ, සක්යපුත්තස්ස සාසනෙ॥
gax:100:“එකතිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, නළකුටියිදං ඵලං॥
gax:101:“කිලෙසා <pb T=2.137/> ඣාපිතා මය්හං…පෙ॰… විහරාමි අනාසවො॥
gax:102:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:103:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා නළකුටිදායකො ථෙරො ඉමා ගාථායො
bod:අභාසිත්ථාති।
cen:නළකුටිදායකත්ථෙරස්සාපදානං නවමං।
sub:10:පියාලඵලදායකත්ථෙරඅපදානං
gax:104:“මිගලුද්දො <pb V=2.82/> පුරෙ ආසිං, විපිනෙ විචරං තදා।
gae:අද්දසං විරජං බුද්ධං, සබ්බධම්මාන පාරගුං॥
gax:105:“පියාලඵලමාදාය, බුද්ධසෙට්ඨස්සදාසහං।
gae:පුඤ්ඤක්ඛෙත්තස්ස වීරස්ස, පසන්නො සෙහි පාණිභි॥
gax:106:“එකතිංසෙ <pb M=2.83/> ඉතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:107:“කිලෙසා <pb P=2.441/> ඣාපිතා මය්හං…පෙ॰… විහරාමි අනාසවො॥
gax:108:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:109:“පටිසම්භිදා <pb T=2.138/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පියාලඵලදායකො ථෙරො ඉමා
bod:ගාථායො අභාසිත්ථාති।
cen:පියාලඵලදායකත්ථෙරස්සාපදානං දසමං।
cen:කිඞ්කණිපුප්ඵවග්ගො පඤ්ඤාසමො।
bod:තස්සුද්දානං –
gax:කිඞ්කණී පංසුකූලඤ්ච, කොරණ්ඩමථ කිංසුකං।
gae:උපඩ්ඪදුස්සී ඝතදො, උදකං ථූපකාරකො॥
gax:නළකාරී ච නවමො, පියාලඵලදායකො।
gae:සතමෙකඤ්ච ගාථානං, නවකඤ්ච තදුත්තරි॥
bod:අථ වග්ගුද්දානං –
gax:මෙත්තෙය්යවග්ගො භද්දාලි, සකිංසම්මජ්ජකොපි ච।
gae:එකවිහාරී විභීතකී, ජගතී සාලපුප්ඵියො॥
gax:නළාගාරං පංසුකූලං, කිඞ්කණිපුප්ඵියො තථා।
gae:අසීති ද්වෙ ච ගාථායො, චතුද්දසසතානි ච॥
cen:මෙත්තෙය්යවග්ගදසකං।
cen:පඤ්චමසතකං සමත්තං।
