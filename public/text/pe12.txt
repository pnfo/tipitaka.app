cha:වෙතුල්ලවාදස්ස පඨමනිග්ගහො
bod:<b>වොහාරකතිස්ස</b>රඤ්ඤො කාලෙ (758-780-බු-ව) අභයගිරිවාසිනො ධම්මරුචිනිකායිකා පුබ්බෙ වුත්තප්පකාරෙන සාසනවිනාසනත්ථාය භික්ඛුවෙසධාරීහි වෙතුල්ලවාදිබ්රාහ්මණෙහි රචිතං වෙතුල්ලපිටකං සම්පටිග්ගහෙත්වා “ඉදං බුද්ධභාසිත”න්ති දස්සෙන්ති। තං මහාවිහාරවාසිනො ථෙරවාදිකා ධම්මවිනයෙන සංසන්දෙත්වා අධම්මවාදොති පටික්ඛිපිංසු। තං සුත්වා රාජා සබ්බසත්ථපාරගුං <b>කපිලං</b> නාම අමච්චං පෙසෙත්වා විනිච්ඡයං කාරාපෙත්වා අබුද්ධභාසිතභාවං ඤත්වා සබ්බං වෙතුල්ලපොත්ථකං ඣාපෙත්වා තල්ලද්ධිකෙ ච පාපභික්ඛූ නිග්ගහෙත්වා බුද්ධසාසනං ජොතෙසි <n>නිකායසඞ්ගහෙ 12-පිට්ඨෙ</n>। වුත්තඤ්හෙතං මහාවංසෙ –
gax:36-41:“වෙතුල්ලවාදං මද්දිත්වා, කාරෙත්වා පාපනිග්ගහං।
gae:කපිලෙන අමච්චෙන, සාසනං ජොතයී ච සො”ති॥
