cha:(7) 2:සුඛවග්ගවණ්ණනා
bod:65:දුතියස්ස <pb V=2.52/> පඨමෙ <b>ගිහිසුඛ</b>න්ති ගිහීනං සබ්බකාමනිප්ඵත්තිමූලකං සුඛං। <b>පබ්බජිතසුඛ</b>න්ති පබ්බජිතානං පබ්බජ්ජාමූලකං සුඛං।
bod:66:දුතියෙ <b>කාමසුඛ</b>න්ති කාමෙ ආරබ්භ උප්පජ්ජනකසුඛං। <b>නෙක්ඛම්මසුඛ</b>න්ති නෙක්ඛම්මං වුච්චති පබ්බජ්ජා, තං ආරබ්භ උප්පජ්ජනකසුඛං।
bod:67:තතියෙ <pb P=2.153/> <b>උපධිසුඛ</b>න්ති තෙභූමකසුඛං। <b>නිරුපධිසුඛ</b>න්ති ලොකුත්තරසුඛං।
bod:68:චතුත්ථෙ <b>සාසවසුඛ</b>න්ති ආසවානං පච්චයභූතං වට්ටසුඛං। <b>අනාසවසුඛ</b>න්ති තෙසං අපච්චයභූතං විවට්ටසුඛං।
bod:69:පඤ්චමෙ <b>සාමිස</b>න්ති සංකිලෙසං වට්ටගාමිසුඛං। <b>නිරාමිස</b>න්ති නික්කිලෙසං විවට්ටගාමිසුඛං।
bod:70:ඡට්ඨෙ <b>අරියසුඛ</b>න්ති අපුථුජ්ජනසුඛං। <b>අනරියසුඛ</b>න්ති පුථුජ්ජනසුඛං।
bod:71:සත්තමෙ <b>කායික</b>න්ති කායවිඤ්ඤාණසහජාතං। <b>චෙතසික</b>න්ති මනොද්වාරිකසුඛං। තං ලොකියලොකුත්තරමිස්සකං කථිතං।
bod:72:අට්ඨමෙ <b>සප්පීතික</b>න්ති පඨමදුතියජ්ඣානසුඛං। <b>නිප්පීතික</b>න්ති තතියචතුත්ථජ්ඣානසුඛං। තත්ථ ලොකියසප්පීතිකතො ලොකියනිප්පීතිකං, ලොකුත්තරසප්පීතිකතො ච ලොකුත්තරනිප්පීතිකං අග්ගන්ති එවං භුම්මන්තරං අභින්දිත්වා අග්ගභාවො වෙදිතබ්බො।
bod:73:නවමෙ <pb M=2.54/> <b>සාතසුඛ</b>න්ති තීසු ඣානෙසු සුඛං। <b>උපෙක්ඛාසුඛ</b>න්ති චතුත්ථජ්ඣානසුඛං।
bod:74:දසමෙ <pb V=2.53/> <b>සමාධිසුඛ</b>න්ති අප්පනං වා උපචාරං වා පත්තසුඛං। <b>අසමාධිසුඛ</b>න්ති තදුභයං අප්පත්තසුඛං।
bod:75:එකාදසමෙ <b>සප්පීතිකාරම්මණ</b>න්ති සප්පීතිකං ඣානද්වයං පච්චවෙක්ඛන්තස්ස උප්පන්නසුඛං। <b>නිප්පීතිකාරම්මණෙ</b>පි එසෙව නයො। ද්වාදසමෙපි ඉමිනාව උපායෙන අත්ථො වෙදිතබ්බො।
bod:77:තෙරසමෙ <b>රූපාරම්මණ</b>න්ති රූපාවචරචතුත්ථජ්ඣානාරම්මණං, යංකිඤ්චි රූපං ආරබ්භ උප්පජ්ජනකං වා। <b>අරූපාරම්මණ</b>න්ති අරූපාවචරජ්ඣානාරම්මණං, යංකිඤ්චි අරූපං ආරබ්භ උප්පජ්ජනකං වාති।
cen:සුඛවග්ගො දුතියො।
