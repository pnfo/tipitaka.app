cha:7:සත්තකනිපාතො
sub:1:උත්තරාථෙරීගාථා
gax:175:“‘මුසලානි <pb M=.399/> ගහෙත්වාන, ධඤ්ඤං කොට්ටෙන්ති මාණවා।
gae:පුත්තදාරානි පොසෙන්තා, ධනං වින්දන්ති මාණවා॥
gax:176:“‘ඝටෙථ <pb V=.325/> බුද්ධසාසනෙ, යං කත්වා නානුතප්පති।
gae:ඛිප්පං පාදානි ධොවිත්වා, එකමන්තං නිසීදථ॥
gax:177:“‘චිත්තං උපට්ඨපෙත්වාන, එකග්ගං සුසමාහිතං।
gae:පච්චවෙක්ඛථ සඞ්ඛාරෙ, පරතො නො ච අත්තතො’॥
gax:178:“තස්සාහං වචනං සුත්වා, පටාචාරානුසාසනිං।
gae:පාදෙ පක්ඛාලයිත්වාන, එකමන්තෙ උපාවිසිං॥
gax:179:“රත්තියා <pb T=.466/> පුරිමෙ යාමෙ, පුබ්බජාතිමනුස්සරිං।
gae:රත්තියා මජ්ඣිමෙ යාමෙ, දිබ්බචක්ඛුං විසොධයිං॥
gax:180:“රත්තියා පච්ඡිමෙ යාමෙ, තමොක්ඛන්ධං පදාලයිං।
gae:තෙවිජ්ජා අථ වුට්ඨාසිං, කතා තෙ අනුසාසනී॥
gax:181:“සක්කංව දෙවා තිදසා, සඞ්ගාමෙ අපරාජිතං।
gae:පුරක්ඛත්වා විහස්සාමි, තෙවිජ්ජාම්හි අනාසවා”॥
cen:… උත්තරා ථෙරී…।
sub:2:චාලාථෙරීගාථා
gax:182:“සතිං <pb P=.141/> උපට්ඨපෙත්වාන, භික්ඛුනී භාවිතින්ද්රියා।
gae:පටිවිජ්ඣි පදං සන්තං, සඞ්ඛාරූපසමං සුඛං”॥
gax:183:“කං නු උද්දිස්ස මුණ්ඩාසි, සමණී විය දිස්සසි।
gae:න ච රොචෙසි පාසණ්ඩෙ, කිමිදං චරසි මොමුහා”॥
gax:184:“ඉතො බහිද්ධා පාසණ්ඩා, දිට්ඨියො උපනිස්සිතා।
gae:න තෙ ධම්මං විජානන්ති, න තෙ ධම්මස්ස කොවිදා॥
gax:185:“අත්ථි සක්යකුලෙ ජාතො, බුද්ධො අප්පටිපුග්ගලො।
gae:සො මෙ ධම්මමදෙසෙසි, දිට්ඨීනං සමතික්කමං॥
gax:186:“දුක්ඛං <pb M=.400/> දුක්ඛසමුප්පාදං, දුක්ඛස්ස ච අතික්කමං।
gae:අරියං චට්ඨඞ්ගිකං මග්ගං, දුක්ඛූපසමගාමිනං॥
gax:187:“තස්සාහං වචනං සුත්වා, විහරිං සාසනෙ රතා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:188:“සබ්බත්ථ <pb T=.467/> <pb V=.326/> විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තක”॥
cen:… චාලා ථෙරී…।
sub:3:උපචාලාථෙරීගාථා
gax:189:“සතිමතී චක්ඛුමතී, භික්ඛුනී භාවිතින්ද්රියා।
gae:පටිවිජ්ඣිං පදං සන්තං, අකාපුරිසසෙවිතං”॥
gax:190:“කිං නු ජාතිං න රොචෙසි, ජාතො කාමානි භුඤ්ජති।
gae:භුඤ්ජාහි කාමරතියො, මාහු පච්ඡානුතාපිනී”॥
gax:191:“ජාතස්ස මරණං හොති, හත්ථපාදාන ඡෙදනං।
gae:වධබන්ධපරික්ලෙසං, ජාතො දුක්ඛං නිගච්ඡති॥
gax:192:“අත්ථි සක්යකුලෙ ජාතො, සම්බුද්ධො අපරාජිතො।
gae:සො මෙ ධම්මමදෙසෙසි, ජාතියා සමතික්කමං॥
gax:193:“දුක්ඛං දුක්ඛසමුප්පාදං, දුක්ඛස්ස ච අතික්කමං।
gae:අරියං චට්ඨඞ්ගිකං මග්ගං, දුක්ඛූපසමගාමිනං॥
gax:194:“තස්සාහං වචනං සුත්වා, විහරිං සාසනෙ රතා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:195:“සබ්බත්ථ <pb P=.142/> විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තක”॥
cen:… උපචාලා ථෙරී…।
cen:සත්තකනිපාතො නිට්ඨිතො।
