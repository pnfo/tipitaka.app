cen:॥නමො තස්ස භගවතො අරහතො සම්මාසම්බුද්ධස්ස॥
cha:අභිධානප්පදීපිකා
sub:බුද්ධප්පණාමො
gax:1:තථාගතො <pb M=.1/> යො කරුණාකරො කරො,
gax:පයාත’මොසජ්ජ සුඛප්පදං පදං।
gax:අකා පරත්ථං කලිසම්භවෙ භවෙ,
gae:නමාමි තං කෙවලදුක්කරං කරං॥
sub:ධම්මප්පණාමො
gax:2:අපූජයුං යං මුනිකුඤ්ජරා ජරා,
gax:රුජාදිමුත්තා යහිමුත්තරෙ තරෙ।
gax:ඨිතා තිවට්ටම්බුනිධිං නරානරා,
gae:තරිංසු තං ධම්මමඝප්පහං පහං॥
sub:සඞ්ඝප්පණාමො
gax:3:ගතං මුනින්දො’රසසූනුතං නුතං,
gax:සුපුඤ්ඤඛෙත්තං භුවනෙ සුතං සුතං।
gax:ගණම්පි පාණීකතසංවරං වරං,
gae:සදා ගුණොඝෙන නිරන්තර’න්තරං॥
sub:පටිඤ්ඤා
gax:4:නාමලිඞ්ගෙසු කොසල්ල, මත්ථනිච්ඡයකාරණං।
gae:යතො මහබ්බලං බුද්ධ, වචනෙ පාටවත්ථිනං॥
gax:5:නාමලිඞ්ගාන්ය’තො <pb M=.2/> බුද්ධ, භාසිතස්සා’රහාන්ය’හං।
gae:දස්සයන්තො පකාසෙස්ස, <b>මභිධානප්පදීපිකං॥</b>
sub:පරිභාසා
gax:6:භිය්යො <b>රූපන්තරා සාහ, චරියෙන</b> ච කත්ථචි।
gae:ක්වචා’ <b>හච්චවිධානෙන</b> ඤෙය්යං ථීපුන්නපුංසකං॥
gax:7:අභින්නලිඞ්ගානංයෙව, ද්වන්දො ච, ලිඞ්ගවාචකා।
gae:ගාථාපාදන්තමජ්ඣට්ඨා, පුබ්බං යන්ත්යපරෙ පරං॥
gax:8:පුමිත්ථියං පදං <b>ද්වීසු,</b> සබ්බලිඞ්ගෙ ච <b>තීස්වි</b>ති।
gae:අභිධානන්තරාරම්භෙ, ඤෙය්යං <b>ත්ව’</b>න්ත <b>මථා</b>දි ච॥
gax:9:භිය්යො පයොග මාගම්ම, සොගතෙ <b>ආගමෙ</b> ක්වචි।
gae:<b>නිඝණ්ඩු</b> යුත්ති ඤ්චානීය, නාමලිඞ්ගං කථීයතීති॥
