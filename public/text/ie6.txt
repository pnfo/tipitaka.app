cha:(7) 2:සඤ්ඤාවග්ගො
sub:1-2:සඤ්ඤාසුත්තද්වයවණ්ණනා
bod:61-62:දුතියස්ස පඨමෙ <b>මහප්ඵලා</b>ති විපාකඵලෙන මහප්ඵලා। විපාකානිසංසෙනෙව <b>මහානිසංසා। අමතොගධා</b>ති නිබ්බානපතිට්ඨා। <b>සබ්බලොකෙ</b> <pb P=3.263/> <b>අනභිරතිසඤ්ඤා</b>ති සබ්බස්මිං තෙධාතුසන්නිවෙසෙ ලොකෙ උක්කණ්ඨිතස්ස උප්පජ්ජනකසඤ්ඤා। දුතියං උත්තානත්ථමෙව।
sub:3-4:වඩ්ඪසුත්තද්වයවණ්ණනා
bod:63-64:තතියෙ <pb V=3.31/> <b>වරාදායී</b>ති උත්තමස්ස වරස්ස ආදායකො। සෙසමෙත්ථ චතුත්ථෙ ච උත්තානත්ථමෙවාති।
sub:5:සාකච්ඡසුත්තවණ්ණනා
bod:65:පඤ්චමෙ <b>අලංසාකච්ඡො</b>ති සාකච්ඡාය යුත්තො। <b>ආගතං පඤ්හ</b>න්ති පුච්ඡිතං පඤ්හං। <b>බ්යාකත්තා හොතී</b>ති විස්සජ්ජිතා හොති।
sub:6:සාජීවසුත්තවණ්ණනා
bod:66:ඡට්ඨෙ <pb M=3.31/> <b>අලංසාජීවො</b>ති සාජීවාය යුත්තො। <b>සාජීවො</b>ති පඤ්හපුච්ඡනඤ්චෙව පඤ්හවිස්සජ්ජනඤ්ච। සබ්බෙපි හි සබ්රහ්මචාරිනො පඤ්හං උපජීවන්ති, තෙනෙතං පඤ්හපුච්ඡනවිස්සජ්ජනං සමානාජීවතාය සාජීවොති වුත්තං। <b>කතං පඤ්හ</b>න්ති අභිසඞ්ඛතං පඤ්හං।
sub:7-10:පඨමඉද්ධිපාදසුත්තාදිවණ්ණනා
bod:67-70:සත්තමෙ <b>උස්සොළ්හී</b>ති අධිමත්තවීරියං। අට්ඨමෙ අත්තනො බොධිමණ්ඩෙ පටිවිද්ධෙ ආගමනඉද්ධිපාදෙ කථෙත්වා උපරි අත්තනොව ඡ අභිඤ්ඤා කථෙසීති। නවමදසමෙසු විපස්සනා කථිතා। සෙසං සබ්බත්ථ උත්තානමෙවාති।
cen:සඤ්ඤාවග්ගො දුතියො।
