cha:13:තෙරසමො පරිච්ඡෙදො
sub:කාරකපටිවෙධවණ්ණනා
bod:<b>වෙදකස්සා</b>ති <pb V=1.93/> සුඛදුක්ඛවෙදකස්ස। <b>තදායත්තවුත්තීන</b>න්ති තෙසං ආයත්තා පටිබද්ධා යෙසං විපාකානං තෙ තදායත්තවුත්තිනො, තෙසං। <b>අත්ර</b> ඉමස්මිං ඨානෙ ආචරියෙන පරිහාරො වුච්චතෙ। <b>කුතොයං තව තත්ථානුරොධො</b>ති තත්ථ තස්මිං අඤ්ඤස්ස අත්තකාරකස්ස අභාවෙපි සත්තුසඞ්ඛාතස්ස අත්තනො භාවෙපි අයං තව අනුරොධො අනුනයො කුතො කෙන කාරණෙන <b>ඉධ</b> ඉමස්මිං අසති කත්තරි කුසලාදීනං අත්ථිභාවෙ කම්මවිරොධො කුතො කෙන කාරණෙන। <b>අථාපී</b>ති අපරො නයොපි। <b>කිඤ්චෙත්ථා</b>ති <b>එත්ථ</b> එතිස්සං චොදනායං <b>කිඤ්චි</b> වත්තබ්බං අත්ථි, අවසිට්ඨං තාව බ්රූහි, අපරිසමත්තා තෙ චොදනා। <b>තස්සා</b>ති අත්තනො। <b>කාරකවෙදකත්තාභාවො</b>ති කාරකවෙදකත්තස්ස අභාවො සියා।
bod:<b>අථ න භවතී</b>ති අත්තනො අනාසෙ චෙතනාපි අනාසො යදි න භවති। <b>පටිඤ්ඤා හීනා</b>ති “චෙතනාය අනඤ්ඤො අත්තා”ති පටිඤ්ඤා හීනා। <b>වුත්තප්පකාරතො</b>ති “අත්තනො අනාසෙ චෙතනාය නාසො න භවති”ඉති වුත්තප්පකාරතො <pb M=.114/>। <b>විපරීත</b>න්ති “අත්තනො අනාසෙ චෙතනාය අනාසො”ඉති විපරීතග්ගහණං සියා। <b>අත්තා නස්සතු, චෙතනා තිට්ඨතු, අථ පන එවං න භවතී</b>ති අත්තා නස්සතු, චෙතනා තිට්ඨතු, එවං ගහණං පන න භවති। අනඤ්ඤත්තපක්ඛං <b>පරිච්චජ</b> පරිච්චජාහි “චෙතනාය අනඤ්ඤො අත්තා”ති। පටිඤ්ඤා හීනා යස්ස සො <b>පටිඤ්ඤාහීනො</b>।
bod:<b>උභින්නං</b> චෙතනත්තානං <b>එකදෙසතා</b> එකදෙසභාවො නත්ථි। <b>එවඤ්ච සතී</b>ති එවං උභින්නං එකදෙසස්ස අභාවෙ සති කො දොසො ඉති ත්වං චෙ වදෙය්යාසි। <b>යං පන තයා වුත්තං යථා රූපරසගන්ධාදීනං එකදෙසෙ වත්තමානානම්පි ලක්ඛණතො අඤ්ඤත්ත</b>න්ති යං වචනං පන තයා වුත්තං, <b>තං</b> වචනං <b>අයුත්තං,</b> නානුරූපන්ති අත්ථො। <b>තව පටිඤ්ඤා හීනා</b>ති “එකදෙසෙ වත්තමානානං චෙතනත්තානං ලක්ඛණතො අඤ්ඤත්ත”න්ති පටිඤ්ඤා හීනා।
bod:<b>එවඤ්ච සතී</b>ති එතං චෙතනාය අඤ්ඤභාවෙ සති කො දොසො ඉති චෙ භවං වදෙය්ය। <b>“අචෙතනො</b> <pb V=1.94/> <b>අත්තා”</b>ති වචනං, <b>පුබ්බෙ වුත්තදොසතො</b>ති “පාකාරතරුපාසාණතිණසදිසො සියා”ති පුබ්බෙ වුත්තදොසතො।
bod:780:<b>අත්ථි සත්තොපපාතිකො</b>ති ඔපපාතිකා සත්තා අත්ථි।
bod:781:<b>භාරාදාන</b>න්ති භාරග්ගහණං। <b>භාරනික්ඛෙපන</b>න්ති භාරොරොපනං।
bod:783:එකස්ස පුග්ගලස්ස <b>අට්ඨිසඤ්චයො</b> අට්ඨිසමූහො එකෙන කප්පෙන පබ්බතසමො රාසි සියා।
bod:785:භො <b>මාර</b>, ත්වං සත්තො ඉති පච්චෙසි, කං සද්දහසි, “සත්තො”ති ගහණං <b>තෙ</b> තව දිට්ඨිගතං, සුද්ධසඞ්ඛාරපුඤ්ජො අයං, <b>ඉධ</b> ලොකෙ සත්තො න උපලබ්භති।
bod:787:<b>යො</b> <pb M=.115/> භික්ඛු ඉමං ගන්ථං අච්චන්තං සතතම්පි චින්තෙති, <b>තස්ස</b> භික්ඛුනො පරමා පඤ්ඤා <b>වෙපුලං</b> විපුලභාවං ගච්ඡති।
bod:788:යො භික්ඛු <b>ඉමං</b> අභිධම්මාවතාරං <b>අතිමතිකරං</b> උත්තමං අභිඤ්ඤාණකරං <b>විමතිවිනාසකරං</b> කඞ්ඛච්ඡෙදකරං <b>පියක්කරං</b> පෙමකරං සදා පඨති, සුණාති, තස්ස භික්ඛුනො මති <b>ඉධ</b> සාසනෙ ඨිතෙ <b>විකසති</b> පටිඵුල්ලති।
cen:ඉති අභිධම්මාවතාරටීකාය
cen:කාරකපටිවෙධවණ්ණනා නිට්ඨිතා।
cen:තෙරසමො පරිච්ඡෙදො।
