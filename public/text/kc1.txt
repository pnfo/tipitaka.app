cha:2:උදුම්බරිකසුත්තවණ්ණනා
sub:නිග්රොධපරිබ්බාජකවත්ථුවණ්ණනා
bod:49:<b>උදුම්බරිකායා</b>ති <pb M=3.14/> <pb V=3.13/> <pb P=3.17/> සම්බන්ධෙ සාමිවචනන්ති ආහ <b>“උදුම්බරිකාය දෙවියා සන්තකෙ පරිබ්බාජකාරාමෙ”</b>ති। “උදුම්බරිකාය”න්ති වා පාඨො, තථා සති අධිකරණෙ එතං භුම්මං। අයඤ්හෙත්ථ අත්ථො උදුම්බරිකාය රඤ්ඤො දෙවියා නිබ්බත්තිතො ආරාමො උදුම්බරිකා, තස්සං උදුම්බරිකායං। තෙනාහ <b>“උදුම්බරිකාය දෙවියා සන්තකෙ”</b>ති। තාය හි නිබ්බත්තිතො තස්සා සන්තකො। වරණාදිපාඨවසෙන චෙත්ථ නිබ්බත්තත්ථබොධකස්ස සද්දස්ස අදස්සනං। <b>සන්ධානො</b>ති භින්නානම්පි තෙසං සන්ධාපනෙන “සන්ධානො”ති එවං ලද්ධනාමො। <b>සංවණ්ණිතො</b>ති පසංසිතො। <b>ඉරියතී</b>ති පවත්තති। <b>අරියෙන ඤාණෙනා</b>ති කිලෙසෙහි ආරකත්තා අරියෙන ලොකුත්තරෙන ඤාණෙන। <b>අරියාය විමුත්තියා</b>ති සුවිසුද්ධාය ලොකුත්තරඵලවිමුත්තියා।
bod:<b>දිවා</b>-සද්දො දින-සද්දො විය දිවසපරියායො, තස්ස විසෙසනභාවෙන වුච්චමානො දිවා-සද්දො සවිසෙසං දිවසභාගං දීපෙතීති ආහ <b>“දිවසස්ස දිවා”</b>තිආදි। යස්මා සමාපන්නස්ස චිත්තං නානාරම්මණතො පටිසංහතං හොති, ඣානසමඞ්ගී ච පවිවෙකූපගමනෙන සඞ්ගණිකාභාවතො එකාකියාය නිලීනො විය හොති, තස්මා වුත්තං <b>“තතො තතො…පෙ॰… ගතො”</b>ති। මනො භවන්ති මනසො විවට්ටනිස්සිතං වඩ්ඪිං ආවහන්තීති <b>මනොභාවනියා</b>ති ආහ <b>“මනවඩ්ඪකාන”</b>න්තිආදි। <b>උන්නමති</b> න සඞ්කුචති, අලීනඤ්ච හොතීති අත්ථො।
bod:51:<b>යාවතා</b>ති <pb P=3.18/> යාවන්තොති අයමෙත්ථ අත්ථොති ආහ <b>“යත්තකා”</b>ති। <b>තෙස</b>න්ති නිද්ධාරණෙ සාමිවචනං। නිද්ධාරණඤ්ච කෙනචි විසෙසෙන ඉච්ඡිතබ්බං। යෙහි ච ගුණවිසෙසෙහි සමන්නාගතා භගවතො සාවකා උපාසකා රාජගහෙ පටිවසන්ති, අයඤ්ච තෙහි සමන්නාගතොති ඉමං විසෙසං දීපෙතුං <b>“තෙසං අබ්භන්තරො”</b>ති වුත්තං। තෙනාහ <b>“භගවතො කිරා”</b>තිආදි।
bod:52:<b>තෙස</b>න්ති <pb V=3.14/> පරිබ්බාජකානං। <b>කථායා</b>ති තිරච්ඡානකථාය। <b>දස්සනෙනා</b>ති දිට්ඨිදස්සනෙන। <b>ආකප්පෙනා</b>ති වෙසෙන। <b>කුත්තෙනා</b>ති කිරියාය। <b>ආචාරෙනා</b>ති අඤ්ඤමඤ්ඤස්මිං ආචරිතබ්බආචාරෙන। <b>විහාරෙනා</b>ති රත්තින්දිවං <pb M=3.15/> විහරිතබ්බවිහරණෙන। <b>ඉරියාපථෙනා</b>ති ඨානාදිඉරියාපථෙන। අඤ්ඤාකාරතාය අඤ්ඤතිත්ථෙ නියුත්තාති <b>අඤ්ඤතිත්ථියා। සඞ්ගන්ත්වා</b> සමාගන්ත්වා <b>රාසී හුත්වා</b> පරෙහි <b>නිසින්නට්ඨානෙ।</b> අරඤ්ඤානි ච තානි වනපත්ථානි චාති <b>අරඤ්ඤවනපත්ථානි।</b> තත්ථ යං අරඤ්ඤකඞ්ගනිප්ඵාදකං ආරඤ්ඤකානං, තං “අරඤ්ඤ”න්ති වෙදිතබ්බං। <b>වනපත්ථ</b>න්ති ගාමන්තං අතික්කමිත්වා මනුස්සානං අනුපචාරට්ඨානං, යත්ථ න කසීයති න වප්පීයති। වුත්තඤ්හෙතං “වනපත්ථන්ති දූරානමෙතං සෙනාසනානං අධිවචන”න්ති “වනපත්ථන්ති වනසණ්ඩානමෙතං සෙනාසනානං, වනපත්ථන්ති භීසනකානමෙතං, වනපත්ථන්ති සලොමහංසානමෙතං, වනපත්ථන්ති පරියන්තානමෙතං වනපත්ථන්ති න මනුස්සූපචාරානමෙතං සෙනාසනානං අධිවචන”න්ති (විභ॰ 531)। තෙන වුත්තං <b>“ගාමූපචාරතො මුත්තානී”</b>තිආදි। <b>පන්තානී</b>ති පරියන්තානි අතිදූරානි। තෙනාහ <b>“දූරතරානී”</b>තිආදි। <b>විහාරූපචාරෙනා</b>ති විහාරස්ස උපචාරප්පදෙසෙන। <b>අද්ධිකජනස්සා</b>ති <pb P=3.19/> මග්ගගාමිනො ජනස්ස। <b>මන්දසද්දානී</b>ති උච්චාසද්දමහාසද්දාභාවතො තනුසද්දානි। මනුස්සෙහි සමාගම්ම එකජ්ඣං පවත්තිතසද්දො <b>නිග්ඝොසො,</b> තස්ස යස්මා අත්ථො දුබ්බිභාවිතො හොති, තස්මා වුත්තං <b>“අවිභාවිතත්ථෙන නිග්ඝොසෙනා”</b>ති। <b>විගතවාතානී</b>ති විගතසද්දානි। <b>“රහස්ස කරණස්ස යුත්තානී”</b>ති ඉමිනාපි තෙසං ඨානානං අරඤ්ඤලක්ඛණයුත්තතං, ජනවිවිත්තතං, වනවිවිත්තමෙව ච විභාවෙති, තථා <b>“එකීභාවස්ස අනුරූපානී”</b>ති ඉමිනා।
bod:53:<b>කෙනා</b>ති හෙතුම්හි, සහයොගෙ ච කරණවචනන්ති ආහ <b>“කෙන කාරණෙන කෙන පුග්ගලෙන සද්ධි”</b>න්ති। එකොපි හි විභත්තිනිද්දෙසො අනෙකත්ථවිභාවනො හොති, තථා තද්ධිතත්ථපදසමාහාරෙති।
bod:<b>සංසන්දන</b>න්ති ආලාපසල්ලාපවසෙන කථාසංසන්දනං। <b>ඤාණබ්යත්තභාව</b>න්ති බ්යත්තඤාණභාවං, සො පන පරස්ස වචනෙ උත්තරදානවසෙන, පරෙන වා වුත්තඋත්තරෙ පච්චුත්තරදානවසෙන සියාති ආහ <b>“උත්තරපච්චුත්තරනයෙනා”</b>ති। යො හි පරස්ස වචනං තිපුක්ඛලෙන නයෙන රූපෙති, තථා පරස්ස රූපනවචනං ජාතිභාවං ආපාදෙති, තස්ස තාදිසං වචනසභාවං ඤාණවෙය්යත්තියං විභාවෙති පාකටං කරොතීති। <b>සුඤ්ඤාගාරෙසු නට්ඨා</b>ති සුඤ්ඤාගාරෙසු නිවාසෙසු නට්ඨා විනට්ඨා <pb M=3.16/> අභාවං ගතා। <b>නාස්ස පඤ්ඤා නස්සෙය්ය</b> තෙහි තෙහි කතපුච්ඡනපටිපුච්ඡනනිමිත්තං නානාපටිභානුප්පත්තියා <pb P=3.20/> විසාරමාපන්නං පුච්ඡිතං පඤ්හං විස්සජ්ජෙතුං අසමත්ථතාය। <b>ඔරොධෙය්යාමා</b>ති නිරුස්සාහං විය කරොන්තා අවරොධෙය්යාම, තං පරස්ස ඔරොධනං වාදජාලෙන විනන්ධනං විය හොතීති ආහ <b>“විනන්ධෙය්යාමා”</b>ති <pb V=3.15/>। තදත්ථං තෙන තුච්ඡකුම්භිනිදස්සනං කතං, තං බ්යතිරෙකමුඛෙන දස්සෙතුං <b>“පූරිතඝටො හී”</b>තිආදි වුත්තං।
bod:<b>බලං දීපෙන්තො</b>ති අභූතමෙව අත්තනො ඤාණබලං පකාසෙන්තො। <b>අසම්භින්න</b>න්ති ජාතිසම්භෙදාභාවෙන අසම්භින්නං। අඤ්ඤජාතිසම්භෙදෙ සති අස්සතරස්ස අස්සස්ස ජාතභාවො විය සීහස්සපි සීහථාමාභාවො සියාති ආහ <b>“අසම්භින්නකෙසරසීහ”</b>න්ති। <b>ඨානසො වා</b>ති තඞ්ඛණෙ එව।
bod:54:“සුමාගධා නාම නදී”ති කෙචි, තං මිච්ඡාති දස්සෙන්තො “සුමාගධා නාම පොක්ඛරණී”ති වත්වා තස්සා පොක්ඛරණිභාවස්ස සුත්තන්තරෙ ආගතතං දස්සෙතුං <b>“යස්සා තීරෙ”</b>තිආදි වුත්තං। මොරානං නිවාපො එත්ථාති <b>මොරනිවාපො। </b> බ්යධිකරණානම්පි හි පදානං බාහිරත්ථසමාසො හොතියෙව යථා “උරසිලොමො”ති। අථ වා නිවුත්ථං එත්ථාති <b>නිවාපො,</b> මොරානං නිවාපො <b>මොරනිවාපො,</b> මොරානං නිවාපදින්නට්ඨානං। තෙනාහ <b>“යත්ථ මොරාන”</b>න්තිආදි। යස්මා නිග්රොධො තපොජිගුච්ඡවාදො, සාසනෙ ච භික්ඛූ අත්තකිලමථානුයොගං වජ්ජෙත්වා භාවනානුයොගෙන පරමස්සාසප්පත්තෙ විහරන්තෙ පස්සති, තස්මා “කථං නු ඛො සමණො ගොතමො කායකිලමථෙන විනාව සාවකෙ විනෙතී”ති සඤ්ජාතසන්දෙහො “කො නාම සො”තිආදිනා භගවන්තං පුච්ඡි। අස්සසති අනුසඞ්කිතපරිසඞ්කිතො හොති එතෙනාති <b>අස්සාසො,</b> පීතිසොමනස්සන්ති <pb P=3.21/> ආහ <b>“අස්සාසප්පත්තාති තුට්ඨිප්පත්තා සොමනස්සප්පත්තා”</b>ති। අධිකො සෙට්ඨො ආසයො නිස්සයො <b>අජ්ඣාසයො</b>ති ආහ <b>“උත්තමනිස්සයභූත”</b>න්ති। ආදිභූතං පුරාතනං සෙට්ඨචරියං <b>ආදිබ්රහ්මචරියං,</b> ලොකුත්තරමග්ගන්ති අත්ථො। තථා හෙස සබ්බබුද්ධපච්චෙකබුද්ධසාවකෙහි තෙනෙව ආකාරෙන අධිගතො। තෙනාහ <b>“පුරාණ…පෙ॰… අරියමග්ග”</b>න්ති। තථා හි තං භගවා “අද්දස පුරාණං මග්ගං පුරාණමඤ්ජස”න්ති අවොච। <b>පූරෙත්වා</b> භාවනාපාරිපූරිවසෙන। “පූරෙත්වා”ති වා ඉදං “අජ්ඣාසයං ආදිබ්රහ්මචරිය”න්ති එත්ථ පාඨසෙසොති <pb M=3.17/> වදන්ති। “අජ්ඣාසයං ආදිබ්රහ්මචරියං පටිජානන්ති අස්සාසප්පත්තා”ති එවං වා එත්ථ යොජනා।
sub:තපොජිගුච්ඡාවාදවණ්ණනා
bod:55:පකතා හුත්වා විච්ඡින්නා <b>විප්පකතා</b>ති ආහ <b>“අනිට්ඨිතාව හුත්වා ඨිතා”</b>ති।
bod:56:<b>වීරියෙන පාපජිගුච්ඡනවාදො</b>ති ලූඛපටිපත්තිසාධනෙන වීරියෙන අත්තතණ්හාවිනොදනවසෙන <pb V=3.16/> පාපකස්ස ජිගුච්ඡනවාදො। ජිගුච්ඡතීති <b>ජිගුච්ඡො,</b> තබ්භාවො <b>ජෙගුච්ඡං,</b> අධිකං ජෙගුච්ඡං අධිජෙගුච්ඡං, අතිවිය පාපජිගුච්ඡනං, තස්මිං <b>අධිජෙගුච්ඡෙ।</b> කායදළ්හීබහුලං තපතීති <b>තපො,</b> අත්තකිලමථානුයොගවසෙන පවත්තං වීරියං, තෙන කායදළ්හීබහුලතානිමිත්තස්ස පාපස්ස ජිගුච්ඡනං, විරජ්ජනම්පි <b>තපොජිගුච්ඡා</b>ති ආහ <b>“වීරියෙන පාපජිගුච්ඡා”</b>ති। ඝාසච්ඡාදනසෙනාසනතණ්හාවිනොදනමුඛෙන අත්තස්නෙහවිරජ්ජනන්ති අත්ථො। උපරි වුච්චමානෙසු නානාකාරෙසු අචෙලකාදිවතෙසු එකජ්ඣං සමාදින්නානං පරිසොධනමෙවෙත්ථ <b>පාරිපූරණං</b> <pb P=3.22/>, න සබ්බෙසං අනවසෙසතො සමාදානං තස්ස අසම්භවතොති ආහ <b>“පරිපුණ්ණාති පරිසුද්ධා”</b>ති। <b>පරිසොධන</b>ඤ්ච නෙසං සකසමයසිද්ධෙන නයෙන පටිපජ්ජනමෙව। විපරියායෙන අපරිසුද්ධතා වෙදිතබ්බා।
bod:57:<b>“එකං පඤ්හම්පි න කථෙතී”</b>ති පඨමං අත්තනා පුච්ඡිතපඤ්හස්ස අකථිතත්තා වුත්තං।
bod:<b>තපනිස්සිතකො</b>ති අත්තකිලමථානුයොගසඞ්ඛාතං තපං නිස්සාය සමාදාය වත්තනකො। <b>සීහනාදෙ</b>ති සීහනාදසුත්තවණ්ණනායං। යස්මා තත්ථ විත්ථාරිතනයෙන වෙදිතබ්බානි, තස්මා තස්සා අත්ථප්පකාසනාය වුත්තනයෙනපි වෙදිතබ්බානි।
sub:උපක්කිලෙසවණ්ණනා
bod:58:“සම්මා ආදියතී”ති වත්වා <b>සම්මා ආදියන</b>ඤ්චස්ස දළ්හග්ගාහො එවාති ආහ <b>“දළ්හං ගණ්හාතී”</b>ති। “සාසනාවචරෙනාපි දීපෙතබ්බ”න්ති වත්වා <pb M=3.18/> තං දස්සෙතුං <b>“එකච්චො හී”</b>තිආදි වුත්තං, තෙන ධුතඞ්ගධරතාමත්තෙන අත්තමනතා, පරිපුණ්ණසඞ්කප්පතා සම්මාපටිපත්තියා උපක්කිලෙසොති ඉමමත්ථං දස්සෙති, න යථාවුත්තතපසමාදානධුතඞ්ගධරතානං සතිපි අනිය්යානිකත්තෙ සදිසතන්ති දට්ඨබ්බං।
bod:<b>“දුවිධස්සාපී</b>ති ‘අත්තමනො හොති පරිපුණ්ණසඞ්කප්පො’ති ච එවං උපක්කිලෙසභෙදෙන වුත්තස්ස දුවිධස්සාපි තපස්සිනො”ති කෙචි। යස්මා පන අට්ඨකථායං සාසනිකවසෙනාපි අත්ථො දීපිතො, තස්මා බාහිරකස්ස, සාසනිකස්ස චාති එවං දුවිධස්සාපි තපස්සිනොති අත්ථො වෙදිතබ්බො। තථා චෙව හි උපරිපි අත්ථවණ්ණනං වක්ඛතීති। <b>එත්තාවතා</b>ති යදිදං “කො අඤ්ඤො මයා සදිසො”ති එවං අතිමානස්ස, අනිට්ඨිතකිච්චස්සෙව ච “අලමෙත්තාවතා”ති එවං අතිමානස්ස ච උප්පාදනං, එත්තාවතා।
bod:<b>උක්කංසතී</b>ති <pb V=3.17/> උක්කට්ඨං කරොති। <b>උක්ඛිපතී</b>ති අඤ්ඤෙසං උපරි ඛිපති, පග්ගණ්හාතීති අත්ථො। <b>පරං සංහාරෙතී</b>ති පරං සංහරං නිහීනං කරොති। <b>අවක්ඛිපතී</b>ති අධො ඛිපති, අවමඤ්ඤතීති අත්ථො।
bod:<b>මානමදකරණෙනා</b>ති මානසඞ්ඛාතස්ස මදස්ස කරණෙන උප්පාදනෙන। <b>මුච්ඡිතො</b> <pb P=3.23/> <b>හොතී</b>ති මුච්ඡාපන්නො හොති, සා පන මුච්ඡාපත්ති අභිජ්ඣාසීලබ්බතපරාමාසකායගන්ථෙහි ගධිතචිත්තතා, තත්ථ ච අතිලග්ගභාවොති ආහ <b>“ගධිතො අජ්ඣොසන්නො”</b>ති। <b>පමජ්ජන</b>ඤ්චෙත්ථ පමජ්ජනමෙවාති ආහ <b>“පමාදමාපජ්ජතී”</b>ති। කෙවලං ධුතඞ්ගසුද්ධිකො හුත්වා කම්මට්ඨානං අනනුයුඤ්ජන්තො තාය එව ධුතඞ්ගසුද්ධිකතාය අත්තුක්කංසනාදිවසෙන පවත්තෙය්යාති දස්සෙතුං <b>“සාසනෙ”</b>තිආදි වුත්තං। තෙනාහ <b>“ධුතඞ්ගමෙව…පෙ॰… පච්චෙතී”</b>ති।
bod:59:<b>තෙයෙව</b> පච්චයා। <b>සුට්ඨු කත්වා පටිසඞ්ඛරිත්වා ලද්ධා</b>ති ආදරගාරවයොගෙන සක්කච්චං අභිසඞ්ඛරිත්වා දානවසෙන උපනයවසෙන ලද්ධා। <b>වණ්ණභණන</b>න්ති ගුණකිත්තනං। <b>අස්සා</b>ති තපස්සිනො।
bod:60:<b>වොදාස</b>න්ති බ්යාසනං, විභජ්ජනන්ති අත්ථො। තං පනෙත්ථ විභජ්ජනං ද්විධා ඉච්ඡිතන්ති ආහ <b>“ද්වෙභාගං ආපජ්ජතී”</b>ති। <b>ද්වෙ භාගෙ කරොති</b> රුච්චනාරුච්චනවසෙන <pb M=3.19/>। <b>ගෙධජාතො</b>ති සඤ්ජාතගෙධො। <b>මුච්ඡනං</b> නාම සතිවිප්පවාසෙනෙව හොති, න සතියා සතීති ආහ <b>“සමුට්ඨස්සතී”</b>ති। <b>ආදීනවමත්තම්පී</b>ති ගධිතාදිභාවෙන පරිභොගෙ ආදීනවමත්තම්පි <b>න පස්සති। මත්තඤ්ඤුතා</b>ති පරිභොගෙ මත්තඤ්ඤුතා। <b>පච්චවෙක්ඛණපරිභොගමත්තම්පී</b>ති පච්චවෙක්ඛණමත්තෙන පරිභොගම්පි එකවාරං පච්චවෙක්ඛිත්වාපි පරිභුඤ්ජනම්පි <b>න කරොති।</b>
bod:61:<b>විචක්කසණ්ඨානා</b>ති විපුලතමචක්කසණ්ඨානා। සබ්බස්ස භුඤ්ජනතො අයොකූටසදිසා දන්තා එව <b>දන්තකූටං।</b> <b>අපසාදෙතී</b>ති පසාදෙති। <b>අචෙලකාදිවසෙනා</b>ති <pb P=3.24/> අචෙලකවතාදිවසෙන। <b>ලූඛාජීවි</b>න්ති සල්ලෙඛපටිපත්තියා ලූඛජීවිකං।
bod:62:<b>තපං කරොතී</b>ති භාවනාමනසිකාරලක්ඛණං තපං චරති චරන්තො විය හොති। <b>චඞ්කමං ඔතරති</b> භාවනං අනුයුඤ්ජන්තො විය। <b>විහාරඞ්ගණං සම්මජ්ජති</b> වත්තපටිපත්තිං පූරෙන්තො විය।
bod:“ආදස්සයමානො”ති වා පාඨො।
bod:<b>කිඤ්චි</b> <pb V=3.18/> <b>වජ්ජ</b>න්ති කිඤ්චි කායිකං වා වාචසිකං වා දොසං। <b>දිට්ඨිගත</b>න්ති විපරීතදස්සනං। <b>අරුච්චමාන</b>න්ති අත්තනො සිද්ධන්තෙ පටික්ඛිත්තභාවෙන අරුච්චමානං। <b>රුච්චති මෙ</b>ති “කප්පති මෙ”ති <b>වදති। අනුජානිතබ්බ</b>න්ති තච්ඡාවිපරීතභූතභාවෙන “එවමෙත”න්ති අනුජානිතබ්බං। සවනමනොහාරිතාය “සාධු සුට්ඨූ”ති <b>අනුමොදිතබ්බං।</b>
bod:63:කුජ්ඣනසීලතාය <b>කොධනො।</b> වුත්තලක්ඛණො උපනාහො එතස්ස අත්ථීති <b>උපනාහී।</b> එවංභූතො ච තංසමඞ්ගී හොතීති <b>“සමන්නාගතො හොතී”</b>ති වුත්තං। එස නයො ඉතො පරෙසුපි।
bod:අයං පන විසෙසො – ඉස්සති උසූයතීති <b>උස්සුකී।</b> සඨනං අසන්තගුණසම්භාවනං <b>සඨො,</b> සො එතස්ස අත්ථීති <b>සඨො। </b> සන්තදොසපටිච්ඡාදනසභාවා <b>මායා,</b> මායා එතස්ස අත්ථීති <b>මායාවී।</b> ගරුට්ඨානියානම්පි පණිපාතාකරණලක්ඛණං ථම්භනං <b>ථද්ධං,</b> තමෙත්ථ අත්ථීති <b>ථද්ධො।</b> ගුණෙහි සමානං, අධිකඤ්ච අතික්කමිත්වා නිහීනං කත්වා මඤ්ඤනසීලතාය <b>අතිමානී।</b> අසන්තගුණසම්භාවනත්ථිකතාසඞ්ඛාතා පාපා ලාමකා ඉච්ඡා එතස්සාති <b>පාපිච්ඡො।</b> මිච්ඡා විපරීතා දිට්ඨි එතස්සාති <b>මිච්ඡාදිට්ඨිකො।</b> “ඉදමෙව සච්චං, මොඝමඤ්ඤ”න්ති <pb M=3.20/> (ම॰ නි॰ 187, 202, 427; 3.27, 29; උදා॰ 55; මහානි॰ 20; නෙත්ති॰ 58) එවං <pb P=3.25/> අත්තනා අත්තාභිනිවිට්ඨතාය සතා දිට්ඨි <b>සන්දිට්ඨි,</b> තමෙව පරාමසතීති <b>සන්දිට්ඨිපරාමාසී।</b> අට්ඨකථායං පන “සයං දිට්ඨි සන්දිට්ඨී”ති වත්ථුවසෙන අත්ථො වුත්තො। ආ බාළ්හං විය ධීයතීති <b>ආධාන</b>න්ති ආහ <b>“දළ්හං සුට්ඨු ඨපිත”</b>න්ති। යථාගහිතං ගාහං පටිනිස්සජ්ජනසීලො <b>පටිනිස්සග්ගී,</b> තප්පටික්ඛෙපෙන <b>දුප්පටිනිස්සග්ගී।</b> පටිසෙධත්ථො හි අයං <b>දු</b>-සද්දො යථා “දුප්පඤ්ඤො, (ම॰ නි॰ 1.449) දුස්සීලො”ති (අ॰ නි॰ 5.213; 10.75; පාරා॰ 195; ධ॰ ප॰ 308) ච।
sub:පරිසුද්ධපපටිකප්පත්තකථාවණ්ණනා
bod:64:<b>ඉධ නිග්රොධ තපස්සී</b>ති යථානුක්කන්තං පුරිමපාළිං නිගමනවසෙන එකදෙසෙන දස්සෙති। තෙනාහ <b>“එවං භගවා”</b>තිආදි। <b>ගහිතලද්ධි</b>න්ති “අචෙලකාදිභාවො සෙය්යො, තෙන ච සංසාරසුද්ධි හොතී”ති එවං ගහිතලද්ධිං। <b>රක්ඛිතං තප</b>න්ති තාය ලද්ධියා සමාදියිත්වා රක්ඛිතං අචෙලකවතාදිතපං। <b>“සබ්බමෙව සංකිලිට්ඨ”</b>න්ති ඉමිනා යං වක්ඛති <b>පරිසුද්ධපාළිවණ්ණනායං</b> “ලූඛතපස්සිනො චෙව ධුතඞ්ගධරස්ස ච වසෙන යොජනා වෙදිතබ්බා”ති (දී॰ නි॰ අට්ඨ॰ 3.64), තස්ස පරිකප්පිතරූපස්ස ලූඛස්ස තපස්සිනොති අයමෙත්ථ අධිප්පායොති <pb V=3.19/> දස්සෙති। <b>“පරිසුද්ධපාළිදස්සනත්ථ”</b>න්ති ච ඉමිනා තිත්ථියානං වසෙන පාළි යෙවෙත්ථ ලබ්භති, න පන තදත්ථොති දස්සෙති। <b>වුත්තවිපක්ඛවසෙනා</b>ති වුත්තස්ස අත්ථස්ස පටිපක්ඛවසෙන, පටික්ඛෙපවසෙනාති අත්ථො। <b>තස්මිං ඨානෙ</b>ති හෙතුඅත්ථෙ භුම්මන්ති තස්ස හෙතුඅත්ථෙන කරණවචනෙන අත්ථං දස්සෙන්තො <b>“එවං සො තෙනා”</b>තිආදිමාහ। <b>උත්තරි වායමමානො</b>ති යථාසමාදින්නෙහි ධුතධම්මෙහි අපරිතුට්ඨො, අපරියොසිතසඞ්කප්පො ච හුත්වා උපරි භාවනානුයොගවසෙන සම්මාවායාමං කරොන්තො।
bod:69:<b>ඉතො පර</b>න්ති ඉතො යථාවුත්තනයතො පරං। <b>අග්ගභාවං වා සාරභාවං වා</b>ති තපොජිගුච්ඡාය අග්ගභාවං වා සාරභාවං වා <b>අජානන්තො।</b> “අයමෙවස්ස අග්ගභාවො සාරභාවො”ති <pb P=3.26/> මඤ්ඤමානො <b>“අග්ගප්පත්තා, සාරප්පත්තා චා”ති ආහ। </b>
sub:පරිසුද්ධතචප්පත්තාදිකථාවණ්ණනා
bod:70:යමනං <pb M=3.21/> සංයමනං <b>යාමො,</b> හිංසාදීනං අකරණවසෙන චතුබ්බිධො යාමොව <b>චාතුයාමො,</b> සො එව සංවරො, තෙන සංවුතො ගුත්තසබ්බද්වාරො <b>චාතුයාමසංවරසංවුතො।</b> තෙනාහ <b>“චතුබ්බිධෙන සංවරෙන පිහිතො”</b>ති। <b>අතිපාතනං</b> හිංසනන්ති ආහ <b>“පාණං න හනතී”</b>ති। ලොභචිත්තෙන භාවිතං සම්භාවිතන්ති කත්වා <b>භාවිතං නාම පඤ්ච කාමගුණා।</b> අයඤ්ච තෙසු තෙසංයෙව සමුදාචාරො මග්ගොට්ඨාපකං වියාති ආහ <b>“තෙසං සඤ්ඤායා”</b>ති।
bod:<b>එත</b>න්ති අභිහරණං, හීනාය අනාවත්තනඤ්ච। තෙනාහ <b>“සො අභිහරතීති ආදිලක්ඛණ”</b>න්ති। <b>අභිහරතී</b>ති අභිබුද්ධිං නෙති। තෙනාහ <b>“උපරූපරි වඩ්ඪෙතී”</b>ති। චක්කවත්තිනාපි පබ්බජිතස්ස අභිවාදනාදි කරීයතෙවාති පබ්බජ්ජා සෙට්ඨා ගුණවිසෙසයොගතො, දොසවිරහිතතො ච, යතො සා පණ්ඩිතපඤ්ඤත්තා වුත්තා। ගිහිභාවො පන නිහීනො තදුභයාභාවතොති ආහ <b>“හීනාය ගිහිභාවත්ථායා”</b>ති।
bod:71:<b>තචප්පත්තා</b>ති තචං පත්තා, තචසදිසා හොතීති අත්ථො।
bod:74:<b> තිත්ථියානං වසෙනා</b>ති තිත්ථියානං සමයවසෙන। <b>නෙස</b>න්ති තිත්ථියානං। <b>ත</b>න්ති දිබ්බචක්ඛුං। <b>සීලසම්පදා</b>ති සබ්බාකාරසම්පන්නං චතුපාරිසුද්ධිසීලං। <b>තචසාරසම්පත්තිතො</b>ති තචතපොජිගුච්ඡායාසාරසම්පත්තිතො। <b>විසෙසභාව</b>න්ති විසෙසසභාවං।
bod:<b>අචෙලකපාළිමත්තම්පී</b>ති <pb P=3.27/> <pb V=3.20/> අචෙලකපාළිආගතත්ථමත්තම්පි <b>නත්ථි,</b> තස්මා මයං අනස්සාම විනට්ඨාති අත්ථො। <b>අ</b>-කාරො වා නිපාතමත්තං, <b>නස්සාමා</b>ති විනස්සාම। <b>කුතො පරිසුද්ධපාළී</b>ති කුතො එව අම්හෙසු පරිසුද්ධපාළිආගතපටිපත්ති। එස නයො සෙසෙසුපි। <b>සුතිවසෙනාපී</b>ති සොතපථාගමනමත්තෙනාපි <b>න ජානාම।</b>
sub:නිග්රොධස්සපජ්ඣායනවණ්ණනා
bod:75:<b>අස්සා</b>ති <pb M=3.22/> සන්ධානස්ස ගහපතිස්ස। <b>කක්ඛළ</b>න්ති ඵරුසං। <b>දුරාසදවචන</b>න්ති අවත්තබ්බවචනං। යස්මා ඵරුසවචනං යං උද්දිස්ස පයුත්තං, තස්මිං ඛමාපිතෙ ඛමාපකස්ස පටිපාකතිකං හොති, තස්මා <b>“අයං මයී”</b>තිආදි වුත්තං।
bod:76:<b>බොධත්ථාය ධම්මං දෙසෙති,</b> න අත්තනො බුද්ධභාවඝොසනත්ථාය। <b>වාදත්ථායා</b>ති පරවාදභඤ්ජනවාදත්ථාය। <b>රාගාදිසමනත්ථාය ධම්මං දෙසෙති,</b> න අන්තෙවාසිකම්යතාය। <b>ඔඝනිත්ථරණත්ථායා</b>ති චතුරොඝනිත්ථරණත්ථාය ධම්මං දෙසෙති සබ්බසො ඔරපාරාතිණ්ණමාවහත්තා දෙසනාය। <b>සබ්බකිලෙසපරිනිබ්බානත්ථාය ධම්මං දෙසෙති</b> කිලෙසානං ලෙසෙනපි දෙසනාය අපරාමට්ඨභාවතො।
sub:බ්රහ්මචරියපරියොසානාදිවණ්ණනා
bod:77:<b>ඉදං සබ්බම්පී</b>ති සත්තවස්සතො පට්ඨාය යාව “සත්තාහ”න්ති පදං, ඉදං සබ්බම්පි වචනං। <b>අසඨො පන අමායාවී උජුජාතිකො</b> තික්ඛපඤ්ඤො උග්ඝටිතඤ්ඤූති අධිප්පායො। සො හි තංමුහුත්තෙනෙව අරහත්තං පත්තුං සක්ඛිස්සතීති। <b>වඞ්කවඞ්කො</b>ති කායවඞ්කාදීහිපි වඞ්කෙහි වඞ්කො ජිම්හො කුටිලො। <b>“සඨං පනාහං අනුසාසිතුං න සක්කොමී”</b>ති න ඉදං භගවා කිලාසුභාවෙනෙව වදති, අථ ඛො තස්ස අභාජනභාවෙනෙව।
bod:78:<b>පකතියා ආචරියො</b>ති යො එව තුම්හාකං ඉතො පුබ්බෙ පකතියා ආචරියො අහොසි, සො එව ඉදානිපි පුබ්බාචිණ්ණවසෙන ආචරියො හොතු, න මයං තුම්හෙ අන්තෙවාසිකෙ කාතුකාමාති අධිප්පායො। <b>න</b> <pb P=3.28/> <b>මයං තුම්හාකං උද්දෙසෙන අත්ථිකා,</b> ධම්මතන්ති මෙව පන තුම්හෙ ඤාපෙතුකාමම්හාති අධිප්පායො। <b>ආජීවතො</b>ති ජීවිකාය වුත්තිතො। <b>අකුසලාති කොට්ඨාසං පත්තා</b>ති අකුසලාති තං තං කොට්ඨාසතංයෙව උපගතා। <b>කිලෙසදරථසම්පයුත්තා</b>ති කිලෙසදරථසහිතා තංසම්බන්ධනතො <pb V=3.21/>। ජාතිජරාමරණානං හිතාති <b>ජාතිජරාමරණියා।</b> සංකිලෙසො එත්ථ අත්ථි, සංකිලෙසෙ වා නියුත්තාති <b>සංකිලෙසිකා। වොදානං</b> වුච්චති විසුද්ධි, තස්ස පච්චයභූතත්තා <b>වොදානියා।</b> තථාභූතා චෙතෙ වොදාපෙන්තීති ආහ <b>“සත්තෙ වොදාපෙන්තී”</b>ති। සිඛාප්පත්තා පඤ්ඤාය පාරිපූරිවෙපුල්ලතා මග්ගඵලවසෙනෙව ඉච්ඡිතබ්බාති <pb M=3.23/> ආහ <b>“මග්ගපඤ්ඤා…පෙ॰… වෙපුල්ලත”</b>න්ති। <b>උභොපි වා එතානි</b> පාරිපූරිවෙපුල්ලානි। යා හි තස්ස පාරිපූරී, සා එව වෙපුල්ලතාති। <b>තතො</b>ති සංකිලෙසධම්මප්පහානවොදානධම්මාභිබුද්ධිහෙතු।
bod:79:<b>“යථා මාරෙනා”</b>ති නයිදං නිදස්සනවසෙන වුත්තං, අථ ඛො තථාභාවකථනමෙවාති දස්සෙතුං <b>“මාරො කිරා”</b>තිආදි වුත්තං। <b>අථා</b>ති මාරෙන තෙසං පරියුට්ඨානප්පත්තිතො පච්ඡා අඤ්ඤාසීති යොජනා। කස්මා පන භගවා පගෙව න අඤ්ඤාසීති? අනාවජ්ජිතත්තා। <b>මාරං පටිබාහිත්වා</b>ති මාරෙන තෙසු කතං පරියුට්ඨානං විධමෙත්වා, න තෙසං සති පයොජනෙ බුද්ධානං දුක්කරං। <b>සො</b>ති මග්ගඵලුප්පත්තිහෙතු। <b>තෙසං</b> පරිබ්බාජකානං।
bod:<b>ඵුට්ඨා</b>ති පරියුට්ඨානවසෙන ඵුට්ඨා। <b>යත්රා</b>ති නිද්ධාරණෙ භුම්මන්ති ආහ <b>“යෙසූ”</b>ති। <b>අඤ්ඤාණත්ථ</b>න්ති ආජානනත්ථං, උපසග්ගමත්තඤ්චෙත්ථ <pb P=3.29/> <b>ආ</b>-කාරොති ආහ <b>“ජානනත්ථ”</b>න්ති, වීමංසනත්ථන්ති අත්ථො। <b>චිත්තං නුප්පන්න</b>න්ති “ජානාම තාවස්ස ධම්ම”න්ති ආජානනත්ථං “බ්රහ්මචරියං චරිස්සාමා”ති එකස්මිං දිවසෙ එකවාරම්පි තෙසං චිත්තං නුප්පන්නං। සත්තාහො පන වුච්චමානො එතෙසං කිං කරිස්සතීති යොජනා। <b>සත්තාහං පූරෙතු</b>න්ති සත්තාහං බ්රහ්මචරියං පූරෙතුං, බ්රහ්මචරියවසෙන වා සත්තාහං පූරෙතුන්ති අත්ථො। <b>පරවාදභින්දන</b>න්ති පරවාදමද්දනං। <b>සකවාදසමුස්සාපන</b>න්ති සකවාදපග්ගණ්හනං। <b>වාසනායා</b>ති සච්චසම්පටිවෙධවාසනාය। <b>නෙස</b>න්ති ච පකරණවසෙන වුත්තං। තදඤ්ඤෙසම්පි හි භගවතො සම්මුඛා, පරම්පරාය ච දෙවමනුස්සානං සුණන්තානං වාසනාය පච්චයො එවාති। යං පනෙත්ථ අත්ථතො න විභත්තං, තං සුවිඤ්ඤෙය්යමෙවාති।
cen:උදුම්බරිකසුත්තවණ්ණනාය ලීනත්ථප්පකාසනා।
