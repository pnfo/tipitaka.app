cha:16:සොළසමො පරිච්ඡෙදො
sub:අභිඤ්ඤානිද්දෙසවණ්ණනා
bod:1045:<b>සතා</b>ති <pb M=.123/> සතිසම්පන්නෙන। <b>අනුයොග</b>න්ති වීරියං।
bod:1047:යොගාවචරභික්ඛුනා නිබ්බත්තිතාසු අභිඤ්ඤාසු <b>අස්ස</b> යොගාවචරස්ස භික්ඛුනො සමාධිභාවනා <b>නිට්ඨං</b> පරියොසානං ගතා සියා।
bod:1050:<b>දන්තෙ</b>ති දන්තෙ ඨිතෙ। <b>අචලෙ</b>ති අචලෙ ඨිතෙ।
bod:1052-4:අභිඤ්ඤාය පාදකං කාරණං <b>අභිඤ්ඤාපාදකං</b> යොගී සතං වාපි සහස්සං වාපි <b>යදි</b> සචෙ ඉච්ඡති, අභිඤ්ඤාපාදකං ඣානං සමාපජ්ජිත්වා <b>තතො</b> අභිඤ්ඤාපාදකඣානතො <b>වුට්ඨාය</b> වුට්ඨහිත්වා “සතං හොමි, සතං හොමි” ඉති එවං කාමාවචරපරිකම්මමානසං කත්වා අභිඤ්ඤාය පාදකං කාරණභූතං ඣානං <b>පුනාධිට්ඨාති</b> පුන ආපජ්ජිත්වා තතො ඣානතො වුට්ඨාය පුන අධිට්ඨාති <pb V=1.103/>, සහාධිට්ඨානෙන චෙතසා අධිට්ඨානසඞ්ඛාතෙන චතුත්ථජ්ඣානචිත්තෙන සහ සො යොගී සතං හොති। ඉද්ධිවිධඤාණං।
bod:1067-8:<b>එසො අධිගතාභිඤ්ඤො</b> යොගී <b>පාදකාරම්මණෙන</b> චතුත්ථජ්ඣානස්ස පටිභාගනිමිත්තසඞ්ඛාතෙන ආරම්මණෙන ඵුට්ඨෙ ඔකාසෙ ගතෙ පවත්තෙ පන සද්දෙ සුණාති। දිබ්බසොතඤාණං।
bod:1069:පරස්ස චිත්තං පරියති පරිච්ඡිජ්ජතීති චෙතොපරියං, තමෙව මානසං <b>චෙතොපරියමානසං</b>।
bod:1070:<b>හදයං පන නිස්සායා</b>ති හදයවත්ථුං නිස්සාය පවත්තමානලොහිතං, හදයකොසෙ පවත්තං රුහිරන්ති අත්ථො।
bod:1075:<b>කාමාවචරචිත්තඤ්චාති</b> <pb M=.124/> කාමාවචරසත්තානං කාමාවචරචිත්තඤ්ච। <b>රූපාරූපෙසු</b> රූපභවාරූපභවෙසු සත්තානං මානසඤ්ච। කිං භූතං? සරාගාදිප්පභෙදකං මානසං සබ්බං චෙතොපරියඤාණං ජානාති। චෙතොපරියඤාණං।
bod:1077-82:<b>නිසජ්ජා සබ්බපච්ඡිමා</b>ති සබ්බෙසං ඉරියාපථානං පච්ඡා ජාතා නිසජ්ජා භික්ඛුනා ආවජ්ජිතබ්බා। <b>තතො පභුති</b> තතො සබ්බපච්ඡිමතො නිසජ්ජාතො පභුති තං සබ්බං පච්ඡිමනිසජ්ජං ආදිං කත්වා <b>පටිලොමක්කමා</b> පටිලොමක්කමෙන <b>සබ්බං</b> අත්තනා කතං ආවජ්ජිතබ්බං। අස්මිං භවෙ <b>යාව</b> යත්තකං කාලං <b>සන්ධි</b> පටිසන්ධි හොති, <b>තාව</b> තත්තකං කාලං <b>කතං</b> කිරියං තෙන භික්ඛුනා ආවජ්ජිතබ්බං। පුරිමස්මිං භවෙපි චුතික්ඛණෙපි නිබ්බත්තං නාමරූපඤ්ච සාධුකං ආවජ්ජිතබ්බං। චුතික්ඛණෙ නිබ්බත්තෙ තස්මිං නාමරූපෙ එවං භික්ඛුනා ආවජ්ජිතබ්බෙ යදා <b>තදෙව</b> තමෙව නාමරූපං ආරම්මණං කත්වා චුතික්ඛණෙ මනොද්වාරෙ <b>මනක්කාරො</b> මනොද්වාරාවජ්ජනචිත්තං උප්පජ්ජති। පුබ්බෙනිවාසානුස්සතිඤාණං।
bod:1086-96:අභිඤ්ඤාපාදකං කසිණාරම්මණං ඣානං අභිනීහාරක්ඛමං කත්වා ඉමෙසු තීසු කසිණෙසු කතපුඤ්ඤෙහි। <b>තස්මා තමිතරං වාපී</b>ති ආලොකකසිණං වා ඉතරං වාපි කසිණද්වයං යථාක්කමං <pb V=1.104/> උප්පාදෙත්වා උපචාරභූමියංයෙව ඨත්වා <b>තං</b> ආලොකකසිණං ඨපෙතබ්බං। අප්පනං පණ්ඩිතො න උප්පාදෙය්ය, සචෙ උප්පාදෙති, <b>තං</b> ආලොකකසිණං <b>පාදකජ්ඣානනිස්සිතං</b> පාදකජ්ඣානස්ස ආරම්මණං හොති। වඩ්ඪිතස්ස ඣානස්ස අන්තොගධං රූපං තෙන යොගිනා පස්සිතබ්බං <b>භවෙ</b> භවෙය්ය। තං රූපං <b>පස්සතො</b> පස්සන්තස්ස <b>තස්ස</b> යොගිනො පරිකම්මස්ස වාරො අතික්කමති, <b>තාවදෙ</b> තස්මිංයෙව ඛණෙ ආලොකොපි <b>තස්ස</b> යොගිනො ආලොකොපි ඛිප්පං අන්තරධායති। <b>තස්මිං</b> ආලොකෙ අන්තරහිතෙ <pb M=.125/> <b>රූපගතං</b> රූපං න දිස්සති। දිවසම්පි නිසීදිත්වා පස්සතො රූපදස්සනං හොති।
bod:1100-1:<b>තංචිත්තසංයුත</b>න්ති තෙන චතුත්ථජ්ඣානෙන යුත්තං චිත්තං। අනාගතංසඤාණස්ස පරිකම්මං, යථාකම්මූපගස්ස ඤාණස්ස ච පරිකම්මං। දිබ්බචක්ඛුඤාණං।
bod:1103:යො භික්ඛු <b>ඉධ</b> ඉමස්මිං සාසනෙ ඉමං පන ගන්ථං සුණාති, චිත්තෙ කරොති ච, සො භික්ඛු <b>අනෙන තරෙන</b> ඉමිනා ගන්ථෙන තරිත්වා අභිධම්මමහණ්ණවපාරං <b>යාති</b> පාපුණාති, ජානාතීති අත්ථො।
cen:ඉති අභිධම්මාවතාරටීකාය
cen:අභිඤ්ඤානිද්දෙසවණ්ණනා නිට්ඨිතා।
cen:සොළසමො පරිච්ඡෙදො।
