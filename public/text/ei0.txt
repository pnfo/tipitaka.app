cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ථෙරීගාථාපාළි
cha:1:එකකනිපාතො
sub:1:අඤ්ඤතරාථෙරීගාථා
gax:1:“සුඛං <pb T=.442/> <pb M=.377/> <pb V=.303/> <pb P=.123/> සුපාහි ථෙරිකෙ, කත්වා චොළෙන පාරුතා।
gae:උපසන්තො හි තෙ රාගො, සුක්ඛඩාකං ව කුම්භිය”න්ති॥
bod:ඉත්ථං සුදං අඤ්ඤතරා ථෙරී අපඤ්ඤාතා භික්ඛුනී ගාථං අභාසිත්ථාති।
sub:2:මුත්තාථෙරීගාථා
gax:2:“මුත්තෙ <pb V=.304/> මුච්චස්සු යොගෙහි, චන්දො රාහුග්ගහා ඉව।
gae:විප්පමුත්තෙන චිත්තෙන, අනණා භුඤ්ජ පිණ්ඩක”න්ති॥
bod:ඉත්ථං සුදං භගවා මුත්තං සික්ඛමානං ඉමාය ගාථාය අභිණ්හං ඔවදතීති।
sub:3:පුණ්ණාථෙරීගාථා
gax:3:“පුණ්ණෙ පූරස්සු ධම්මෙහි, චන්දො පන්නරසෙරිව।
gae:පරිපුණ්ණාය පඤ්ඤාය, තමොඛන්ධං <n>තමොක්ඛන්ධං (සී॰ ස්යා॰)</n> පදාලයා”ති॥
bod:ඉත්ථං සුදං පුණ්ණා ථෙරී ගාථං අභාසිත්ථාති।
sub:4:තිස්සාථෙරීගාථා
gax:4:“තිස්සෙ සික්ඛස්සු සික්ඛාය, මා තං යොගා උපච්චගුං।
gae:සබ්බයොගවිසංයුත්තා, චර ලොකෙ අනාසවා”ති॥
cen:… තිස්සා ථෙරී…।
sub:5:අඤ්ඤතරාතිස්සාථෙරීගාථා
gax:5:“තිස්සෙ <pb T=.443/> <pb M=.378/> යුඤ්ජස්සු ධම්මෙහි, ඛණො තං මා උපච්චගා।
gae:ඛණාතීතා හි සොචන්ති, නිරයම්හි සමප්පිතා”ති॥
cen:… අඤ්ඤතරා තිස්සා ථෙරී…।
sub:6:ධීරාථෙරීගාථා
gax:6:<b>“ධීරෙ</b> <pb P=.124/><b> නිරොධං ඵුසෙහි <n>ඵුස්සෙහි (සී॰)</n>, සඤ්ඤාවූපසමං සුඛං।</b>
gae:ආරාධයාහි නිබ්බානං, යොගක්ඛෙමමනුත්තර”න්ති <n>යොගක්ඛෙමං අනුත්තරන්ති (සී॰ ස්යා॰)</n>॥
cen:… ධීරා ථෙරී…।
sub:7:වීරාථෙරීගාථා
gax:7:“වීරා <pb V=.305/> වීරෙහි <n>ධීරා ධීරෙහි (ක॰)</n> ධම්මෙහි, භික්ඛුනී භාවිතින්ද්රියා।
gae:ධාරෙහි අන්තිමං දෙහං, ජෙත්වා මාරං සවාහිනි”න්ති <n>සවාහනන්ති (ක॰)</n>॥
cen:… වීරා ථෙරී…।
sub:8:මිත්තාථෙරීගාථා
gax:8:“සද්ධාය පබ්බජිත්වාන, මිත්තෙ මිත්තරතා භව।
gae:භාවෙහි කුසලෙ ධම්මෙ, යොගක්ඛෙමස්ස පත්තියා”ති॥
cen:… මිත්තා ථෙරී…।
sub:9:භද්රාථෙරීගාථා
gax:9:“සද්ධාය පබ්බජිත්වාන, භද්රෙ භද්රරතා භව।
gae:භාවෙහි කුසලෙ ධම්මෙ, යොගක්ඛෙමමනුත්තර”න්ති॥
cen:… භද්රා ථෙරී…।
sub:10:උපසමාථෙරීගාථා
gax:10:“උපසමෙ තරෙ ඔඝං, මච්චුධෙය්යං සුදුත්තරං।
gae:ධාරෙහි අන්තිමං දෙහං, ජෙත්වා මාරං සවාහන”න්ති॥
cen:… උපසමා ථෙරී…।
sub:11:මුත්තාථෙරීගාථා
gax:11:“සුමුත්තා <pb M=.379/> සාධුමුත්තාම්හි, තීහි ඛුජ්ජෙහි මුත්තියා।
gax:උදුක්ඛලෙන මුසලෙන, පතිනා ඛුජ්ජකෙන ච।
gae:මුත්තාම්හි <pb T=.444/> ජාතිමරණා, භවනෙත්ති සමූහතා”ති॥
cen:… මුත්තා ථෙරී…।
sub:12:ධම්මදින්නාථෙරීගාථා
gax:12:“ඡන්දජාතා අවසායී, මනසා ච ඵුටා <n>ඵුට්ඨා (ස්යා॰), ඵුඨා (සී॰ අට්ඨ॰)</n> සියා।
gae:කාමෙසු අප්පටිබද්ධචිත්තා <n>අප්පටිබන්ධචිත්තා (ක॰)</n>, <b>උද්ධංසොතාති</b> වුච්චතී”ති <n>උද්ධංසොතා විමුච්චතීති (සී॰ පී॰)</n>॥
cen:… ධම්මදින්නා ථෙරී…।
sub:13:විසාඛාථෙරීගාථා
gax:13:“කරොථ <pb V=.306/> බුද්ධසාසනං, යං කත්වා නානුතප්පති।
gae:ඛිප්පං පාදානි ධොවිත්වා, එකමන්තෙ නිසීදථා”ති॥
cen:… විසාඛා ථෙරී…।
sub:14:සුමනාථෙරීගාථා
gax:14:“ධාතුයො දුක්ඛතො දිස්වා, මා ජාතිං පුනරාගමි।
gae:භවෙ ඡන්දං විරාජෙත්වා, උපසන්තා චරිස්සසී”ති॥
cen:… සුමනා ථෙරී…।
sub:15:උත්තරාථෙරීගාථා
gax:15:“කායෙන <pb P=.125/> සංවුතා ආසිං, වාචාය උද චෙතසා।
gae:සමූලං තණ්හමබ්බුය්හ, සීතිභූතාම්හි නිබ්බුතා”ති॥
cen:… උත්තරා ථෙරී…।
sub:16:වුඩ්ඪපබ්බජිතසුමනාථෙරීගාථා
gax:16:“සුඛං ත්වං වුඩ්ඪිකෙ සෙහි, කත්වා චොළෙන පාරූතා।
gae:උපසන්තො හි තෙ රාගො, සීතිභූතාසි නිබ්බුතා”ති॥
cen:… සුමනා වුඩ්ඪපබ්බජිතා ථෙරී…।
sub:17:ධම්මාථෙරීගාථා
gax:17:“පිණ්ඩපාතං <pb M=.380/> චරිත්වාන, දණ්ඩමොලුබ්භ දුබ්බලා।
gax:වෙධමානෙහි ගත්තෙහි, තත්ථෙව නිපතිං ඡමා।
gae:දිස්වා <pb T=.445/> ආදීනවං කායෙ, අථ චිත්තං විමුච්චි මෙ”ති॥
cen:… ධම්මා ථෙරී…।
sub:18:සඞ්ඝාථෙරීගාථා
gax:18:“හිත්වා <pb V=.307/> ඝරෙ පබ්බජිත්වා <n>පබ්බජිතා (සී॰ අට්ඨ॰)</n>, හිත්වා පුත්තං පසුං පියං।
gax:හිත්වා රාගඤ්ච දොසඤ්ච, අවිජ්ජඤ්ච විරාජිය।
gae:සමූලං තණ්හමබ්බුය්හ, උපසන්තාම්හි නිබ්බුතා”ති॥
cen:… සඞ්ඝා ථෙරී…।
cen:එකකනිපාතො නිට්ඨිතො।
