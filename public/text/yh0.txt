cha:ජිනවංසදීපං <pb V=.1/>
cen:॥නමො තස්ස භගවතො අරහතො සම්මාසම්බුද්ධස්ස॥
gax:1:මහාදයො යො හදයො’දයො’දයො
gax:හිතාය දුක්ඛානුභවෙ භවෙ භවෙ,
gax:අකාසි සම්බොධිපදං පදං පදං
gae:තමාභිවන්දාමි ජිනං ජිනං ජිනං। (යමකබන්ධනං)
gax:2:<pb V=.2/> පහාය යත්ථා’භිරතිං රතිං රතිං
gax:රමන්ති ධම්මෙව මුනී මුනී මුනී,
gax:විමුත්තිදං සබ්බභවා භවා’භවා
gae:තමාභිවන්දෙ මහිතං හිතං හිතං। (යමකබන්ධනං)
gax:3:<pb V=.4/> නිපීතසද්ධම්මරසා රසා’රසා
gax:සුපුඤ්ඤඛෙත්තො’රසතං සතං සතං,
gax:ගතා විධූතා විනයෙන යෙන යෙ
gae:තමාභිවන්දෙ’සිගණඞ්ගණ’ඞ්ගණං। (යමකබන්ධනං)
gax:4:<pb V=.5/> ජිනා’නතම්භොරුහ හංසරාජිනී
gax:ජිනොරසානං මුඛපඤ්ජරා’ලි නී,
gax:සදත්ථසාරං සරසං විසූද නී
gax:උපෙතු මෙ මානසමෙව වාණි නී।
gax:5:කම්මාවසෙසා විචිතො’පජාත්යා
gax:ගන්ථා’හිසඞ්ඛාරවිබන්ධකා මෙ,
gax:පණාම පුඤ්ඤාතිසයෙන’නෙන
gae:මා පාකදානා’වසරා භවන්තු।
gax:6:සුවණ්ණවණ්ණස්ස ජිනස්ස වණ්ණං
gax:වණ්ණෙය්ය කපක්පම්පි කජිතො සුවණ්ණො,
gax:කප්පස්සි’වොසාන මනත්තතාය
gae:න පාපුණෙ බුද්ධගුණාන මන්තං।
gax:7:<pb V=.6/> නිද්ධන්ත චාමීකර චාරු රූපං
gax:සරස්සතී භූසණ භාසනංච,
gax:අනඤ්ඤ සාධාරණ ඤාණමස්ස
gae:අවාවියා’චින්තිය මපක්පමෙය්යං।
gax:8:කුහිං අසාධාරණ රූප ලීලා
gax:කුහිං අසාධාරණ වාණි ලීලා,
gax:කුහිං අසාධාරණඤාණ ලීලා
gae:කුහිං නු මෙ මන්දමතිස්ස ලීලා।
gax:9:<pb V=.7/> විභාවිමානී පරවම්හිනො යෙ
gax:ඉස්සා’භිමානෙන විභඤ්ඤමානා,
gax:ගවෙසයන්තී’ධ පරස්ස රව්ධං
gae:තෙසං පසංසාගරහාහි කිම්මෙ।
gax:10:පසත්ථ සත්ථාගම පාරදස්සී
gax:යෙ සාධවො සාධු ගුණප්පසන්තා,
gax:ගන්ථස්ස නිම්මාණපරිස්සමං නො
gae:ජානන්ති තෙයෙව ඉධප්පමාණා।
gax:11:ආදිච්චවංසප්පභවස්ස තස්ස
gax:ජිනස්ස සත්ථාගමකොවිදෙහි,
gax:වුත්තොපි පුබ්බාචරියෙහි යෙසු
gae:ගන්ථෙසු සඞ්ඛෙපවසෙන වංසො।
gax:12:න තෙහි සක්කා සුගතස්ස වංසං
gax:කිඤ්චාපි විඤ්ඤාතු මසෙසයිත්වා,
gax:සම්පුණ්ණවංසස්ස විභාවනාය
gae:තස්මා සමුස්සාහිත මානසෙන।
gax:13:<pb V=.8/> අභිප්පසන්නො රතනත්තයම්හි
gax:පසත්ථවංසප්පභවො පභුනං,
gax:විභුසණො විස්සුතකිත්තිඝොසො
gae:යො භාති ලඞ්කාය මුළාරභාග්යො।
gax:14:අමන්දචාගා’භිරතස්ස
gax:පුනන්දු නාමස්ස දයාධනස්ස,
gax:බුද්ධෙ පසාදාතිසයස්ස තස්ස
gae:අජ්ඣෙසනඤ්චාපි පටිග්ගහෙත්වා।
gax:15:නස්සාය පුබ්බාචරියො’පදෙසං
gax:සොතූන මත්ථාය මයා හිතාය,
gax:නිරුත්තියා මාගධිකාය සම්මා
gae:විධීයතෙ’දං ජිනවංසදීපං।
gax:16:<pb V=.9/> සද්ධාසිනෙහානුගතාය පඤ්ඤා-
gax:දසාය සොතූහි මනොවිමානෙ,
gax:පදීපිතො’යං ජිනවංසදීප-
gae:දීපොහරෙපාපතමප්පබන්ධං।
gax:17:පුරඞ්ගපුණ්ණා සිරිජම්බුදීපෙ
gax:සම්පත්තිභාරෙන දිවා’වතිණ්ණා,
gax:යා දෙවරාජස්ස’මරාවතී’වා-
gae:මරාවතීනාම පුරී පුරෙ’සී।
gax:18:විජ්ජාධරානඤ්ච විහඞ්ගමානං
gax:විබන්ධ වෙහාසගතිං බහාස,
gax:යස්මිං පුරස්මිං ජිතවෙරි චක්කං
gae:පාකාරචක්කං විය චක්කවාළං।
gax:19:<pb V=.10/> සඤ්චුම්බිතම්හොජ රජො පබන්ධ-
gax:සුපිඤ්ජරාපා පරිඛාහිරාමා,
gax:පුරිත්ථි පාකාර නිතම්බභාගෙ
gae:සමුබ්බහී කඤ්චන මෙඛලා’භං।
gax:20:රත්තින්දිවා රත්තමණි’න්දනීල-
gax:මණිප්පභාරඤ්ජිත රාජධානි,
gax:බබන්ධ යා’මන්දසුරින්දචාප-
gae:සමුජ්ජලාකාසතලබ්බිලාසං।
gax:21:යහිංවධූනං වදනම්බුජෙහි
gax:කතාවමානං හරිණඞ්කබිම්බං,
gax:පභාහි නීලොපලතොරණාතං
gae:සොකාභීභූතංච විවණ්ණමාප।
gax:22:<pb V=.11/> සරොරුහ’න්තී මණිමන්දිරාභා-
gax:සඤ්චුම්බිතං පුණ්ණසසඞ්කබිම්බං।
gax:සඞ්කාය රාමාජනතා’භිරාමා
gae:කරෙ පසාරෙසි පුරම්හි යස්මිං।
gax:23:යත්ථ’ඞ්ගනානං පටිබිම්බිතානි
gax:ආදාසභිත්තීසු මුඛම්බුජානි,
gax:ආසුං විඝාතාය මධුබ්බතානං
gae:විලොචනාලීන මනුග්ගහාය।
gax:24:සම්මත්ත මාතඞ්ග ධරාධරෙහි
gax:යස්මිං අභිස්සන්ද මදස්සවන්ති,
gax:තුරඞ්ග රඞ්ගෙහී තරඞ්ග මාලා
gae:සමාකුලෙවා’සි විධූත ධූලී।
gax:25:<pb V=.12/> නික්ඛිත්තවීණා මණිනුපුරානං
gax:විලාසිනීනං මුදුපාණි පාදෙ,
gax:මත්තාලිමාලා කලනාදිනී කිං
gae:නාලඞ්කරුං යත්ථ කතාවකාසා।
gax:26:ධවත්ථිනීනං කුචසාරසෙහි
gax:නෙත්තාලිභාරා’නනනීරජෙහි,
gax:යා හාසවීචීහි පුරී රජන්යා
gae:රරාජ සමඵුල්ලසරොජිනී’ව।
gax:27:චන්දප්පභා චුම්බිත චන්දකන්ත
gax:පාසාණධාරා මණිචන්දිකාසූ,
gax:චන්දානනානං යහි මඞ්ගනාහං
gae:පරිස්සමස්සො’පසමාය’හෙසුං।
gax:28:<pb V=.13/> යස්මිං පූරෙ උද්ධමධො විනද්ධ-
gax:ජුතිප්පබන්ධො මණිමන්දිරානං,
gax:සමුබ්බහී ගෙරුක පඞ්ක දිද්ධ-
gae:විතාන පච්චත්ථරණබ්බිලාසං
gax:29:සුවණ්ණ මුත්තා මණි වංසවණ්ණා-
gax:පවාළ රූපී වජිරෙහිඤ්චා’පි,
gax:යා සත්තධඤ්ඤෙහි ධනෙහි ඵීතා
gae:අහූ පුරි ධඤ්ඤවතී’ව නාරී। (සිලෙසබන්ධනං)
gax:30:පසාරිතා’නෙකදිසාමුඛෙසු
gax:විචිත්තවත්ථා’භරණාදිපූරා,
gax:යත්ථා’පණා නිජ්ජිතකප්පරුක්ඛා
gae:කරිංසු ලොකාභිමතත්ථසිද්ධිං।
gax:31:<pb V=.14/> පරාගරත්තා මධුපාතිමත්තා
gax:සම්හින්නවෙලා ඝනනීලවාලා,
gax:හංසාසයා පඤ්චසරාභිරාමා
gae:යස්මිං තළාකා විය කාමභොගී। (සිලෙසබන්ධනං)
gax:32:පුරන්තරස්මිං රතනග්ඝිකානං
gax:රංසිප්පබන්ධෙහි හතන්ධකාරෙ,
gax:කුන්දාරවින්දබ්භුදයෙනයස්මිං
gae:රත්තින්දිවාභෙද මවෙදි ලොකො।
gax:33:<pb V=.15/> මාතඞ්ගජීමූතඝටාය ඝණ්ටා-
gax:ටඞ්කාරගම්භීරරවාය යස්මිං,
gax:පලම්භීතා මත්තසිඛණ්ඩිමාලා
gae:අකා විකාලෙපි අඛණ්ඩකීළං।
gax:34:පුරම්හි යස්මිං චරණම්බුජෙහි
gax:වධූජතො බන්ධිතනූපුරෙහි,
gax:විකාස කොකාසන සීස බද්ධ
gae:මත්තාලි සෙස’ම්බුජිනී අජෙසි।
gax:35:රසාතලං නාගඵණාවනද්ධං
gax:නභොතලං විජ්ජුලතාවනද්ධං,
gax:යා ඡාදිතා රූපියජාතරූප-
gae:ධජාවලීහා’ජිනි රාජධානී।
gax:36:<pb V=.16/> නානත්ථසාරං මිතධාතුවණ්ණං
gax:ඡන්දාරහං පාණගණා’භිරාමං,
gax:කවිප්පසත්ථං සරසං සිලෙසා-
gae:ලඞ්කාරපජ්ජං’ව පුරං යමාසි। (සිලෙසබන්ධනං)
gax:37:පුරම්හි තස්මිං කරුණානිධානො
gax:බුද්ධඞ්කුරො බ්රාහ්මණසාරවංසෙ,
gax:අසඞ්ඛකප්පාන මිතො චතුන්නං
gae:ලක්ඛාදිකානං උදපාදි පුබ්බෙ।
gax:38:භොවාදිවංසෙ’කදිවාකරස්ස
gax:පුඤ්ඤානුභාවො’දයමඞ්ගලෙහි,
gax:ජාතස්ස ඛො සම්පති ජම්බුදීපො
gae:විලුම්පයී මඞ්ගලවාසලීලං।
gax:39:<pb V=.17/> ජාතක්ඛණෙ තස්ස සරීරජෙන
gax:ගන්ධෙන වණ්ණෙන සකෙ නිකෙතෙ,
gax:හතප්පභා චන්දනතෙලදීපා
gae:සණ්ඨානමත්තෙහි විජානියාසුං।
gax:40:විමුත්තදොසාහි සුඛෙධිතාහි
gax:ධාතීහි කුම්භොරුපයොධරාහි,
gax:භතො කුමාරො සුකුමාරකායො
gae:ඛෙපෙසි සො කානිචි වාසරානි।
gax:41:මහාමහෙචා’ථ පවත්තමානෙ
gax:සවෙද වෙදඞක්ග විදූ විදූහි,
gax:කාරාපයුං තෙ පිතරො’රසස්ස
gae:නාමං සුමෙධො’ති පදත්ථසාරං।
gax:42:<pb V=.18/> උළාරභාග්යෙන සමං කුමාරෙ
gax:සංවද්ධමානෙ ජනනී න තිත්තිං,
gax:පායාසි නීලාමකලලොචනාලිං
gae:මුඛම්බුජං තස්ස’භිචුම්බමානා।
gax:43:සුඛෙධිත’ඞ්ගාවයවො කුමාරො
gax:විමානභුම්යා මණිනිම්මිතාය,
gax:පරොදි මාතාපිතරො’භියාචං
gae:බිම්බං කනිජං ජානුයුගෙන ගච්ඡං।
gax:44:සුවණ්ණබිම්බො’පමචාරුරූපො
gax:සමාචරං ධාතිභුජා’වලම්බං,
gax:විඤ්ඤාසපාද’ඞ්ගුලිමඤ්ජරීහි
gae:සලීලමාවාසමලඞ්කරිත්ථ।
gax:45:<pb V=.19/> නිජෙන තෙජෙන ච ජිවලොකං
gax:යසෙන’පුබ්බාචරිමං ඵුසන්තො,
gax:තිරොකරිත්වා රවිචන්දසොභං
gae:සංවඩ්ඪි ධීරො උභතො සුජතො।
gax:46:සො සත්තමා යාව පිතාමහස්ස
gax:යුගා සගබ්භාසයසුද්ධිකො’සි,
gax:නිහීනජච්චො’ති න ජාතිවාදා
gae:ඛිත්තො’පකුට්ඨො භවි විප්පසෙට්ඨො।
gax:47:වෙදන්තයං සො සනිඝණ්ටු සත්ථං
gax:සකෙටුභං සාක්ඛරභෙද සත්ථං,
gax:සාධබ්බතබ්බෙදි’තිහාස සත්ථං
gae:අවෙදි වෙදඞ්ගයුතං ප සත්ථං।
gax:48:අජ්ඣායකො මන්තධරො පවීණො
gax:කලාසු ලොකායතලක්ඛණෙසු,
gax:පපූරකාරි පදකො කවීනං
gae:තෙතා’සි වෙය්යාකරණො ගණිසො।
gax:49:<pb V=.20/> කන්දප්පදප්පා’නලධුමරාජි-
gax:ලීලාවලම්බි නිජමස්සුරාජි,
gax:න කෙවලං කොමලගණ්ඩභාගං
gae:මනම්පි ථීනං මලිනීකරිත්ථ।
gax:50:තන්දෙභවණ්ණායතන’ණ්ණවම්හි
gax:නරූපතණ්හාතරණි නරානං,
gax:පායාසි චක්ඛායතනප්පියාහි
gae:තීරන්තරං චිත්තනියාමකට්ඨා।
gax:51:ද්විජො සුමෙධො සුවිසුද්ධමෙධො
gax:මාතාපිතුන්නං නිධනාවසානෙ,
gax:පුඤ්ඤානුභාවප්පභවං අගාර-
gae:මජ්ඣාවසං කාමසුඛං’නුභුඤ්ජී।
gax:52:<pb V=.21/> නිසජ්ජ පාසාදතලෙ’කදා සො
gax:පල්ලඞ්කමාධාය රහොගතොව,
gax:පුනබ්භවුප්පත්ති සරීරභෙදො
gae:දුක්ඛො’ති චින්තෙසි සභාවචින්තී।
gax:53:ජාතො ස’හං ජාතිජරාරුජාදි-
gax:ධම්මො’ම්හි තස්මා භවදුක්ඛසුඤ්ඤං,
gax:නිච්චං අජාතිං අජරං අරොගං
gae:ගවෙසිතුං වට්ටති නිබ්බුති’න්ති।
gax:54:යථාපිදුක්ඛෙ සති ච’ත්ථිසාතං
gax:තදඤ්ඤමුණ්හෙ සති සීතමත්ථි,
gax:භවම්හි සන්තෙ විභවො’පි එවං
gae:නිබ්බාණමත්ථී තිවිධග්ගිසන්තෙ।
gax:55:<pb V=.22/> සාවජ්ජධම්මෙ ඉහවිජ්ජමානෙ
gax:සංවිජ්ජතෙ භො නිරවජ්ජධම්මො,
gax:අජාති හොති සති ජාතියා’ති
gae:එවං විචින්තෙසි සදත්ථවින්තී।
gax:56:දිස්වා යථා ගුථගතො තළාකං
gax:න තස්ස දොසො න තමොතරෙය්ය,
gax:කිලෙසධොවෙ අමතම්හි සන්තෙ
gae:තථා න සෙවෙථ න තස්ස දොසො।
gax:57:පාපාරිරුද්ධො සති ඛෙමමග්ගෙ
gax:න තස්ස දොසො න සුඛං වජෙය්ය,
gax:පාපාරිරුද්ධො සති ඛෙමමග්ගෙ
gae:තථා නගච්ඡෙය්ය න තස්ස දොසො। (යමකබන්ධනං)
gax:58:<pb V=.23/> යථාපි වෙජ්ජෙ සති ඝොරරොගී
gax:න තස්ස දොසො ත ලභෙ තිකිච්ඡං,
gax:රාගාදිරොගී සති බුද්ධවෙජ්ජෙ
gae:ධම්මොසධං නෙ’ච්ඡති කස්ස දොසො।
gax:59:යො කණ්ඨබද්ධං කුණපං පහාය
gax:යථාසුඛං ගච්ඡති සෙරිචාරී,
gax:තථෙවි’මං කුච්ඡිත පූතිකායං
gae:යංනූන ගච්ඡෙය්යමහං ජහිත්වා।
gax:60:උච්චාරඨානම්හි ජනා’නපෙක්ඛා
gax:කත්වා කරීසානි කයථා වජන්ති,
gax:තථා සරීරං කුණපෙහි පූරං
gae:යංනූන ගච්ඡෙය්යමහං ජහිත්වා।
gax:61:<pb V=.24/> නාවං යථා ජජ්ජරමාපගාහිං
gax:වජෙය්ය නෙතා අතපෙක්ඛකොව,
gax:තථා නවද්වාරසවං සරීරං
gae:යංනූන ගච්ඡෙය්යමහං ජහිත්වා।
gax:62:චොරෙහි ගච්ඡං අවහාරභීත්යා
gax:ඛෙමං සුමෙධො පුරමොතරෙය්ය,
gax:තථා සරීරං කුසලාවහාරං
gae:යංනූන ගච්ඡෙය්යමහං ජහිත්වා।
gax:63:නෙක්ඛම්ම සඞ්කප්ප පරො’පමාහි
gax:අනුස්සරිත්වෙ’වමුළාරවීරො,
gax:හතො’රපාරෙ තිභවෙ අසාරෙ
gae:විහාසි උක්කණ්ඨිතමානසො සො।
gax:64:<pb V=.25/> සුවණ්ණ මුත්තා මණි රූපියාදි-
gax:ධනෙහි ධඤ්ඤෙහි ච පූරිතානි,
gax:අවාපුරිත්වාන,ථ කොසකොට්ඨා-
gae:ගාරානි තං දස්සයි රාසිවඩ්ඪො।
gax:65:පිතාමහානං පකපිතාමහානං
gax:මාතාපිතුන්නං විභවා පනෙත්ථ,
gax:අනප්පකාථාවරජඞ්ගමාතෙ
gae:සංදිස්සරෙ ධීර සුමෙධවිප්ප।
gax:66:සො සත්තමා යාව පවෙණිවට්ටා
gax:විභාවයිත්වා විභවස්සරාසිං,
gax:ධනාගමස්සාපි ධනබ්බයස්ස
gae:පමාණ’මාචීක්ඛිපමාණදස්සිං।
gax:67:කුටුම්බමෙතං පටිපජ්ජමානො
gax:කාමෙසු දෙවොවිය ඉන්ද්රියානි,
gax:ඉච්ඡානුරූපං පරිචාරයස්සු
gae:ඉච්චෙව මාරොචයි රාසිවඩ්ඪො।
gax:68:<pb V=.26/> අමුං මහන්තං ධනධඤ්ඤරාසිං
gax:සමාවිනිත්වෙ’ක කහාපණම්පි,
gax:නා’දාය මාතාපිතරොප්ය’හො තො
gae:ගතා යථාකම්ම මිතො පරත්ථ।
gax:69:තබ්බත්ථුසාරග්ගහණාතිසූරො
gax:වොස්සග්ගසන්තො අථ සත්තසාරො,
gax:රඤ්ඤො සමාරොචිය එතමත්ථං
gae:භෙරිං චරාපෙසි සකෙ පුරම්හි।
gax:70:සන්තප්පයි භෙරිවිරාවගන්ධ-
gax:මාඝාය සම්පත්තජාතා’ලිජාතං,
gax:භොවාදි නානාරතනාදිභොග-
gae:මධූහි සත්තාහ’මනාථනාථො।
gax:71:<pb V=.27/> තදග්ග යඤ්ඤාලය වාරිවාහ-
gax:ධාරානිපාතද්ධනවුට්ඨිහෙතු,
gax:මහා ජනස්සා’ධිකවත්ථුතණ්හා-
gae:තටානි භින්නානි මනොදහෙසු।
gax:72:සුඛෙධිතො කාමසුඛං පහාය
gax:ඝරා’භීනික්ඛම්ම තතො සුමෙධො,
gax:අජ්ඣොගහෙත්වා හිමවන්ත’මාප
gae:ධම්මෙසකො ධම්මකපකබ්බත’න්තං।
gax:73:විතක්කමඤ්ඤාය’ථ දෙවරඤ්ඤා
gax:ව්යාපාරිතො මාපයි විස්සකම්මො,
gax:තහිං විවෙකක්ඛමක මස්සමඤ්ච
gae:මනොරමං චඞ්කමභුමිභාගං।
gax:74:<pb V=.28/> තමස්සමං පබ්බජිතෙහි සුඤ්ඤං
gax:උපෙච්ච සොඤ්චාරමවාපුරිත්වා,
gax:ඤත්වා තදන්තොලිඛිත’ක්ඛරානි
gae:ඛාරිංපරික්ඛාරභරංඅවෙක්ඛි।
gax:75:නිවත්ථවත්ථංනවවදොසුපෙතං
gax:විවජ්ජියාවජ්ජියවජ්ජදස්සි,
gax:ධාරෙසිතංබාරසධානිසංස-
gae:මනොජපුප්ඵත්ථරවාකචීරං।
gax:76:පුන්නාගපුප්ඵත්ථරකා’භිරාමං
gax:අංසෙ විධායා’ජිනචම්මඛණ්ඩං,
gax:කත්වා ජටාමණ්ඩල මිත්තමඞ්ගෙ
gae:තිවඞ්ක මාදාය’ථ ඛාරිකාජං।
gax:77:භුජඞ්ගභොගො’රුභුජෙන ධීරො
gax:ආදාය චාලම්බනදණ්ඩකොටිං,
gax:සමග්ගහී තාපසවෙසමෙවං
gae:විරත්තචිත්තොක විභවෙව භවෙ’පි।
gax:78:<pb V=.29/> සො චඞ්කමී චඞ්කමමොතරිත්වා
gax:සිලාතලස්මිඤ්ච දිවා නිසජ්ජි,
gax:සායං පවිට්ඨො වසි පණ්ණසාලං
gae:නිපජ්ජි කට්ඨත්ථරසෙසමඤ්චෙ।
gax:79:පචචූසකාලම්හි පබුජ්ඣිතො සො
gax:ආවජ්ජයිත්වා’ගමනප්පවත්තිං,
gax:විවෙකකාමස්ස මමෙ’ත්ථ වාසො
gae:කාමං ඝරාවාසසමො සියා’ති।
gax:80:අදුඤ්හි පණ්ණච්ඡදනං කපොත-
gax:පාදාරුණං බෙලුවපක්කවණ්ණා,
gax:භූමීපි භිත්තී රජතාවදාතා
gae:මඤ්චො’පි චිත්තත්ථරවාරුරූපො।
gax:81:<pb V=.30/> සුභාක මනාපා මම පකණ්ණසාලා
gax:සාදීනවා දුප්පරිභාරියා’යං,
gax:පණීතභික්ඛා පරියෙට්ඨි මූල-
gae:දුක්ඛස්ස නත්ථි’ති පමාණ මන්තො।
gax:82:අගාරසඤ්ඤාය පටික්ඛපිත්වා
gax:තඤ්ච’ට්ඨදොසා කුලපණ්ණසාලං,
gax:දසඞ්ග සාධාරණ රුක්ඛමූලං
gae:ඵලාඵඛලාහාර මුපෙච්ච භොජී।
gax:83:සුමෙධසො සො දිවසානි සත්ත
gax:මහාපධානං පදහං සුමෙධො,
gax:පත්තො අභිඤ්ඤාසු වසිසු පාරං
gae:සබ්බංක සමාපත්තිසුඛං අවින්දි।
gax:84:<pb V=.31/> තස්මිංඛණෙ කානන දෙවතාහි
gax:සාධූ’ති නිග්ඝොසිතපීතිඝොසො,
gax:අබ්භුග්ගතො තස්ස යසෙන සද්ධිං
gae:විසුද්ධවිජ්ජාචරණු’බ්භවෙන।
gax:85:විජ්ජාධරා තග්ගුණදීපකානි
gax:මුතිඞ්ගවීණාධනිබන්ධවානි,
gax:ගායිංසු ගීතානි’ව නච්චමානො
gae:හිමාචලො සම්පති සම්පවෙධි।
gax:86:මුද්ධඞ්කුරං භුධරකුටබාහු-
gax:සතෙහි තන්නිජ්ඣර චාමරෙහි,
gax:විධූයමානෙහි විධූතපාපං
gae:කතොපහාරෙව මහාසරා’පී।
gax:87:<pb V=.32/> අකාලමෙඝද්ධනි භෙරිරාව-
gax:ව්යාපාරිතා මත්තසිඛණ්ඩිසණ්ඩා।
gax:අජ්ඣාවසන්තං වනසණ්ඩමජ්ඣං
gae:මහිංසුචා’ඛණ්ඩනතණ්ඩවෙන।
gax:88:මන්දා’නිලා’මන්දභුජා’වලම්බ-
gax:සුනීලසාඛාමණිවිජනීහි,
gax:ලතඞ්ගනා’ලිඞ්ගිතසාලසාමී
gae:සංවිජයුං විතදරම්පි ධීරං।
gax:90:<pb V=.33/> කපීතනා’සොක තමාල නීපා
gax:කපීතනා’සොක තමාල නීපා, (සමත්තපාදභ්යාස මහා යමකං)
gax:කපීතනා’සොක තමාල නීපා
gae:කපීතනා’සොක තමාල නීපා।
gax:91:න වෙලලිතා කිං පසවකා’වතංසා
gax:ලතාවිතානා මධුපාලිසාලී,
gax:ලතාවිතානා මධුපා’ලිසාලී
gae:න වෙල්ලිතා කිං පකසවා’වතංසා।(සමුග්ගභෙද යමකං)
gax:92:<pb V=.34/> පුප්ඵාවලී කන්දල පාටලග්ගා
gax:කලාපිනී සා වනරාජිනීලා,
gax:පුප්ඵාකුලී කන්දන පාටලක්ඛී
gae:කලාපනීලා වර රාජිනීව। (අද්ධගොමුත්තිකා බන්ධනං)
gax:93:<pb V=.35/> නතාසිරො මඤ්ජරිකාසුරම්හා
gax:නතාසිරො පඤ්ජලිකාව රම්මෙ,
gax:වනෙ නිබද්ධං රමිතො විභාසි
gae:විනෙය්ය බන්ධූරචීතො පහාරො। (පාදගොමුත්තිකා බන්ධනං)
gax:94:රජොකිරන්තා’වනතා ලතාසුං
gax:ලාජොකිරන්තා වනිතා නතාව,
gax:ද්විජොඅරඤ්ඤං වසිතා පිතාඝො
gae:ගජොතරන්තොව ලතා විතානං। (සිලොකගොමුත්තිකා බන්ධනං ආකුලජාලමිතිපි)
gax:95:<pb V=.36/> මතඞ්ගජින්දා න මසක්කරිංසු
gax:පාදානි නත්වාන පදිපධාමං,
gax:පඤ්ඤාධවං පීන තපං ඵලෙහි
gae:හිමද්දිපාදෙ පරිසුත්තමඤ්හි। (කබ්බනාම ගබ්භ චක්කං)
gax:96:<pb V=.37/> මෙත්තාය ඡත්තං’ව ඵණං ඵණින්දො
gax:ධාරෙසි සීසෙ වසිනො චචාර,
gax:නථාමවා’කාව’බලෙසු කිඤ්චි
gae:මෙධාය නන්දො ථිරවාචි ඛෙමෙ। (කවිනාම ගබ්භ චක්කං)
gax:97:<pb V=.38/> නො’සිතෙහි’ස්ස සන්තාස’නූ’න තොස වතො දො,
gae:දායතො වසතො න’නුසන්තාසස්ස හිතෙසිනො। (ගාථද්ධවිසය පටිලොම යමකං)
gax:98:යොකා’සා’වාස කායො කාම’කාම’මකාම’කා,
gae:සකායනා’නාය’කාස වාම නා ග ගනා’මවා। (සබ්බතො භද්ද බන්ධනං)
gax:99:<pb V=.39/> දයාය වසිතො දායෙ යාපජාසිව මාසදා,
gae:යජාරහං රඤ්ජමානො වසිහංසො චිරංවසි। (අද්ධබ්භම බන්ධනං)
gax:100:මධුමද මධුකර විරුතෙ විරුතෙ
gax:මලයජ සුරහීත පවනෙ පවනෙ
gax:හිමවති විකසිත පදුමෙ පදුමෙ
gae:අධිසුඛ මනුභවි සවසි සවකසි। (පාදන්ත යමකං)
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ දූරෙනිදානෙ සුමෙධබ්රාහ්මණාපදානපරිදීපො।
cen:පඨමො සග්ගො।
gax:1:<pb V=.40/> (මන්දා’ක්කන්තා) මරපුරසිරිං සබ්බසම්පත්තිසාරං
gax:ජම්බුද්දීපා’සම සරසිජෙ කණ්ණිකා සන්නිකාසං,
gax:රම්මං රම්මව්හය පුරවරං පාරමීපාරදස්සී
gax:බුද්ධො දීපඞ්කර දසබලො සබ්බලොකෙකදී। ()
gax:තස්මිං කාලෙ විපුලකරුණා නාරිසඤ්චොදිත’ත්තො
gax:නානා ඛීණාසව පරිවුතො චාරිකං සඤ්චරන්තො,
gax:සංවත්තෙන්තො සුනිපුණතයං ධම්මචක්කං කමෙන
gae:පත්වා තස්මිං පටිවසති සොදස්සනව්හෙ විහාරෙ। ()
gax:3:<pb V=.41/> සුත්වා දිපඞ්කර භගවතො නාගරා කිත්තිසද්දං
gax:සම්බුද්ධො සො ඉතිපි අරහං ත්යාදිනා’බ්භුග්ගතං තං,
gax:ගාහාපෙත්වා තුවටතුවටං වත්ථභෙසජ්ජ පානං
gae:තන්නිත්තා’සුං පමුදිතමතා ගන්ධමකාලාදිහත්ථා। ()
gax:4:පත්වා දීපඞ්කරතරිහරිං ගන්ධමාලාදිකෙහි
gax:පූජෙත්වාත’ඤජලිමුකුලිකා එකමන්තං නිසින්නා,
gax:ධම්මං සුත්වා සවණසුභගං බුද්ධපාමොක්ඛසඞ්ඝං
gae:සංයාචිත්වා මුදිතහදයා ස්වාත්තයා’පගඤ්ජුං। ()
gax:5:<pb V=.42/> සජ්ජෙත්වා තෙ දුතියදිවසෙ සජ්ජනා දානසාලං
gax:උස්සාපත්තා ධජකදලියො පුණ්ණකුම්භෙ ඨපෙන්නා,
gax:කුබ්බන්තා’පි ධවලසුළිනු’ක්ඛෙප ලාජොපහාරං
gae:එවං තස්සා’ගමන මයනං ලඞ්කරොන්තා විහාසුං। ()
gax:6:අබ්භුග්ගන්ත්වා අථ හිමවතා සො සුමෙධො තපස්සි
gax:ගච්ඡං තෙසං උපරි නභසා වාකචීරං ධුනන්නො,
gax:දිස්වා පීතිප්පමුදිතජතෙ අඤ්ජසං සොධයන්තෙ
gae:සඤ්ඣාමෙඝො රිව පරිලසං ධතරිත්ථෙ’කමන්තං। ()
gax:7:සංසොධෙන්තා කලලවිසමට්ඨාන සඞ්කාරධානං
gax:කස්මා තුම්හෙ පටිපථමිමං’ලඞ්කරොථා’ති පුච්ඡි,
gax:භන්තෙ දීපඞ්කරතරහරි’දානි නිස්සාය රම්මං
gae:බුද්ධො හුත්වා විහරති මහාධම්මසඞ්ඛං ධමන්තො। ()
gax:8:<pb V=.43/> සො සම්බුද්ධො පරිවුතමහාභික්ඛුසඞ්ඝො යතො නො
gax:ගාමක්ඛෙත්තං පවිසති තතො’ලඞ්කරොමා’බ්රුවිංසු,
gax:බුද්ධූප්පාදො කිමුත සුතරං දුල්ලභො බුද්ධසද්දො
gae:ඉච්චෙවංසො සුමරිය අලඞ්කත්තුකාමො’සි මග්ගං। ()
gax:9:ඣානා’භිඤ්ඤා රතතකවචු’ජ්ජොතමාන’ත්තභාවො
gax:සද්ධායෙ’සො අචලසදිසො ඉද්ධිමා තාපසො’ති,
gax:සල්ලක්ඛෙත්වා කලලවිසමං දුග්ගමග්ගප්පදෙසං
gae:සජ්ජෙතුං තෙ සපදි මුදිතා සාධවො තස්ස’දංසු। ()
gax:10:<pb V=.44/> නානාපුප්ඵං ජලජථලජං ඔචිනිත්වා වනම්හා
gax:තෙත්වා දෙවාසුරභවනතො කොවිළාරාදිපුප්ඵෙ,
gax:ආනෙත්වා’හං භුජගභවතා ඵුල්ලකණ්ඩුප්පලානි
gae:ඡෙකොස්මී’ති විථරිය පථං ඉද්ධියා සංවිධාතුං। ()
gax:11:කත්වෙ’වං මෙ හදයමකුළං තොවිකාසෙය්ය තස්මා
gax:වෙය්යාවච්චං විසදමතිනො කායිකං සංවිධාය,
gax:අජ්ජෙවා’හං විපුලකුසලං සඤ්චිනිස්ස’න්තී ධීරො
gae:සංසොධෙතුං කලලකලුසං අඤ්ජසං ආරභිත්ථ। ()
gax:12:පස්සන්තානං විමලනයනො’භාස ජිමූතගබ්භෙ
gax:බුද්ධොබුද්ධො’ත්ය’භිහිතවචො විජ්ජුරාජීව චාරී,
gax:තස්මිං පඞ්කෙ නිජකරතල’මෙභාජපච්ඡිහි ධීමා
gae:පංසුං දත්වා රජතධවලං වාලුකං වොකිරන්තො। ()
gax:13:<pb V=.45/> තස්මි ඨානෙ කල්ලලුලිතෙ සුට්ඨු නා’ලඞ්කතෙව
gax:සද්ධිං දීපඞ්කර’නධිවරො’නෙකඛීණාසවෙහි,
gax:පත්තො බ්රහ්මා’මරනරඵණිසිද්ධවිජ්ජාධරානං
gae:සංවත්තන්තෙ සුවිපුලමහෙ පාටිහීරෙ උළාරෙ। ()
gax:14:හෙම’ම්භොජො’පමසුවදනං මණ්ඩිතං ලක්ඛණ්හො-
gax:සීත්යා’නුබ්යඤ්ජනවිලසිතං කෙතුමාලාවිලාසං,
gax:සත්ථාරං තං දිසිදිසි පභානිච්ඡරන්ත’ඤ්ජසම්භි
gae:ආගච්ඡන්තං විය මණිතලෙ මත්තමාතඞ්ගරාජා। ()
gax:15:<pb V=.46/> ඔලොකෙත්වා විමලනයනඤ්චන්දනිලුප්පලානි
gax:උම්මිලෙත්වා රතනඵලකං අක්කමන්තොව පිට්ඨිං,
gax:නානාඛීණාසවපරිචුතො කද්දමං නා’ක්කමිත්වා
gae:සම්බුද්ධොයං වජතු ඉති මෙ දීඝරත්තං හිතාය। ()
gax:16:සල්ලක්ඛෙත්වා ඛර’ජිනජටාවාකචීරානි කෙසෙ
gax:ඔමුඤ්චිත්වා විසමකලලෙ පත්ථරිත්වා’ත්තභාවං,
gax:සෙතුං කත්වා පරමපණිධී කොමිනී චොදිත’ත්තො
gae:පඤ්චා’භිඤ්ඤාරතනමණිමා ස්වා’චකුජ්ජො නිපජ්ජි। ()
gax:17:සුත්වා ගාථාපදම්පි න මෙ භාරියං සංකිලෙසෙ
gax:විද්ධංසෙත්වා වරසිවුරං පත්තුමිච්ඡෙ සචා’හං,
gax:සංවිජ්ජන්තෙ තිභවභවනෙ දුක්ඛිතා’නන්තසත්තෙ
gae:සො’භං එකො කථමධිගමෙ ධම්ම මඤ්ඤාතවෙසො।()
gax:18:<pb V=.47/> යන්නූනා’හං පරහිතරතො සම්මදඤ්ඤාය බොධිං
gax:ආරොපෙත්වා නිඛිලජනතං’නුත්තරං ධම්මනාවං,
gax:උත්තාරෙත්වා වරසිවපුරං වට්ටදුක්ඛොදධිම්හා
gae:පච්ඡා දීපඞ්කරමුනි යථා නිබ්බුතිං පාපුණිස්සං। ()
gax:19:ඉච්චෙවං සො පුමරිය සමොධානයිත්වා’ට්ඨධම්මෙ
gax:සංසාරම්හා’වතරණමහාසෙතුරූපො පජානං,
gax:මුද්ධාබද්ධ’ඤ්ජලිපුටජටො පඞ්කපිට්ඨෙ නිපන්නො
gae:සම්බොධත්ථං පණිධිමකරි තාව තප්පාදමූලෙ। ()
gax:20:<pb V=.48/> උස්සිසඨො සපදි භගවා පඤ්චවණ්ණප්පසාදං
gax:උම්මීලෙත්වා නයනයුගලං ඵුල්ලනීලුප්පලාභං,
gax:දිස්වා නීලොපලමණිමයං වාතපානඤ්චයං’ව
gae:උග්ඝාටෙන්තො ඉසිවරම්හාපඞ්කජං පඞ්කපිට්ඨෙ। ()
gax:21:එතස්සි’ජඣිස්සති ඉති අයං පත්ථනා’නාගතංස-
gax:ඤාණං සම්මා පතිනිය ඉතො කප්පලක්ඛාධිකානං,
gax:ආවජ්ජෙන්තො උපරි චතුරාසඞ්ඛියානන්ත්ය’වෙදි
gae:පත්වා බොධිං අහමිව සියා ගොතමො නාම බුද්ධො। ()
gax:22:තුම්හෙ සම්පස්සථ ඉති ඉමං තාපසං සඞ්ඝමජ්ඣෙ
gax:වත්වෙ’වං සො පදමසදිසං ධම්මරාජා දදන්තො,
gax:සම්හින්දිත්ථා’ධරකිසලයා’ලත්තකං නාගතංය-
gae:පඤ්ඤාමුද්දා’ඞ්කිතපදසතං වත්තසන්දෙසගබ්භං। ()
gax:23:<pb V=.49/> වාසට්ඨානං කපිලනගරං නාම මාසාමහෙසි
gax:මාතා සුද්ධොදනනරපති තෙ පිතා’දිච්චවංසෙ,
gax:බිම්බා බිම්බා ධරවති පියා හෙම බිම්බා භිරාමා
gae:තස්මිංකාලෙ තනුජරතනං රාහුලො හෙස්සතෙ තෙ। ()
gax:24:හෙස්සන්තෙ තෙ පඨමදුතියස්සාවකා සාරිපුත්ත-
gax:මොග්ගල්ලානා ද්විජකුලභවා භුරිපඤ්ඤිද්ධිමන්තො,
gax:ආනන්දාඛ්යො යති පති රුපට්ඨායකොසාවිකානං
gae:ඛෙමාථෙරි පරම යුගලං උප්පලබ්බණ්ණථෙරි। ()
gax:25:<pb V=.50/> අස්සත්ථො තෙ විජයවිටපී ත්වඤ්ච ඛො ගොතමව්හො
gax:ඡබ්බස්සානී පදහිය ඝරා නික්ඛමිත්වා සකම්හා,
gax:පායාසග්ගං පරිවිසිය භො ත්වං සුජාතාය දින්නං
gae:බොධිං බුජ්ඣිස්සසි ඉති ධුවං බොධිමූලෙ නිසජ්ජ। ()
gax:26:සත්ථා සඤ්ඣාඝනපටලතො මුත්තවිජ්ජුල්ලතෙ,ව
gax:සන්දස්සෙත්වා නිජභුජලතං චීවරබ්භන්තරම්හා,
gax:පඛ්යාකාසි ජලධරරවා’කාරගම්භීරඝොයං
gae:නිච්ඡාරෙත්වා සුරධනුරිවො’භාස ඡබ්බණ්ණරංසි। ()
gax:27:අම්හෙ දීපඞ්කරභගවතො සාසනෙ නා’වබුද්ධා
gax:ලච්ඡාමා’ති තව පරිමුඛෙ’වා’යතිං මොක්ඛධම්මං,
gax:තස්මිං පත්තා’ඛීල සුරනරාපත්ථයුං තඞ්ඛණෙවං
gae:පූජෙත්වා’තඤ්ජලිසරසිජෙ පාදපීඨම්හි තස්ස। ()
gax:28:<pb V=.51/> බුද්ධො බ්රහ්මාමරනරසිරො චුම්බිතඞ්ඝී සරොජො
gax:සම්පූජෙත්වා’ට්ඨහි ජටිලකං පුප්ඵමුට්ඨීහි තම්හා,
gax:පක්කාමි සො කනකසිඛරීහාරි කිඤ්ජක්ඛභාරෙ
gae:උබ්භූත’ම්හොරුහවනසිරෙ අප්පයන්තො පදානි। ()
gax:29:රම්මං රම්මං මහීය ජටිලං පුප්ඵමුට්ඨීහි කත්වා
gax:ඛීණා ඛීණාසවවසිගණා දක්ඛිණං පක්කමිංසු,
gax:දෙවා’දෙවා පවුරමකරුං වන්දනාමානපූජං
gae:දීපං දීපඞ්කරදසබලඤ්චා’නුගන්ත්වා නිවත්තා। ()
gax:30:<pb V=.52/> තම්හා ඨානා ගතසති ජනෙ සන්නිසින්නස්ස තස්ස
gax:පල්ලඞ්කෙනා’මරනර පරිච්චන්ත පුප්ඵාසනම්හි,
gax:ජාතික්ඛෙත්තා තහිමුපගතා දෙවතා එතමත්ථං
gae:ආරොචෙසුං මහිතවරණා අඤ්ජලිමඤ්ජරීහිං। ()
gax:31:පුබ්බෙ පුප්ඵාසනුපරි සමාරූළ්හබුද්ධඞ්කුරානං
gax:අද්ධානෙ’වෙ’තරහි භවතොචා’සනාරොහණම්හි,
gax:එකාලොකා දසහි ගුණිතා ලොකධාතු සහස්සී
gae:සංවත්තන්තෙ ත්වමනවරතං හෙස්සසෙ තෙන බුද්ධො। ()
gax:32:තාසං වාචං සවණමධුරං දෙවතානං නිසම්ම
gax:භිය්යො චිත්තප්පභවවීරියො පීතිවිප්ඵාරිතත්තො,
gax:පුබ්බෙ සත්තුත්තමපරිචිතා බොධිසම්භාරධම්මා
gae:ආවජ්ජෙසි කති ඉති සුධී ධම්මධාතුං සහෙතුං। ()
gax:33:<pb V=.53/> ඔකුජ්ජිත්වා ධරණිඨපිතො පුණ්ණ කුම්භො සුමෙධ
gax:විස්සන්දෙත්වා සලිලම්ඛිලං කින්තුපච්චාහරෙථ,
gax:එවං දත්වා ධනසුතකලත්ත’ඞ්ගපච්චඞ්ගජීවෙ
gae:නිබ්බින්නො මා භවි’ති පඨමං පාරමිං’ධිට්ඨහි සො। ()
gax:34:නා’පෙක්ඛිත්වා යථරිව නිජං ජීවිතං ජීවිතං’ව
gax:රක්ඛන්තො සඤ්චරති චමරි චාමර චන්දිකාභං,
gax:එවං සීලං වරසිවපුරද්වාරමාරක්ඛ ධීර
gae:අජ්ඣිට්ඨාසි ඉති සදුතියං පාරමිං සුද්ධසීලො। ()
gax:35:<pb V=.54/> සංවිග්ගො යො චිරපරිවසං ඝොරකාරාඝරම්හි
gax:මුත්තීං තම්හා’ගමයති යථා හොහි නෙක්ඛම්මනිත්තො
gax:නිබ්බින්නො ත්වං තථරිව භවෙ බන්ධනාගාරරූපෙ
gae:අජ්ඣිට්ඨාසි තතියම්පි සො පාරමින්ත්යෙ’කචාරී। ()
gax:36:හීනුක්කට්ඨං කුලමනුඝරං භික්ඛකො භික්ඛු භික්ඛං
gax:අණ්වාහිණ්ඩං ලභති නචිරං සංවරට්ඨො යථෙ’වං,
gax:සම්බොධත්ථ භජ පටිබලෙ පණ්ඩිතෙ පුට්ඨපඤ්හො
gae:අජ්ඣිට්ඨාසි ත්වමිති මතිමා පාරමිං සො චතුත්ථිං। ()
gax:37:නිච්චුස්සාහො විචරති යථා කෙසරී සෙරිචාරී
gax:එවං ඨානෙ ගමනසයනෙචා’සනෙ ත්වං සුමෙධ,
gax:උස්සොළ්හී ත්යාසිථිලවීරියො හොති සම්බොධනත්ථං
gae:අජ්ඣීට්ඨාසි ථිරවීරියවා පඤ්චමිං පාරමිං සො। ()
gax:38:<pb V=.55/> ඉට්ඨානිට්ඨං පථවිරිව භො සබ්බමානාවමානං
gax:නාපජ්ජිත්වා මනසිවික්තිං ත්වං සහන්තො ඛමන්තො,
gax:සම්බොධත්ථං පරවධඛමො හොහි’තී ඛන්තිවාදී
gae:අජ්ඣිට්ඨාසි පරහිතරතො ඡට්ඨමිං පාරමිං සො। ()
gax:39:වීථිං නාතික්කමති නියමං ඔසධීතාරකා’යං
gax:එවං සන්තුත්තම පරිචිතං සච්චවාචං සුමෙධ,
gax:ත්වං මාවිතික්කමි කරහචි බොද්ධුකාමො සුබොධිං
gae:අජ්ඣිට්ඨාසි’ත්ය’විතථකථි සත්තමිං පාරමිං සො। ()
gax:40:<pb V=.56/> තම්හාඨානා බලවපවනෙ වායමානෙ’පි ථොකං
gax:කප්පට්ඨාසි තචලති යථා පබ්බතො සුප්පතට්ඨො,
gax:ත්වං තිට්ඨාහි තථරිව අධිට්ඨානධම්මෙසු දළ්හං
gae:අජ්ඣිට්ඨාසී’ත්යවලසදිසො ච’ට්ඨමිං පාරමිං සො। ()
gax:41:ඔතිණ්ණෙසු උදකරහදො භො නිහීනුත්තමෙසු
gax:සීතත්තං සම්ඵරති හි සමං වාරිනා භාවයෙනි,
gax:මෙත්තායෙවං තිභවභවනෙ සබ්බසත්තෙසු තුල්යං
gae:අජ්ඣිට්ඨාසි සමුති නවමිං පාරමිං මෙත්ත චිත්තො। ()
gax:42:ඉට්ඨානිට්ඨෙ සති පටිහතෙ වත්ථුජාතෙ යථාහි
gax:මජ්ඣත්තා’යං වසුමතිවධූ හොති දුක්ඛෙ සුඛෙක වා,
gax:එවං භො ත්වං භව සමතුලාසන්තිභො’පෙක්ඛ කො’ති
gae:අජ්ඣිට්ඨාසි සවසි දසමිං පාරමිං භුරිමෙධො। ()
gax:43:<pb V=.57/> ආලොලෙන්තො තිදසපමිතං පාරමිසාගරං සො
gax:සත්තාධිසො නිසිතමතිමා ඤාණමත්ථා’චලෙන,
gax:ආවජ්ජෙසි වසුමතවධු සාධුකාරං’ව දෙන්ති
gae:සංකම්පි සම්පති සතිමතො ධම්මතෙජෙන තෙන। ()
gax:44:භීරූච්ඡම්හී ඝණපථවියා කම්පමාතායි’මාය
gax:පත්වා දීපඞ්කරභගවතො රම්මවාසී සමීපං,
gax:සම්පුච්ඡිංසු වසුමති භුසං කම්පි තංකිස්සහෙතු
gae:ආවජ්ජෙත්වා සමුති මුනිනො තම්පවත්තිං කථෙසි। ()
gax:45:නික්කඞ්ඛා තෙ පුනපි නගරා නාගරා තං උපෙච්ච
gax:සම්පූජෙසුං චරණයුගලං ගන්ධමාලාදිකෙහි,
gax:කත්වා තෙන’ඤ්ජලිසරසිජෙ යෙන දීපඞ්කරෙ’ණො
gae:උට්ඨාසි සො පුරිසතිසහො සන්නීසින්නාසනම්හා। ()
gax:46:<pb V=.58/> මා තෙ රොගො භවි පටිභයං මා භවි ඡම්භිතත්තං
gax:සඞ්කප්පො තෙ පරමපණිධි සිජ්ඣතං ඛිප්පමෙව,
gax:ඉත්ථඤ්චා’සිථුතිපදසතං ජාතිඛෙත්තා ගතා තං
gae:පුප්ඵාදීහි මහීය ජටිලං නිජ්ජරා බ්යාහරිංසු। ()
gax:47:අබ්භුග්ගන්ත්වා පවනපදවිං දෙවතානං මනානි
gax:බොධාත්වො හිමවති සකං අස්සමං තාපසො සො,
gax:පත්තො අත්ථාචලමුපගමී තඞ්ඛණෙ රංසිමාලී
gae:සඞ්කොචෙත්වා සරසිජවනං සංහරිත්වා’ංසුජාලං। ()
gax:48:<pb V=.59/> රම්මං දීපඞ්කරභගවතො රම්මවත්යා’භිධානං
gax:වාසට්ඨානං ජනකජනනී ද්වෙ සුදෙවස්සුමෙධා,
gax:නිච්චොපට්ඨායකයතිවරො සාගතොමඞ්ගලොච
gae:තිස්සොචා’සුං පඨමදුතියස්සාවකා ථෙරනාගා। ()
gax:49:නානාඛීණාසවපරිවුතො චා’සි නන්දා සුනන්දා
gax:තස්සා’හෙසුං පඨමදුතියස්සාවිකා අග්ගභූතා,
gax:කායො’සිතිරතනපමිතො පිප්ඵලිනාමබොධි
gae:අට්ඨාසි සො පචුරජනතං තාරයං වස්සලක්ඛං। ()
gax:50:සත්ථා දීපඞ්කරව්හො සුරනරසරණොදීපදීපොචිරස්සං
gax:දීපෙවො ධම්මදීපං තිභුවනභවනෙ වීත’විජ්ජන්ධකාරං
gax:අග්ගික්ඛන්ධො’වභාසං විහරිය පරිනිබ්බායි ඛීණාසවා’පි
gae:ඛීණස්නෙහාපදීපායථරිව අරියා සාවකා නිබ්බුතා’සුං। ()
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිතවංසදීපෙ දූරෙනිදානෙ සුමෙධ තාපසස්ස මූලපණිඨානට්ඨපනපවත්ති පරිදීපො දුතියො සග්ගො।
gax:1:<pb V=.60/> ලොකං (’වසන්තතිලකො) කුමුදාකරං මා
gax:කොණ්ඩඤ්ඤනාමභගවා’ථ පබොධයත්තො,
gax:ජාතො තදා වරමතී විජිතාවි රාජා
gae:සම්පන්න චක්කරතනො’භවි චක්කමත්ති। ()
gax:2:සඞ්ඝස්ස බුද්ධපමුඛස්ස උළාරදානං
gax:දත්වා විධාය පණිධිං වරබොධියා සො,
gax:රජ්ජං පහාය ජිනසාසනමොතරිත්වා
gae:ඣානාන්ය’ලත්ථ පටිලඞ්වරප්පදානො। ()
gax:3:<pb V=.61/> තස්සා’සි රම්මවතිනාම පුරං සුනන්දො
gax:රාජා අහොසි ජනකො ජනනී සුජාතා,
gax:භද්දස්සුභද්දසමණා වරසාවකා’සුං
gae:තිස්සො’පතිස්ස’සමණි වරසාවිකායො। ()
gax:4:ලක්ඛායුකො විජයබොධි විසාලසාල-
gax:කල්යාණි නාම තදුපට්ඨහි චා’නුරුද්ධො,
gax:තස්සා’ට්ඨ සීතිරතනප්පමිතං සරීරං
gae:ආසුං තයො අරියසාවකසන්නිපාතා। ()
gax:5:තස්සා’පරෙන සමයෙනි’හ’නඞ්ගභඞ්ගො
gax:උප්පජ්ජි මඞ්ගලජිනො ජනමඞක්ගලාය,
gax:බුද්ධඞ්කුරො’තිරුචිරො සුරුචී සමඤ්ඤො
gae:ආසි තදා’වතිසුරො ද්විජවංසකෙතු। ()
gax:6:<pb V=.62/> දත්වා සසාවකජිතස්ස දිනානි සත්ත
gax:පත්ථෙසි බොධිමසමං ගවපානදානං,
gax:පබ්යාකතො භගවතා භවනා’හීගන්ත්වා
gae:පබ්බජ්ජිතො සුඛමවිත්දි සමාධිජං සො। ()
gax:7:තස්සු’න්තරං පුරවරං පිතරො’ත්තර’ව්හා
gax:ආසුං සුදෙවසමණො වසි ධම්මසෙනො,
gax:තස්සා’ග්ගසාවකයුගං සකසාවිකානං
gae:භද්දංයුගං අභවි සිවලිචා’ප්ය’සොකා। ()
gax:8:<pb V=.63/> තං පාලිතො ජිනමුපට්ඨහි අට්ඨ’සීති
gax:හත්ථො’සි තස්ස වජිරූපමරූපකායො,
gax:බොධී’පි නාගතරු සාවකසන්තිපාතා
gae:ආසුං තයො නවුතිවස්සසහස්සමායු। ()
gax:9:තස්සා’පරෙන සුමනො කරුණානිධානො
gax:නාථො මනොජමථනො උදපාදි ලොකෙ,
gax:බුද්ධඞ්කුරො’භවි තදා’තුලනාගරාජා
gae:තෙජ’ග්ගිජාලජලිතො අතුලිද්ධිමා සො। ()
gax:10:නාගො’පි නාගභවනම්හි සසාවකස්ස
gax:බුද්ධස්ස දිබ්බතුරියෙහි කතුපහාරො,
gax:දත්වාන දානමතුලං පණිධිං අකාසි
gae:බුද්ධො භවිස්සසි තුවන්ති අහාසි බුද්ධො। ()
gax:11:<pb V=.64/> ඛෙමව්හයං පුරමහූ ජනකො සුදන්තො
gax:රාජා ජනෙත්ති සිරිමා නිජසාවකානං।
gax:අග්ගා භවිංසු සරණො වසි භාවිතත්තො
gae:සොණා තදග්ගසමණි’සි තථු’පසොණා। ()
gax:12:තස්සා’සි නාගතරු බොධි උදෙනතෙරො-
gax:පට්ඨායකො නවුතිවස්සසහස්සමායු,
gax:උබ්බෙධතො නවුතිහත්ථමිතං සරීරං
gae:ආසුං තයො අරියසාවකසන්නිපාතා। ()
gax:13:තස්සා’පරෙන උදපාදි’හ රෙවතාඛ්යො
gax:දෙවාදිවන්දිතපදො භුවි දෙවදෙවො,
gax:සත්තුත්තමො භවි තදා අතිදෙවනාමො
gae:භොවාදිවංසතිලකො චතුවෙදවෙදී। ()
gax:14:<pb V=.65/> බද්ධඤ්ජලී සිරසි ධම්මකථං නිසම්ම
gax:ගන්ත්වාන තං සරණමුත්තරමුත්තරියං।
gax:දත්වා’හිපත්ථයි සුඛොධිමථො මහෙසි
gae:බුද්ධො භවිස්සසි තුවන්තී විසාකරිත්ථ। ()
gax:15:තස්සා’සි ධඤ්ඤවතිනාම පුරං ජිනස්ස
gax:මාතා මහෙසි විපුලා විපුලො පිතා’සි,
gax:සබ්රහ්මදෙවවරුණො භවි සඞ්ඝමජ්ඣෙ
gae:භද්දා ච භද්දයුගලං දුවිධං සුභද්දා। ()
gax:16:තං සම්භවො වසි උපට්ඨහි නාගබොධි
gax:රුක්ඛොප්ය’සිතිරතනං භවි අත්තභාවො,
gax:ආයුප්පමාණම්පි සට්ඨිසහස්සවස්සං
gae:ආසුං තයො අරියසාවකසන්නිපාතාත।
gax:17:<pb V=.66/> තස්සා’පරම්හි සමයෙ ජනපාරිජාතො
gax:උප්පජ්ජි සොභිතජිනො ජිතපඤ්චමාරො,
gax:අජ්ඣායකො සකලවෙද මුළාරභොගී
gae:බුද්ධඞ්කුරො භවි තදා’ජිතනාමවප්පො।
gax:18:ධම්මං නිසම්ම සරණෙසු පතිට්ඨහිත්වා
gax:සඞ්ඝස්ස බුද්ධපමුඛස්ස උළාරදානං,
gax:දත්වා පධානපණිධාන මකාසි ධීරො
gae:ත්වං ලච්ඡසි’ති වරබොධි මහාසි සත්ථා। ()
gax:19:රම්මං සුධම්මමහු තස්ස පුරං සුධම්මො
gax:රාජා අහොසි ජනකො ජනිකා සුධම්මා
gax:තස්සා’ග්ගසාවකයුගං අසමො සුනෙත්තො
gae:තස්සාවිකා’ග්ගයුගලං නකුලා සුජාතා। ()
gax:20:<pb V=.67/> නාගස්ස නාගතරු බොධි සරීරමට්ඨ-
gax:පණ්ණාසහත්ථපමිතං තමතොමථෙරො,
gax:සොපට්ඨහී නවුතිවස්සසහස්සමායු
gae:ආසුං තයො අරිය සාවක සන්නිපාතා। ()
gax:21:උප්පජ්ජි තස්ස අපරෙන අනොමදස්සි
gax:බුද්ධො පබුද්ධකමලාමලනීලනෙත්තො,
gax:බුද්ධඞ්කුරො ජිතසුරාරි තදානි යක්ඛ-
gae:සෙනාපතී භවි මහිද්ධිමහානුභාවො। ()
gax:22:සම්බොධි මග්ගපුරිසො පණිධානයං සො
gax:සඞ්ඝස්ස බුද්ධපමුඛස්ස උළාරදානං,
gax:පාදාසි තිසු සරණෙසු පතිට්ඨහිත්වා
gae:බුද්ධො භවිස්සසි තුවන්ති ජිනො’බ්රුවිතං। ()
gax:23:<pb V=.68/> ඨානඤ්හි චන්දවතිනාම යසොධරාඛ්යා
gax:මාතා මහෙසි යසවා ජනකො ජනින්දො,
gax:තස්ස’ග්ගසාවකයුගං නිසභො අතොමො
gae:ද්වෙ සුන්දරී ච සුමනා චරසාවිකා’සුං। ()
gax:24:බොධී’පි තස්ස කකුධො මුනිදෙහමට්ඨ-
gax:පණ්ණාසහත්ථපමිතං වරුණාභිධානො,
gax:ථෙරො උපට්ඨහි ච ලක්ඛපමාණමායු
gae:ආසුං තයො අරියසාවකසන්නිපාතා। ()
gax:25:තස්සා’පරෙන පදුමො දිපදානමින්දො
gax:ජාතො පබුජ්ඣිතමනොපදුමො පජානං,
gax:ධීරො බභූව වරවාරණකුම්භභෙදී
gae:සීහො තදා රුචිරකෙසරභාරගීවො। ()
gax:26:<pb V=.69/> බුද්ධං නිරොධසුඛවෙදියනං වතම්හි
gax:සත්තාහමක්ඛිපදූමෙහි තමච්චයිත්වා,
gax:චිත්තං පසාදිය පුනා’ගතසාවකෙසු
gae:සීහො විභාසි පටිලද්ධවරප්පදානො। ()
gax:27:තස්සා’සි චම්පකපුරං පදුමාභිධානො
gax:රාජා අහොසි ජනකො අසමා ජනෙත්තී,
gax:සාලොපසාලයතයො වරසාවකා’සුං
gae:රාමා’පි තස්ස පරමාසමණි සුරාමා। ()
gax:28:නාමෙනු’පට්ඨහි වසි වරුණො තමට්ඨ-
gax:පණ්ණාසහත්ථමිත මස්ස සරීරමා’සි,
gax:බොධි’පි සොණතරු ලක්ඛපමාණමායු
gae:ආසුං තයො අරියසාවකසන්නිපාතා। ()
gax:29:<pb V=.70/> තස්සා’පරෙන වරදො මුනි නාරදව්හො
gax:පාපන්ධකාරනිකරං භීදුරො’දපාදි,
gax:බුද්ධඞ්කුරො භවි තදා’ඛිලඣාතභිඤ්ඤා-
gae:ලාභී පවත්තඵලභොජි තපොධනීසො। ()
gax:30:කත්වානු’ළාරපණිධාන මුළාරවිරො
gax:දත්වා සසාවකජිනස්ස උළාරදානං,
gax:පූජෙසි තං සුරභිනා හරිචන්දනෙන
gae:සත්ථාපි සම්පති වියාකරණං අදාසි। ()
gax:31:තස්සා’සි ධඤ්ඤවතිනාම පුරං සුමෙධො
gax:රාජා අහොසි ජනකො ජනනී අනොමා,
gax:ද්වෙ භද්දසාලජිතමිත්තවසි වසින-
gae:මග්ගො’න්තරා සමණි ඵග්ගුණි භික්ඛුනීතං। ()
gax:32:<pb V=.71/> වාසෙට්ඨභික්ඛු තදුපට්ඨහි රූපකායො
gax:තස්සා’ට්ඨසිතිරතනං මහසොණසාඛී,
gax:බොධිද්දුමො නවුතිවස්සසහස්සමායු
gae:ආසුං තයො අරියසාවකසන්තිපාතා। ()
gax:33:තස්සා’පරෙන පදුමුත්තර ධම්මරාජා
gax:ජාතො තිලොකපදුමො පදුමප්පිතඞ්ඝී,
gax:අඩ්ඪො උළාරවිභවො මහරට්ඨියො සො
gae:බුද්ධඞ්කුරො භවි තදා ජටිලාභිධානො।()
gax:34:සම්බොධියා’ධිගම පච්චයපත්ථනං සො
gax:විරොවිධාය පදුමුත්තරපාදමූලෙ,
gax:සඞ්ඝස්ස බුද්ධපමුඛස්ස තිචිවරානි
gae:පාදාසි තීසුරතනෙසු අභිප්පසන්නො। ()
gax:35:<pb V=.72/> තස්සා’සි හංසවතිනාම පුරං ජිනස්ස
gax:ආනන්දභුපති පිතා ජනිකා සුජාතා,
gax:ද්වෙ තස්ස දෙවලසුජාතවසි වසිනං
gae:අග්ගා භවිංසු සමණිස්වාමිතාසමා’ග්ගා। ()
gax:36:ලක්ඛායුකො සජයබොධික විසාලසාල
gax:රුක්ඛො උපට්ඨහි මුනිං සුමනාභිධානො,
gax:තස්ස’ට්ඨ’සිතිරතනප්පමිතං සරීරං
gae:ආසුං තයො භගවතො ගණසන්නිපාතා। ()
gax:37:තස්සා’පරෙන සමයෙන සුමෙධනාමො
gax:ලොකම්හි පාතුභවි ලොකහිතාය සත්ථා,
gax:බුද්ධඞ්කුරො කිර තදාන්යු’භතො සුජාතො
gae:ස්වා’සිතිකොටිවිභවො’ත්තර මාණවො’සි। ()
gax:38:<pb V=.73/> විස්සජ්ජියාන විභවං තම්සිතිකොටිං
gax:දත්වාන දානමස්මං සුගතෙ සසඞ්ඝෙ,
gax:පබ්බජ්ජිතො පරමබොධි මපත්ථයිත්ථ
gae:බ්යාකාසි සොමුනි ත’මිජ්ඣනභාව’මද්ධා। ()
gax:39:රම්මං සුදස්සනමහූ නගරං සුදන්තො
gax:තස්සා’සි භූපති පිතා ජනනී සුදත්තා,
gax:සඞ්ඝෙසු’හොසු සරණො වසි සබ්බකාමො
gae:රාමා යමානි පරමාන්ය’භවුංක සුරාමා। ()
gax:40:<pb V=.74/> බොධී’පි නීපතරු සාගරනාමථෙරො
gax:’පට්ඨාසි තං නවුතිවස්සසහස්සමායු,
gax:තස්සා’ඪසිතිරතනු’ග්ගතමාසි ගත්තං
gae:ආසුං තයො සතිමතො ගණසන්තිපාතා। ()
gax:41:තස්සා’පරෙන සමයෙන ජනප්පදීපො
gax:ජාතො සුජාතභගවා ජිතපඤ්චමාරො,
gax:සම්පන්නසත්තරතතො වරචක්කවත්ති
gae:රාජා බභූවි’හ මහාපුරිසො තදාසො। ()
gax:42:ධම්මා’මතෙන මුදිතො රතනද්වයස්ස
gax:දත්වා සසත්තරතනං චතුදීපරජ්ජං,
gax:පබ්බජ්ජි බොධිපණිධිං පණිධාය ධීමා
gae:ඤත්වා මහාමුනි තමිජ්ඣනභාවමාහ।
gax:43:<pb V=.75/> රම්මං සුමඞ්ගලමහූ පුරමුග්ගතාඛ්යො
gax:රාජා පිතාභවි පභාවතිනාම මාතා,
gax:අග්ගාභවිංසු ච සුදස්සනදෙවථෙරා
gae:නාගා ගණස්සදසි නාගසමාලථෙරි। ()
gax:44:තං නාරදොමුනිරු’පට්ඨහි ච’ත්තභාවො
gax:පණ්ණාසහත්ථපමිතො භවිවෙණුබොධි,
gax:තස්සා’භවී නවුතිවස්සසහස්සමායු
gae:ආසුං තයො ධීතිමතො ගණසන්නිපාතා। ()
gax:45:තස්සා’පරෙනි’හ නිරූපමරූපසාරො
gax:ජාතොබභූව පියදස්සිසමන්තදස්සි,
gax:ධීරො තදන්ය’භවි කස්සපමාණවො සො
gae:වෙදෙසු තීසු කුසලො කුසලං ගවෙසි। ()
gax:46:<pb V=.76/> සො කොටිලක්ඛපරිමාණධතබ්බයෙන
gax:සඞ්ගස්ස බුද්ධපමුඛස්ස මහාවිහාරං,
gax:කත්වා පදාසි අභිපත්ථිතබුද්ධභාවො
gae:බුද්ධො’පි තප්පණිධිසිද්ධි සියා’ත්ය’භාසි। ()
gax:47:චන්දාමහෙසි ජනනී ජනකො පුදින්නො
gax:රාජා බභූව පුරමස්ස අනොමනාමං,
gax:ආසුං තදග්ගයුගලානි සුජාතධම්ම-
gae:දින්නා ගණස්සදසි පකාලිතසබ්බදස්සි। ()
gax:48:තං සොතව්හසමණො සමුපට්ඨහිත්ථ
gax:බොධී පියඞ්ගු භගවා’සි අසිතිහත්ථො,
gax:අට්ඨාසික සො නවුතිවස්සසහස්සම’ස්ස
gae:ආසුං තයො මතිමතො ගණසන්නිපාතා। ()
gax:49:<pb V=.77/> තස්සා’පරෙන සමයෙනු’දපාදි ලොකෙ
gax:ලොකත්ථසාධනරතො මුනිර’ත්ථදස්සී,
gax:සත්තුන්තමො’පි නිරතික්කමධම්මසිමො
gae:තෙජිද්ධිමා ඉසි තදා’සි සුසිමනාමො। ()
gax:50:ආනීය දිබ්බභවනා කුසුමානි තස්ස
gax:මන්දාරවානි සුපතිට්ඨිතපාදපීඨෙ,
gax:සම්පූජියාන පණිධානමකාසි සත්ථා
gae:ත්වං මාදිසො’බ්රුවි භවිස්සසි චා’යතින්ති। ()
gax:51:තස්සා’සි සොභිතපුරං භවිසාගරව්හො
gax:රාජා පිතා ජනතිදෙවි සුදස්සනාඛ්යා,
gax:සන්තොපසන්තසමණා වරසාවකා’සුං
gae:ධම්මා තදග්ගසමණිප්ය’භවුං සුධම්මා। ()
gax:52:<pb V=.78/> තඤ්චා’භයො මුනිරූපට්ඨහි සොප්ය’සීති-
gax:හත්ථුග්ගතො සතසහස්සපමාණමායු,
gax:චම්පෙය්යසාඛි භවි බොධි සුබොධිහෙතු
gae:ආසුං තයො අරියසවකසන්නිතා। ()
gax:53:තස්සා’පරෙන උදපාදි’හ ධම්මදස්සී
gax:නිස්සීමධී’නධිවරො භවපාරදස්සි,
gax:සො තාවතිංසභවතම්හි මහානුභාවො
gae:බුද්ධඞ්කුරො භවි තදා කිර දෙවරාජා।()
gax:54:දිබ්බානි ගන්ධකුසුමානි කථාගතස්ස
gax:චක්කඞ්කිතොරුචරණම්බුරුහාසනම්හි,
gax:පූජෙසි දිබ්බතුරියෙහි ච බුද්ධභාවං
gae:සො පත්ථයං මුනිතමිජ්ඣ නභාවමාහ। ()
gax:55:<pb V=.79/> ඨානියමාසි සරණං සුගතස්ස තස්ස
gax:රාජා පිතා’සි සරණො ජනනි සුනන්දා,
gax:අග්ගාභවිංසු පදුමොවසි ඵුස්සදෙවො
gae:ඛෙමා ච භික්ඛුසමණිස්ව’පි සබ්බනාමා। ()
gax:56:ථෙරො සුනෙත්තවිසුතො තදුපට්ඨහි සො
gax:ලක්ඛායුකො’සි ජයබොධි ඤ්ච බිම්බිජාලො,
gax:තස්සා’ප්ය’සිතිරතනප්පමිතං සරීරං
gae:ආසුං තයො අරියසාවකසන්නිපාතා। ()
gax:57:තස්සා’පරෙන සමයෙනි’ග සිද්ධබොධි
gax:සිද්ධත්ථනාමවිදිතො උදපාදි සත්ථා,
gax:බුද්ධඞ්කුරො භවි තදා’ඛීලඞඣානලාභී
gae:භොජි පවත්තිතඵලං වසි මඞ්ගලාඛ්යො। ()
gax:58:<pb V=.80/> සම්පන්නගන්ධරසිකං පරිපක්කමෙකං
gax:ආනීය සො විපකුලජම්බුභලං වනම්හා,
gax:පාදාසි තස්ස පණිධීකතබුද්ධභාවො
gae:තඤ්චානුභුය භගවාපි වියාකරිත්ථ। ()
gax:59:වෙහාරමාසි නගරං ජයසෙනනාමො
gax:රාජා අහොසි ජනකො ජනනී සුඵස්සා
gax:භික්ඛූසු තස්ස වසි සම්බහුලො සුමිත්තො
gae:ද්වෙ සීවලි ඤ්ච සමණීසු වරා සුරාමා। ()
gax:60:තං රෙවතොමුනි මුනින්දමුට්ඨහිත්ථ
gax:බොධී’පි තස්ස කණිකාරමභීරුහො’සි,
gax:ලක්ඛායුකො ස’නරසාරථි සට්ඨිහත්ථො
gae:ආසුං තයො අරියසාවකසන්නිපාතා। ()
gax:61:<pb V=.81/> තස්සා’පරෙනි’හ සමුබ්භවි නිස්සනාමො
gax:සත්ථා පසත්ථචරණො චතුරො’ඝතිණ්ණො,
gax:බුද්ධඞ්කුරො භවි තදානි සුජාතරාජා
gae:රාජඤ්ඤමොළිමණිලඞ්කතපාදපීඨො। ()
gax:62:හිත්වා ස’රජ්ජමිසිවෙයධරො සුධීරො
gax:දිබ්බෙහි’නෙකකුසුමෙහි ජිනං වජන්තං,
gax:පූජෙසි මුද්ධනි තමාපවිතානසොභං
gae:සත්ථා’පි තප්පණිධිසිද්ධි සියා’ත්ය’භාසි। ()
gax:63:ඛෙමං පුරඤ්හි ජනකො ජනසන්ධනාමො
gax:රාජා ජනෙත්ති පදුමා නිජසඞක්ඝමජ්ඣෙ,
gax:ද්වෙ බ්රහ්මදෙවුදය විස්සුතථෙරනාගා
gae:ඵුස්සා ච අග්ගයුගලාන්ය’භවුං සුදත්තා। ()
gax:64:<pb V=.82/> තං සම්භවොවසි වසින්දමුපට්ඨහිත්ථ
gax:තස්සා’සනව්හතරු බොධි ස’සට්ඨිතත්ථො,
gax:අට්ඨාසි වස්සගණනාය මහෙසි ලක්ඛං
gae:ආසුං තයො අරියසාවකසන්නිපාතා। ()
gax:65:තස්සා’පරෙන භවසාගරපාදස්සි
gax:ඵුස්සො මහාමුනිරි’හකබ්භුදපාදි ලොකෙ,
gax:ධීරො තදානි විජිතාවි ජිතාරිවග්ගො
gae:රාජා බභූව සුරරාජනිභො’රුතෙජො। ()
gax:66:සම්බොධි මග්ගපුරිසො පණීධාය ඵීතං
gax:රජ්ජං විවජ්ජිය ස’පබ්බජිතො ජනස්ස,
gax:අඤ්ඤාය තීණිපිටකානි කථෙසි ධම්මං
gae:ව්යාකාසි ඵුස්සභගවා’පි’ව පුබ්බබුද්ධා। ()
gax:67:<pb V=.83/> තස්සා’සි කාසිනගරං ජයසෙනනාමො
gax:රාජා පිතා’සි ජනති සිරිමා මහෙසි,
gax:සඞ්ඝෙසු’භොසු’පි සුරක්ඛිතධම්මසෙතා
gae:චාලා තදග්ගයුගලානි තථූ’පඤ්චාලා। ()
gax:68:බොධිද්දුමා’මලකසාඛි සරීරමට්ඨ-
gax:පණ්ණාසහත්ථපමිතං සභියාභිධානො,
gax:සොපට්ඨහී නවුතිවස්සසහස්සමායු
gae:ආසුං තයො භකවතො ගණසන්නිපාතා। ()
gax:69:තස්සා’පරෙන සනරාමරසත්තසාරො
gax:සත්ථා විපස්සි’හ සමුබ්භවි සබ්බදස්සී,
gax:කම්මෙන කෙනචි මහිද්ධිමහානුභාවො
gae:බුද්ධඞ්කුරො’භවි තදා’තුලනාගරාජා। ()
gax:70:<pb V=.84/> අඞ්ගීරසස්ස ඝනකඤ්චනහද්දපීඨං
gax:පාදාසි තස්ස ඛවිතං රතනෙහි නානා,
gax:සො බුද්ධභාවමහිපත්ථිය බොධිසත්තො
gae:ව්යාකාසි තත්ථසුනිසජ්ජ ජිනො විපස්සි। ()
gax:71:තස්සා’සි බන්ධුමතිනාමපුරං තදෙව-
gax:නාමො පිතා ජනනි බන්ධුමතී මහෙසි,
gax:ද්වෙ ඛණ්ඩතිස්සවසිනො වරසාවකා’සුං
gae:චන්දා ච භද්දයුගලං භවි චන්දමිත්තා। ()
gax:72:දෙහං අසිතිරතතං තමසොකථෙරො-
gax:පට්ඨාසි බොධිවිටපී භවි කණ්හවණ්ටා,
gax:වාසංඅකා මුනිර’සීතිසහස්සවස්සං
gae:ආසුං තයො අරියසාවකසන්නිපාතා। ()
gax:73:<pb V=.85/> තස්සා’පරෙන අධිසීලසමාධිපඤ්ඤො
gax:සත්ථා සමුබ්භවී සිඛී ජනකප්පසාඛී,
gax:ධීරො තදා’භවි අරින්දමනාමරාජා
gae:සද්ධො පහූතරතතො රතනත්තයම්හි। ()
gax:74:භික්ඛඤ්ච සත්තරතනාභරණාභිරාමං
gax:ඤත්වාන හත්ථිරතනං සුගතෙ සසඞ්ඝෙ,
gax:සො බුද්ධභාවමහිපත්ථයි සත්තසාරො
gae:ව්යාකාසි ලච්ඡසි සුඛොධිපදන්ති සත්ථා। ()
gax:75:බුද්ධස්ස චාරිණ්වතී නගරං අහොසි
gax:මාතා පභාවති පිතා අරුණව්හ රාජා,
gax:සඞ්ඝෙසු’භොසු අභිභුවසි සම්භවො ච
gae:අග්ගාභවිංසු මඛිලාපදුමාභිධානා। ()
gax:76:<pb V=.86/> ඛෙමඞ්කරො ජිනමුපට්ඨහි සත්තතිංස-
gax:හත්ථුච්ඡිතො විජයබොධි ච පුණ්ඩරිකො,
gax:සො සත්තතිංසතිසහස්ස මිතායුකො’සි
gae:ආසුං තයො තදියසාවකසන්නිපාතා। ()
gax:77:තස්සා’පරෙනි’හ සමුබ්භවි කෙතුමාලා-
gax:බ්යාමප්පභාපරිලසං මුනිවෙස්සභූ’ති,
gax:බුද්ධඞ්කුරො කිර තදානි සුදස්සනව්හ-
gae:රාජා බභූව පරරාජගජින්දසීහො। ()
gax:78:සඞ්ඝස්ස බුද්ධපමුඛස්ස සචීවරං සො
gax:දත්වාන දානමතුලං ජිනසාසනම්හි,
gax:සබ්බඤ්ඤුබොධිමභිපත්ථිය පබ්බජිත්ථ
gae:බුද්ධො භවිස්සසි ධුවන්ති තමාහසත්ථා। ()
gax:79:<pb V=.87/> තස්සා’ප්ය’නොපමපුරං භවි සුප්පතීතො
gax:රාජා පිතා යසවතී ජනිකා මහෙසී,
gax:සොණුත්තරා ච නිජසාවකසාවිකානං
gae:දාමා මතිද්ධිපරමා පරමා සමාලා। ()
gax:80:බොධී’පි තස්ස භවි සාලමහීරූහො’ප-
gax:සම්පන්නභික්ඛු තදුපට්ඨහි සට්ඨිහත්ථො,
gax:සත්ථා විහාසි සමසට්ඨිසහස්සවස්සං
gae:ආසුං තයො තදියසාවකසත්තිපාතා। ()
gax:81:තස්සා’පරෙනි’කහ සමුබ්භවි සච්චසන්දො
gax:වෙනෙය්යබන්ධු භගවා කකුසන්ධනාමො,
gax:බුද්ධඞ්කුරො භුවි තදා’භවි ඛෙමරාජා
gae:දානප්පබන්ධජලසෙකසුධොතහත්ථො। ()
gax:82:<pb V=.88/> සො පත්තචීවරපභූතිකමන්නපානං
gax:දත්වා සසාවකජිනස්ස ඝරා’භිගන්ත්වා,
gax:පබ්බජ්ජි බොධිපණිධිං පණිධාය රාජා
gae:සත්ථාසයා’ත්ය’වච තප්පණිධානසිද්ධි। ()
gax:83:ඛෙමවහයං නගරමස්ස පිතා’ග්ගිදත්තො
gax:විප්පො විභාවි අභවි ජනිකා විසාඛා,
gax:සඤ්ජිවථෙරදුතියො විධුරො ච ථෙරො
gae:සාමා තදග්ගයුගලං භවි චම්පකාඛ්යා। ()
gax:84:<pb V=.89/> තං බුද්ධිජො ජිනමුපට්ඨහි තස්ස ගත්තං
gax:තාළිසහත්ථමිතමාසි සිරිසබොධි,
gax:තාළිසහායනසහස්සපමාණමායු
gae:එකො’ව තස්ස භවි සාවකසන්නිපාතො। ()
gax:85:තස්සා’පරම්හි සමයෙ කරුණානිධානො
gax:ලොකාභිභූ කනකභුධරහාරිරූපො,
gax:උප්පජ්ජි කොණගමනොමුනි පබ්බතාඛ්යො
gae:භුමිස්සරො භවි මහාපුරිසො තදානි। ()
gax:86:සඞ්ඝස්ස බුද්ධපමුඛස්ස උළාරදානං
gax:දත්වා මහග්ඝවරචිවරසාටකෙ ච,
gax:සො පකබ්බජිත්ථ අභිපත්ථිත බුද්ධභාවො
gae:බුද්ධො භවිස්සසි තුවන්ති තමාහසත්ථා। ()
gax:87:<pb V=.90/> නාමෙන සොභවති තම්පුරමුත්තරාඛ්යා
gax:මාතා පිතා’වනිසුරො භවි යඤ්ඤදත්තො,
gax:හීයොසොත්තරවසී සමණි සමුද්දා
gae:තස්සො’ත්තරා ච පරමා පරිසාසු’භොසු। ()
gax:88:තං සොත්ථිජො ජිනමුපට්ඨහි තිංසහත්ථො
gax:අඞ්ගීරසො භවි උදුම්බරසාඛි බොධි,
gax:සො තිංසහායනසහස්සමිතායුකො’සි
gae:එකො’ව තස්ස භවි සාවකසන්තිපාතො। ()
gax:89:තස්සා’පරෙනි’හ මහාමුනි කස්සපාඛ්යො
gax:ලොකම්හි පාතුභවි ඛග්ගවිසාණකප්පො,
gax:බුද්ධඞ්කුරො භුවි තදා’භවි ජොතිපාලො
gae:වෙදෙසු තීසු සකලාසු කලාසු ඡෙකො। ()
gax:90:<pb V=.91/> කල්යාණමිත්තදුතියො සුගතං උපෙච්ච
gax:සුත්වාන ධම්මමථසාසන මොතරිත්වා,
gax:සබ්බඤ්ඤුභාවම්හිපත්ථයි මාණවො සො
gae:ව්යාකාසි කස්සපමුනී’පි මුනී’ච පුබ්බා। ()
gax:91:බාරාණසි නගරමාසි පිතා ච මාතා
gax:ද්වෙ බ්රහ්මදත්තධනවත්ය’භිධානවන්තො,
gax:භික්ඛුසු තස්ස සමණිස්ව’පි තිස්සභාර-
gae:ද්වාජා ච භද්දයුගලාත්ය’නුලොරුවෙලා। ()
gax:92:තං සබ්බමිත්තසමණො සමුපට්ඨහිත්ථ
gax:නිග්රොධසාඛී ජයබොධි ස’වීසහත්ථො,
gax:තස්සා’සි විසතිසහස්ස පමාණමායු
gae:එකො’ව’හූ අරියසාවකසන්නීපාතො। ()
bod:ඉති මෙධානන්දාභිධානෙන යතිතා විරචිතෙ සකලකවිජන හදයානන්ද දානනිදානෙ ජිනවංසදීපෙ දූරෙනිදානෙ බොධිසත්තස්ස සෙසපණිධාතට්ඨපන පවත්ති පරිදීපො තතියො සග්ගො।
gax:1:<pb V=.92/> දීපඞ්කරාදිචතුවීසති බුද්ධපාද-
gax:මූලෙසු ලඞපණිධාන මහානිධානො,
gax:ලක්ඛාධිකං චතුරසඞ්ඛියකපක්පසඞ්ඛං
gae:පුඤ්ඤාභිසන්දමභිසඞ්ඛරි බොධිසත්තො। ()
gax:2:එත්ථන්තරෙ විවිධබාහිරවත්ථුජාතං
gax:සිස’ක්ඛිමංසරුධිරානි ච පුත්තදාරෙ,
gax:සො ජිවිතම්පි කපණඩිකයාචකානං
gae:වීරො පරිච්චජි පජාය හිතත්ථමෙව। ()
gax:3:<pb V=.93/> දානාධිමුත්තිපරියෙසන විප්පවෙසො
gax:පත්වා තපොවනමකිත්ති තපොධනස්ස,
gax:තිහං අලත්ථ සකටාහමලොණඩාකං
gae:යස්සා’භිභූතජඨරස්ස ජිඝච්ඡිතත්තා। () (අකිත්තිචරියං)
gax:4:කන්තාරමග්ග පටිපන්න මනාතපත්තං
gax:පච්චෙක බුද්ධමහිපස්සිය සඞක්ඛවිප්පො,
gax:ඵුට්ඨං සකිච්චපසුතො සූරියාතපෙන
gae:යො ඡත්තුපාහණමදාසි සුධොතපාණි। () (සඞ්ඛචරියං)
gax:5:දුබ්භික්ඛපීළනභයෙන කලිඞ්ගරට්ඨා
gax:සංයාචතං යදුපගම්ම ධනඤ්ජයව්හො,
gax:සොණ්ඩාය ගය්හ නිජමඤ්ජන නාගරාජං
gae:යො දක්ඛිණොදක නිසෙකමකාසි රාජා। () (කුරුධම්මචරියං)
gax:6:<pb V=.94/> හුත්වාන යො මහසුදස්සන චක්කවත්තී
gax:රාජා කුසාවතිපුරම්හි දිවා ච රත්තො,
gax:වත්ථත්තපානමුපතෙසි චරාපයිත්වා
gae:භෙරිංක අසෙසකපණ්ඩිකයාචකානං। () (මහාසුදස්සනචරියං)
gax:7:යො සත්තභුමිභුජසාසි පුරොහිතො’පි
gax:රාජූහි ලද්ධමඛිලං ධනධඤ්ඤරාසිං,
gax:සම්පත්තයාචකජනස්ස පරිච්ඡජිත්වා
gae:පුඤ්ඤප්පබන්ධමභිසඤ්චිනි බොධිහෙතු। () (මහාගොවින්දචරියං)
gax:8:ධම්මානුසාසි නිමිනාම මහීභුජො’පි
gax:සාලං විධාය මිථිලාය චතුම්මුඛං යො,
gax:අච්ඡින්නමත්ථිජනපක්ඛිචතුප්පදානං
gae:දානං පවත්තයී පුරා දදතං වරිට්ඨො। () (නිමිරාජචරියං)
gax:9:<pb V=.95/> යො එකරාජසුතචන්දකුමාරභූතො
gax:මුද්ධාභිසෙක කරණාය ජනෙහි ගච්ඡං,
gax:සංවෙජිතො සවිභවෙ තිභවෙ’පි යඤ්ඤා-
gae:වාටං විධාය’භිපවත්තයි දානවට්ටං। () (චන්දකුමාරචරියං)
gax:10:යො වත්ථුසාරගහණෙන අතිත්තරූපො
gax:භුමිස්සරො’පි සිවිනාම සුරාධිපස්ස,
gax:ජච්චන්ධවෙසගහිතස්ස විලොචනානි
gae:උප්පාටයිත්ව පදදං ලභි දිබ්බචක්ඛූ। () (සිවිරාජචරියං।)
gax:11:දානාධිමුත්තිපරමො සසපණ්ඩිතො යො
gax:මිත්තෙනු සාසිය අධිට්ඨිතුපොසථඞ්ගො,
gax:අඞ්ගාරමුද්ධනි පපාත සජීවිතාසං
gae:හිත්වා ද්විජස්ස තනුමංසපදාතුකාමො। () (සසපණ්ඩිතචරියං। ඉතිදානපාරමීං)
gax:12:<pb V=.96/> යො මාතුපොසකකරි භිසමුද්ධරත්තො
gax:අන්ධාය හත්ථිදමකෙන කරෙණුකාය,
gax:සොණ්ඩාය සුට්ඨුගහිතො’ප්ය’විකණ්ඩිතස්ස
gae:සීලස්ස ඛණ්ඩනභයා නජනෙසි කොපං। () (මාතුපොසකචරියං)
gax:13:යො භුරිදත්තභුජගො’පරිවම්මිකට්ඨො,
gax:සීලබ්බතං විසධරො සමධිට්ඨහිත්වා,
gax:පෙළාය ඛිත්තභුජගෙ අහිගුණ්ඨිකම්හි
gae:සීලස්ස කුප්පනභයෙන ජහාසි කොපං। () (භුරිදත්තචරියං।)
gax:14:සීලබ්බතාදිවිභවො ජලිතිද්ධිමා යො
gax:චම්පෙය්යනාමභුජගො අහිගුණ්ඨිකම්හි,
gax:ඉච්ඡානුරූපවිචරො චමරී’ව වාලං
gae:සීලං ජුගොප නපි තබ්බධකෙ චුකොප। () (චම්පෙය්යචරියං।)
gax:15:<pb V=.97/> යො චූලබොධිවිසුතො සමදිට්ඨහත්වා
gax:සීලබ්බතං වනමුපෙච්ච වසං පියාය,
gax:තායං පසය්හ ගහිතාය’පි කාසිරඤ්ඤා
gae:සීලබ්බිසොධනපරො පජහිත්ථ රොසං। () (චූලබොධිචරියං)
gax:16:යො භිංසරූපි මහිසො’පි වලිමුඛස්ස
gax:ආගුං තිතික්ඛමඛීලං පරිසුද්ධසිලො,
gax:රුක්ඛට්ඨයක්ඛවචනානි පටික්ඛිපිත්වා
gae:තං සීලභඞ්ගභයතො භයතො මුමොච। ()
gax:17:යො වුය්හමානමපනීය නදීපවාහා
gax:මිත්තද්දුහිං පුතසජීවිතදානහෙතු,
gax:රඤ්ඤා මුමොච වධියං අවිකොපනෙන
gae:සීලස්ස රූරුහරිණො’පි හරිස්සවණ්ණො, () (රූරුමිගරාජචරියං।)
gax:18:<pb V=.98/> යො දන්තකට්ඨසකලෙහි ජටාකුලෙහි
gax:කුද්ධෙන කුටජටිලෙන කතාහිසාපො,
gax:මාතඞක්ගනාමමුනි සීලධනං ජුගොප
gae:සම්පාතසාපරිපුමිද්ධිබලෙන රක්ඛං। () (මාතඞ්ගචරියං।)
gax:19:මග්ගාවතිණ්ණමධමං කල්හාභීලාසා-
gax:සඞ්ඝට්ටිතොභයරථඞ්ගමධම්මයක්ඛං,
gax:කොපග්ගිනා නපරිඣාපයමිද්ධිමා යො
gae:සීලං රරක්ඛ ඛලු ධම්මිකයක්ඛරාජා। () (ධම්මාධම්ම දෙවපුත්තචරියං।)
gax:20:යො පොරිසාදවසගස්ස ජයද්දිසස්ස
gax:රඤ්ඤො පටිඤ්ඤමධිකිච්ච විජිවිතාසො,
gax:ඛීත්තායුධො තදුපගම්ම අලීනසත්තො
gae:යක්ඛං දමෙසි නනු සීලවතං නිදානා। () (අලීනසත්තචරියං।)
gax:21:<pb V=.99/> යො සඞ්ඛපාලභුජගො නිජභොගපූර-
gax:ව්යාභඞ්ගිභාරතරවාහිති භොජපුත්තෙ,
gax:කාරුඤ්ඤමාප අභිගන්තුමපාදතාය
gae:සීලස්ස භඞ්ගභයතො’පි හුතාසතෙජො। () (සඞ්ඛපාලචරියං। ඉති සීලපාරමිං।)
gax:22:සඞ්ඛාරධම්මඛණභඞ්ගසභාවදස්සි
gax:උස්සාවබින්දුවිලයං’ව යුධඤ්ජයො යො,
gax:රාජා ජනස්ස රුදතො පවිහාය රජ්ජං
gae:නෙක්ඛම්මපාරමිමපුරයි පබ්බජිත්වා। () (යුධඤ්ජය චරියං।)
gax:23:යො සොමනස්සවිසුතො කුරුරාජපුත්තො
gax:දුස්සීලකුටජටිලබ්බචනං පටිච්ච,
gax:රඤ්ඤා නියොජිතවධො වධකාවකාසං
gae:ලද්ධානුසාසිය’භිනික්ඛමි චත්තරජ්ජො। () (සොමනස්ස චරියං।)
gax:24:<pb V=.100/> යො කාසිරාජතනුජො’පි අයොඝරාඛ්යො
gax:ඊහං භතො චිරමයොඝරවාසහීරූ,
gax:රජ්ජං පහාය පරමං පිතරා පදත්තං
gae:නෙක්ඛම්මපාරමිපරො වනමොතරිත්ථ। () (අයොඝරචරියං।)
gax:25:යො පඤ්චකාමගුණදීපනතො’පදිට්ඨ-
gax:සම්භත්තමිත්තවචනම්පි පටික්ඛිපිත්වා,
gax:නිද්ධන්තකඤ්චනනිභච්ඡවි කඤ්චනාඛ්යො
gae:පත්වා තපොවනමපබ්බජි බන්ධවෙහි। () (භිසචරියං।)
gax:26:<pb V=.101/> පක්ඛිත්තදද්දුලනහාරුරිවා’නලම්හි
gax:සඞ්ඛාරධම්මවිසයෙ පටිවට්ටිතත්තො,
gax:යො සොණභුසුරසුධී විභවං පහාය
gae:පබ්බජ්ජිතුං සපරිසො පවනං ජගාම। () (සොණපණ්ඩිතචරියං। ඉති නෙක්ඛම්ම පාරමි।)
gax:27:යො සෙණකො සුධි පසිබ්බකගබ්භසායිං
gax:විප්පස්සි මොහකලුසිකතමානසස්ස,
gax:සප්පං සුඝොරමුපදස්සිය දීඝදස්සී
gae:පඤ්ඤාසුපාරමිමපූරයි භුරිමෙධො। () (සෙණකපණ්ඩිත චරියං।)
gax:28:යො යං මහොසධසමාඛ්යසුධී සුධීසො
gax:උම්මග්ගසංවුතනිසග්ගවතිසමො’පි,
gax:උම්මග්ගතො’ව සබලං මිථිලාධිනාථං
gae:පඤ්ඤාපජාපතිපති රිපුතො මුමොච। () (මහොසධචරියං ඉති පඤ්ඤා පාරමී।)
gax:29:<pb V=.102/> වාලෙනු’ළාරවීරියො වීරියෙන ඝොරං
gax:සංසාරදුක්ඛමිව යො කිසකාලකො’පි,
gax:ගම්භීරසාගරජලං සපජානුකම්පී
gae:උස්සිඤ්චිතුං සතතමාරහි සත්තසාරො। () (කාලක චරියං)
gax:30:රාජාමහාදිජනකො ජනකුන්දචන්දො
gax:ගම්භීරභුරිසලිලං සලිලාකරං යො,
gax:සූරො’රුබාහුවීරියො වීරියං තතාර
gae:සංසාරසින්ධුතරණෙ තරණීසරූපො। () (මහාජනකචරියං। ඉති වීරියපාරමි।)
gax:31:යො ඛන්තිතින්තහදයො යතිඛන්තිවාදී
gax:ඡෙදාපිතෙ’පි සකලං සකලත්තභාවෙ,
gax:සමපූතඛන්තිජලමෙවභූසං සිසෙච
gae:ව්යාපාදපාවකපදිත්තකලාබුරාජෙ। () (ඛන්තිවාදී චරියං)
gax:32:<pb V=.103/> යො ධම්මපාලනපරො සුසු ධම්මපාලො
gax:කාරාපිතෙ’පි වධකෙහ’සිමාලකම්මං,
gax:ආසන්නතාපනිරයම්හි පතාපරාජෙ
gae:ඛන්තිං පවත්තයි මනප්පිතඛන්තිමෙත්තො। () (ධම්මපාල චරියං। ඉති ඛන්තිපාරමී।)
gax:33:යො අන්තරීපගභයංකරසුංසුමාර-
gax:මුද්ධාසමප්පිතපදො කපිරාජභූතො,
gax:දින්නං පටිඤ්ඤමනුකුබ්බමනඤ්ඤලබ්භං
gae:නජ්ජා පපාත පරතීරමසච්චභීරූ। () (කපිරාජ චරියං)
gax:34:<pb V=.104/> යො සච්චපාරමිපරො වසි පච්චනාමො
gax:සච්චෙන සච්චමහීසන්ධිය සච්චදස්සී,
gax:පොරිං සමග්ගකරණිං සිරිජම්බුදීපෙ
gae:සම්පාලයං සකලලොකමවොච වාචං। () (සච්චසව්භය චරියං।)
gax:35:යො වට්ටපොතකදිජො අවිරූළ්හපක්ඛ-
gax:පාදො’තිඛුද්දකකුලාවකගබ්භසායී,
gax:සච්චෙන සොළසකරිසමිතප්පදෙසෙ
gae:දාවග්ගිනිබ්බුතිමකා ථිරමායුගන්තං। () (වට්ටපොතක චරියං।)
gax:36:යො ගිජ්ඣකාකබකබාණකභක්ඛභුත-
gax:බන්ධු නිදාඝරවිතාපපරික්ඛයා’පෙ,
gax:රිත්තෙ සරම්හි පරිමොචයි මච්ඡරාජා
gae:සච්චෙන’කාලජලදාගමපච්චයෙන। () (මච්ඡරාජ චරියං।)
gax:37:<pb V=.105/> දුට්ඨාහිදට්ඨවිසවෙගවිමුච්ඡිතං යො
gax:මණ්ඩබ්බතාපසවරො’රසයඤ්ඤදත්තං,
gax:කත්වාන සච්චකිරියං කරුණාය කණ්හ-
gae:දීපායනො මුනි මුමොච තමාපදම්හා। () (කණ්හාදීපායන චරියං।)
gax:38:යො පොරිසාදවසගො සුතසොමරාජා
gax:රජ්ජෙ තියොජනසතෙ සකජීවිතෙ’පි,
gax:සච්චං රරක්ඛ නනු සච්චපරො නිරාසො
gae:දින්නං පටිස්සවමුභින්නමපානුකුබ්බං। () (සුතසොමචරියං। ඉති සච්චපාරමී।)
gax:39:නිබ්බින්නරජ්ජවිභවො භවභීරූතාය
gax:යො මූගපක්ඛබධිරාකති මූගපක්ඛො,
gax:නීතෙ නිඛාතුමපකි සීවථිකාවකාසෙ
gae:දළ්හං අධිට්ඨිතවතං වත නොජහාසි। () (තෙමියචරියං। ඉති අධිට්ඨාන පාරමී।)
gax:40:<pb V=.106/> මෙත්තවිහාරපරමො පිතුරන්ධයට්ඨි
gax:යො සොමසොම්මයදයො’පි සුවණ්ණසාමො,
gax:වාළෙහි සම්පරිවුතො පවනෙ විහාරි
gae:මෙත්තාඛ්යපාරමිමපූරයි පාපභීරූ। () (සුවණ්ණසාමචරියං।)
gax:41:යො එකරාජවිසුතො භුවි කාසිරාජා
gax:මෙත්තාකලත්තදුතියො සකජීවිතෙ’පි,
gax:අවඡින්නරජ්ජවිභාවෙ පටිපක්ඛරාජෙ
gae:මෙත්තාය සම්ඵරි සමං පරිභාවිතාය। () (එකරාජචරියං। ඉති මෙත්තා පාරමී।)
gax:42:<pb V=.107/> යා ලොමෙහංසවිසුතො’පි තුලාසරික්ඛො
gax:මානාවමානනකරෙසු සුඛෙ ච දුක්ඛ,
gax:වාසං චවට්ඨිපරිකිණ්ණසුසානමජ්ඣෙ
gae:වෙරං අවෙරමනුපෙච්ච රරක්ඛු’පෙක්ඛං। () (ලොමහංසචරියං। ඉති උපෙක්ඛාක පකාරමිං)
gax:43:සො බොධියා’භිනියතො පරිපක්කඤාණො
gax:බුද්ධඞ්කුරො’පචිතපාරමිතාබලෙන,
gax:නිජ්ඣාමතණ්හ’සිතකඤ්ජක්ඛුප්පිපාස-
gae:ලොකන්තරොරුනිරයෙසු න ජාතු ජාතො। ()
gax:44:නාලත්ථ පණ්ඩකනපුංසකමූගපක්ඛ-
gax:ඡච්චන්ධජාතිබධිරිත්ථිජළත්තභාවං,
gax:සො මක්ඛිකාමකසකුත්ථකිපිල්ලිකාදි-
gae:ජාත්යා නපාතුභවි කීටපටඞක්ගජාත්යා। ()
gax:45:<pb V=.108/> නාලත්ථ ගන්ධගජතො පුථුලත්ත භාවං
gax:නාලත්ථ වට්ටසුසුකා සුඛුමන්ත භාවං,
gax:නාලත්ථ උම්දනමම්මනකත්ත භාවං
gae:නාලත්ථ එවමතිහීනතරත්ත භාවං।
gax:46:නාහොසි මාතුවධකො පිතුඝාතකො වා
gax:නාහොසි සඞ්ඝභිදුරො අරහන්තඝාතො,
gax:නාහොසි දුට්ඨහදයෙන තථාගතස්ස
gae:නාහොසි සංජනනකො රුධිරස්ස කායෙ। ()
gax:47:කම්මං ඵඛලං තදුභයං පටිබාහිනො යෙ
gax:උච්ඡෙදදිට්ඨිගතිකා විහරිංසු තෙසං,
gax:ලද්ධිං කදාචි නපරාමසි සද්දහානො
gae:කම්මං ඵලං නියතබොධිපරායණො සො। ()
gax:48:<pb V=.109/> යස්මිං භවෙ භවති නාමචතුක්කමත්තං
gax:තත්රා’පි පුඤ්ඤකරණත්ථ මසඤ්ඤසත්තෙ,
gax:අට්ඨානතො නපටිසන්ධිමගණ්හි සුද්ධා-
gae:වාසෙසු පඤ්චසු කදාචි පපඤ්චභීරූ। ()
gax:49:බුද්ධඞ්කුරො නියතබොධිපදො කදාචි
gax:දීඝායුකෙසු’පිභවෙසු සුඛානපෙඛො,
gax:කත්වා’ධිමුත්තිවචනං ඉධ ජීවලොකෙ
gae:නිබ්බත්ති සො තිදසපාරමිපූරණත්ථං। ()
gax:50:ඉච්චෙවං සො පුරිසනිසභො දුප්පවෙසස්ස බොධි-
gax:පාසාදස්සා’වතරණසමත්තිංසතිස්සෙණිරූපං,
gax:නිප්ඵාදෙන්තො පරහිතරතො පාරමීධම්මජාතං
gae:සංසාරෙ සංසරි චිරතරං ඝොරදුක්ඛං තිතික්ඛං। ()
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්ද දානනිදානෙ ජිනවංසදීපෙ දුරෙනිදානෙ පාරමිධම්මාභිසඞ්ඛරණ පවත්ති පරිදීපො චතුත්ථො සග්ගො।
gax:1:<pb V=.110/> අත්ථවත්තපදං නානාවණ්ණමණ්ණවජාන්විතං,
gae:පත්ථ්යාවත්තමිවාහොසි ජෙතුත්තරපුරං පුරෙ। () (සිලෙස බන්ධනං।)
gax:2:පරිඛාමෙඛලාදාම බද්ධපාකාරසොණිනී,
gae:රරාජ රාජධානී සා වධූව පතිමණ්ඩිතා। ()
gax:3:<pb V=.111/> මණිසිඞ්ගංසුමාලාභි බාලංසුමාලිවිබ්භමං,
gae:සසඞ්කමණ්ඩලං තස්මිං පලම්හෙසා’භීසාරිකා। ()
gax:4:ඉන්දිරාමන්දිරා’මන්දමණිමන්දිරසාලිනී,
gae:හෙමද්ධජාවලි තස්මිං කිළාපයි කලාපිනො। ()
gax:5:රරාජ නාගරාජානං කප්පිතාභරණෙහි ච,
gae:දාඨාහි දානධාරාහි මෙඝවච්ඡන්තා’ව සා පුරී। ()
gax:6:තුරඞ්ගනිකරොණ්ඩුතධුලිධූසරිතම්බරං,
gae:නිවාරිතාතපංරඞ්ගවිතානස්සිරිමාහරි। ()
gax:7:<pb V=.112/> නීලසෙවාලධම්මිල්ලා සම්ඵුල්ලකමලා’නනා,
gae:තහිමුප්පලලොල’ක්ඛී හංසපීනපයොධරා। ()
gax:8:කිඤ්ජක්ඛරාජිරසානාරුද්ධරොධනිතම්බිනී,
gae:භිඞ්ගාලිමණිමඤ්ජිරා නාරී’වා’සුං සරොජිනී। () (සිලෙස බන්ධනං।)
gax:9:කෙවකලං කප්පරුක්ඛෙහි විනා සා රාජධාන්ය’හු,
gae:විසාණාරාජධානී’ව සබ්බසම්පත්තිසාලිනී। ()
gax:10:කදාචි පුරිසාජඤ්ඤො රාජා’හොසි පුරෙ තහිං,
gae:වෙස්සන්තරො’තිනාමෙන විස්සුතො භුවනත්තයෙ। ()
gax:11:<pb V=.113/> කුමාරො’ව සමානො සො දානකීළාපරායණො,
gae:කායූපගානි ධාතීනං රතනාභරණානි’පි। ()
gax:12:ඛණ්ඩාඛණ්ඩං කරිත්වාන නවක්ඛන්තුං කපරිච්චජි,
gae:එවං බාහිරවත්ථූනිදදන්තො අට්ඨවස්සිකො। ()
gax:13:පාසාදමභිරීහිත්වා සොනිසජ්ජා’භියාචනං,
gae:දස්සාමී’ති විචින්තෙසි සිසක්ඛිමංසලොහිතං। ()
gax:14:සුඛෙධිතො මහාසත්තො සුක්කපක්ඛෙ’ව චන්දිමා,
gae:පාලෙසි දසධම්මෙන පත්වා රජ්ජසිරිං පජං। ()
gax:15:නිසජ්ජො පරිපාසාදෙ සො රාජා එකදා රහො,
gae:කාමානං සඞක්කිලෙසඤ්ච වොකාරාදීනවං සරි। ()
gax:16:<pb V=.114/> පබ්බජ්ජාහිරතො රාජා නිබ්බින්තො විභවෙභවෙ,
gae:සම්පත්තිසාරමාදාය හිත්වා රජ්ජසිරිං වරං। ()
gax:17:මත්තමාතඞක්ගරාජා’ව අග්ගිපජ්ජලකානනා,
gae:රුදතො ඤාතිසඞක්ඝස්ස අගාරස්මා’භි නික්ඛමී। ()
gax:18:චම්පකාසොකවකුලතරුසණ්ඩසුමණ්ඩිතං,
gae:සිඛණ්ඩිමණ්ඩලාඛණ්ඩකීළං කොකිලකූජනං। ()
gax:19:අනෙකමිගපක්ඛීනමාසයං සලිලාසයං,
gae:වීකාසකුසුමාමොදප්පවාසිතසමීරණං। ()
gax:20:මධුමත්තා’ලිඞ්ධඞ්කාරනිබ්භර’ම්බුරුහාකරං,
gae:සම්පාතනිජ්ඣරා’රාවගම්භීරභුරිභූධරං। ()
gax:21:<pb V=.115/> පවවෙකක්ඛමං වඞ්කපබ්භාරං ගිරිගබ්භරං,
gae:දුප්පවෙසපකථං වඞ්කගිරිනාමතපොවනං। ()
gax:22:පත්වා ලද්ධෙ’සිපබ්බජ්ජා කවිලාසො සො මහීභුජො,
gae:චරන්තො බ්රහ්මචරියං චිරස්සං වීතිනාමයි। ()
gax:23:තස්සරඤ්ඤො මහෙසිපි මද්දීනාම සුඛෙධිතා,
gae:පුත්තධීතූභිසද්ධිං තං තපොවනමුපාවිසි। ()
gax:24:මහිච්ඡො පූජකොවිප්පො තදා බීගච්ඡදස්සනො,
gae:යෙන වෙස්සන්තරොසත්තසාරො තෙනුපසඞ්කමි। ()
gax:25:<pb V=.116/> අත්ථො කම්මකරෙහී’ති ජරාජජ්ජරිතස්ස මෙ,
gae:පුත්තඤ්චධීතරං යාචී ධීරං පත්වා දයාපරං। ()
gax:26:උභො කණ්හාජිනං ජාලිං සසෙනහභාරභාජනං,
gae:සම්මාසම්බොධිකාමො සො තණ්හාදාසබ්යමුත්තියා। ()
gax:27:දක්ඛිණොදකසම්පුතජූජක’ඤ්ජලිභාජනෙ,
gae:සමප්පයිත්ථ බන්ධිත්වා අගමා’දාය නිද්දයො। ()
gax:28:දානාධිමුත්තීවීමංසී විප්පාකප්පෙනු’පාගතො,
gae:සංයාචි දෙවරාජා’ථ මද්දිදෙවිං පතිබ්බතං। ()
gax:29:දක්ඛිණොදකනිද්ධොතහත්ථො සො දක්ඛිණොදකං,
gae:කත්වා දෙවෙසවිප්පස්ස දෙවිං දෙවො පරිච්චජි। ()
gax:30:<pb V=.117/> සත්තක්ඛත්තුං පකම්පිත්ථ තස්ස පාරමිතෙජසා,
gae:සාධුසාධූති පත්තානුමොදන්තී’ව මහීවධූ। ()
gax:31:ඉච්චෙවං පුරිසාරඤ්ඤො පරිපාචිනපාරමී,
gae:මණිරංසිස්මුජ්ජොත පාසාදසතලඞ්කතෙ। ()
gax:32:මන්දමන්දානිලොණ්ඩූත පඤ්චවණ්ණද්ධජාලීනං,
gae:මණිකිංකිණිජාලානුරාවසොතරසායනෙ। ()
gax:33:දිබ්බෙහි නච්චගීතෙහි වාදිතෙහි මනොරමෙ,
gae:කන්දප්පමණ්ඩපාකාර රඞ්ගමණ්ඩපමණ්ඩිතෙ। ()
gax:34:දිබ්බන්තදිබ්බරාජූනං ඉන්දචාපසතෙහි’ව,
gae:චූළාමණීමරීචිහී සම්බාධීකළිත’ම්බරෙ। ()
gax:35:<pb V=.118/> අච්ඡරාහි කුචඤ්චන්දනමිතඞ්ගීහි දූරතො,
gae:විධූතචන්දිකාරාජි චාරුචාමර මාරුතෙ। ()
gax:36:සුත්තප්පබුද්ධපොසො’ව තුසිතෙ තිදසාලයෙ,
gae:තතො චවිත්වා නිබ්බත්ති හුත්වා සන්තුසිත’ව්හයො। ()
gax:37:දිබ්බෙසු පඤ්චකාමෙසු වසන්තො තුසිතාලයෙ,
gae:පඤ්චින්ද්රියානි ලොකෙකලොචනො පරිචාරයි। ()
gax:38:තදා දසසහස්සෙසු චක්කවාළෙසු දෙවතා,
gae:එකත්ථ සන්නිපතිතා සුත්වා බුද්ධහළාහළං। ()
gax:39:තෙනො’පසඞ්කමිත්වාන යෙනා’සි පුරිසුත්තමො,
gae:කත්වා තබ්බදනම්භොජං නයනාලිකුලාලයං। ()
gax:40:<pb V=.119/> චූළාමණිමයුඛම්බුතිද්ධොතචරණාසනෙ,
gae:බද්ධඤ්ජලිපුටම්භොජමකුලාති සමප්පයුං। ()
gax:41:චක්කවත්තිපදං සක්කමාරබ්රහ්මපදතයා,
gae:නඛො මාරිස පත්ථෙත්වා පාරමී පරිපාචිතා। ()
gax:42:වෙනෙය්යබන්ධුභුතෙන සම්මාසම්බොධිමිච්ඡතා,
gae:තයා මාරිස කිච්ඡෙන පූරිතා දසපාරමී। ()
gax:43:සදෙවකස්ස ලොකස්ස හිතාය මාතුකුච්ඡියං,
gae:උප්පජ්ජතූති යාචිංසු තංධීරං කරුණාපරං। ()
gax:44:සතවස්සායුහෙට්ඨාපි උද්ධං සහසහස්සතො,
gae:යස්මා අකාලො බුද්ධානං තස්මා කාලං විපස්සි සො। ()
gax:45:<pb V=.120/> යස්මා අඤ්ඤෙසු දීපෙසු සම්බුද්ධා නොපපජ්ජරෙ,
gae:ජායන්ති ජම්බුදීපස්මිං තස්මා දීපං විපස්සි සො। ()
gax:46:යස්මා මිලක්ඛදෙසෙසු නූප්පජ්ජන්ති තථාගතා,
gae:ජායරෙ මජ්ඣිමෙ දෙසෙ තස්මාදෙසං විපස්සි සො। ()
gax:47:යස්මා නජායරෙ වෙස්සසුද්දත්වයෙසු ජායරෙ,
gae:ඛන්තියෙ බ්රාහ්මණෙ බුද්ධා කුලං තස්මා විපස්සි සො। ()
gax:48:යස්මා අනඤ්ඤවිසයා කුච්ඡි සම්බුද්ධමාතුයා,
gae:තස්මා ආයුපරිච්ඡෙදවසෙන පස්සි මාතරං। ()
gax:49:ලොකෙකලොචනො එවං කත්වා පඤ්චාවලොකනං,
gae:තාසං පටිඤ්ඤං පාදාසි කරුණාපුණ්ණමානසො। ()
gax:50:<pb V=.121/> තප්පාදතාමරසචුම්බිත මොළිමාලා
gax:සම්පත්තදෙවපරිසා’න්තරධායි තාව,
gax:ඔගය්හ නන්දනවනං තුසිතාධිරාජා
gae:තම්හා චවී මතිදයාදයිනාසභායො। ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානතිදානෙ ජිනවංසදීපෙ දුරෙනිදානෙ වෙස්සන්තරචරියප්පභුතිදෙවාරාධනා පවත්ති පරිදීපො පඤ්චමො සග්ගො।
cen:ජිනවංසදීපෙ දූරෙනිදාන භාගො පඨමො।
gax:1:<pb V=.122/> යා සත්තසාරපභවා සිරිජම්බුදීපෙ
gax:ඵීතා’මරාවතිපුරී’ව පුරීවතංසා,
gax:ආදිච්චවංසිකනරින්දපවෙණි භූමි
gae:ලක්ඛ්යාලයා කපිලවත්ථුපුරී පුරෙ’සි। ()
gax:2:වණ්ණෙහි කණ්ණසුඛසද්දරසෙහි ජාත-
gax:රූපෙහි අත්ථවිසරෙහි යතීහි යුත්තා,
gax:යා රාජධානි පුථුපාණගණප්පදෙහි
gae:ආසී (වසන්තතිලකා) රචනා යථෙව। () (සිලෙස බන්ධනං।)
gax:3:<pb V=.123/> පාචීදිසාභුජලතාය මහීයුවත්යා
gax:සන්නද්ධසඞ්ඛවලයස්සිරිමාවහන්තං,
gax:යස්සා සුධාසුපරිකම්මකතං රරාජ
gae:පාකාරචක්කමචලං මකුටානුකාරං। ()
gax:4:යස්සා රරාජ පරිඛා නගරින්දිරාය
gax:කිඤ්ජක්ඛිඤ්ජරිතතීරදසාභිරාමා,
gax:සංසිබ්බිතාලිවිත්තීමණිතන්තුපන්තී
gae:පාකාරසොණිභරතො ගලිතම්බරං’ව। ()
gax:5:කන්දප්පදප්පමදිරාමදමත්තධුත්තා
gax:මන්දානිලෙරිතසුනීලලතාවිතානං,
gax:යස්මිං විලොලනයනඤ්ජලිපියමානං
gae:ආපානභුමිනිභමොපවනංභජිංසු। ()
gax:6:<pb V=.124/> මත්තඞ්ගනාය නවයොබ්බනගබ්බිතාය
gax:රඞ්ගාලයග්ගමණිදප්පණබිම්බිතෙහි,
gax:යා රාජධානි ඝනපීනපයොධරෙහි
gae:සොම්මානනෙහි භජි මානසවාපිසොභං। ()
gax:7:සඞ්කප්පිතාභරණරංසි සතෙරතාලී
gax:දාඨාබලාකවිසරා මදවුට්ඨිධාරා,
gax:යස්මිං පුරෙ ඝරමයූරකුලං අකාලෙ
gae:කීළාපයිංසු වරවාරණවාරිවාහා। ()
gax:8:පාකාරචක්කබහිනිග්ගත මුග්ගරාගං
gax:යස්මිං තුරඞ්ගනිකරුද්ධටධූලිජාලං,
gax:රච්ඡාවතාරජනතාය ඛණං ජනෙසි
gae:භීතිං පදිත්තපලයානලජාලසොභං। ()
gax:9:<pb V=.125/> යස්මිං විමානමණිසිඞ්ගජුතිප්පබන්ධ-
gax:සඤ්චුම්බිතං ජිතරවිං හරිණ්ඩකබිම්බං,
gax:නාරීජනානනසරොජකතාවමානං
gae:කොධාභිභුතමිව වණ්ණවිකාරමාප। ()
gax:10:යත්ථිස්සරෙහි සමධිග්ගහිතානි තුඞ්ග-
gax:කෙලාසකුටධවලාති මනොහරාති,
gax:නිච්චං සුධාසුපරිකම්මකතානි චා’සුං
gae:ලක්ඛීනිකෙතනනිභානි නිකෙතනානි। ()
gax:11:යත්ථින්දනිලමණිමාපිතමණ්ඩපග්ගෙ
gax:හෙමද්ධජාවලිපරිබ්භමණංක පුරම්හි,
gax:ජීමූතකූටපමුඛෙ සතවිජ්ජුමාලා-
gae:ලීලාවහං විරහිනීනමඝං ජනෙසි। ()
gax:12:<pb V=.126/> සඤ්ඣානුරාගමණිතොරණදීධිතීහි
gax:භින්නන්ධකාරනිකරා’ඛිලනාගරානං,
gax:යා රාජධානි ජනයන්තිපි තුඞ්ගතුට්ඨිං
gae:පීත්යා නවාසි රජනීස්ම භිසාරිකානං। ()
gax:13:සෙවාලකෙසරසමාකුලතීරභාගා
gax:සම්ඵුල්ලරත්තපදුමුප්පලකල්ලහාරා,
gax:හංසාලිසාරසසමොසරණාභිරාමා
gae:යස්මිං සුනිම්මලජලා කමලාකරාසුං। ()
gax:14:යස්මිංපුරෙ කුලවධූවදනම්බුජානං
gax:ලද්ධුං නිරූපමසිරිං භුසමුස්සහන්තා,
gax:යාවජ්ජ සෙතසරසිරුහසීතරංසී
gae:අඤ්ඤොඤ්ඤබද්ධපටිඝා’ව වජන්ති නාසං। ()
gax:15:<pb V=.127/> යස්මිං සුවණ්ණමකණිරූපියවංසවණ්ණ-
gax:මුත්තාපවාළචජිරෙහි මහාරහෙහි,
gax:නානාපණා සුඛුමකාසිකසාණහඞ්ග-
gae:කොසෙය්යඛොමවසනෙහි’භවුං පපුණ්ණා। ()
gax:16:චක්කාසිසත්තිධනුකුන්තගදාදිභත්ථා
gax:සන්නද්ධහෙමකවචා විජිතාරිවග්ගා,
gax:සඞ්ගාමසාගරසමුත්තරණාතිසුරා
gae:යොධා යහිං පුරවරෙ අකරිංසු රක්ඛං। ()
gax:17:ඵූට්ඨා ක වාටනිකටෙ මණිමන්දිරානං
gax:කප්පාසපට්ටධවලා සරදබ්භරාජී,
gax:යස්මිං ඛණං ජවනිකාසිරිමාදධානා
gae:ථීනං ජුගොප මධුපෙහි මුඛම්බුජානි। ()
gax:18:<pb V=.128/> නිබ්බිද්ධවීථිවිසරෙහි සුසජ්ජිතෙහි
gax:නිච්චුස්සවාය පුරමුස්සිතතොරසෙහි,
gax:භොගින්දභොගනිකරෙහි රසාතලං’ව
gae:යං සම්පසාරිතඵණෙහි බභුව රම්මං। ()
gax:19:යස්මිංපුරෙ විවටමන්දිරජාලකානං
gax:උද්ධූතධුලිමලිනීකළිතාලකානං,
gax:නාරිනමින්දුරුචීරානන දප්පණෙසු
gae:ලොකස්ස ලොචනමණි පටිබිම්බිතා’සුං। ()
gax:20:ගම්භීරසඞ්ඛපටභද්ධනිභූරිඝොසං
gax:කෙලාසකූටධවලාලයඵෙණපිණ්ඩං,
gax:යං පුණ්ණසත්තරතනං පුරඛීරසින්ධුං
gae:ලක්ඛී අලඞ්කරි තුරඞ්ගතරඞ්ගවෙගං। ()
gax:21:<pb V=.129/> රෙණුප්පබන්ධමලිනං කවනරාජිනීලං
gax:මධවාතිමත්තමධුපං පදුමාභිරාමං,
gax:යං රාජහංසභජිතං අවතිණ්ණලොකං
gae:ආසි පුරං විකචකඤ්ජවනං යථෙව। () (සිලෙසබන්ධනං।)
gax:22:යස්මිංපුරම්හි රතනුජ්ජලනීලකණ්ඨා
gax:රාගාවමද්දිතධරා’විවටද්විජාලි,
gax:ආසුංපයොධරභරා’විරළප්පදෙසා
gae:සම්පත්තවුට්ඨිදිවසාවියමාතුගාමා। () (සිලෙසබන්ධනං।)
gax:23:<pb V=.130/> ධම්මානුධම්මපටිපත්ති පරායණස්ස
gax:සංසාරභීරුකජනස්ස තපොවනාභා,
gax:යා රාජධානි පචුරන්ධපුථුජ්ජනානං
gae:ආපානභුමිව බභූවු’භයප්පකාරා। ()
gax:24:බුද්ධඞ්කුරස්ස රවිවංසපභඞ්කරස්ස
gax:සම්මා සුඛානුභාවනාය සුභුමිභුතා,
gax:භො යාදිසි කපිලවත්ථුපුරි පුරෙ’සි
gae:ධම්මස්සභාවමධුනා පරිදීපයෙ සා। ()
gax:25:තස්මිං බභූව නගරෙ නගරාධිරාජෙ
gax:රාජා සුනීතිචතුරො චතුසඞක්ගහෙහි,
gax:ධම්මෙන සබ්බජනරඤ්ජනකො කදාචි
gae:සුද්ධොදනව්හවිසුතො රවිවංසකෙතු। ()
gax:26:<pb V=.131/> දිස්වා’වතාරකලුසිකතමත්තභාවං
gax:උක්කණ්ඨිතෙ’ව කමලා කමලාපතිස්ස,
gax:භූපාලිපාලිභජිතං චරණාරවින්දං
gae:සංසෙවි යස්ස රවිවංසධජස්ස රඤ්ඤො। ()
gax:27:යස්සා’වනීසකවිනො කවිකණ්ඨභුසා
gax:වාණිවධූ මධුරකොමකලකත්තවාණී,
gax:පත්වා චතුම්මුඛමුඛම්බුජකානනම්හා
gae:හංසීව මානසතළාකමලඞ්කරිත්ථ। ()
gax:28:සබ්බාරිදප්පමථනොපරි එකධත්වා
gax:අජ්ඣත්තිකාරිපරාජියමප්පසය්හං,
gax:සංසුද්ධචිත්තනිකසෙ නිසිතෙන තාව
gae:පඤ්ඤායුධෙන අවධිත්ථ මහීභුජො යො। ()
gax:29:<pb V=.132/> යස්මා මහීපතිමහීධරතො උපෙක්ඛා-
gax:වෙළාතලාවධි දයාසලිලෙන පුණ්ණා,
gax:මෙත්තාසවන්ති පභවා මුදිතුමිමාලා
gae:අජ්ඣොත්ථරිත්ථ භුවනත්තයගංජනොඝං। ()
gax:30:සම්පන්නදානසදනම්බුධරෙහි යස්ස
gax:දානාධිමුත්තිපරමස්ස මනොදහෙසු,
gax:තණ්හාතටානි කපණද්ධිකයාචකානං
gae:හින්නානි සත්තරතනම්බුනිපාතනෙන। ()
gax:31:යස්සින්දනීලනයනං රජතාවදාත-
gax:දන්තං සුවණ්ණවදනඤ්ච පවාළසීසං,
gax:මුත්තාමයඞ්ගවයවං රතනෙහි නානා
gae:දෙහං සුමාපිතමිවාසි පිතාමහෙන। () (සීලෙසබන්ධනං)
gax:32:<pb V=.133/> යස්සාතිපණ්ඩරයසොවිසරො’සධීසො
gax:සඞෙක්කාචිතානනසරො’රිනරාධිපානං,
gax:සොකන්ධකාරභිදුරො රිපුරාජිනීනං
gae:ආසාගරන්තපථවිං පරිධිකරිත්ථ। ()
gax:33:රාජඤ්ඤඡප්පදකුලං සකලං පදෙස-
gax:රජ්ජාධිපච්චමකරන්දරසාභිලාසං,
gax:යස්සත්තභාවකමලාකරඵුල්ලිතානි
gae:සංසෙවි චාරුචරණම්බූරුහානි භත්යා। ()
gax:34:<pb V=.134/> සෙතාතපත්තමිව විස්සුතකිත්තිපුඤ්ජං
gax:කත්වා’සිපත්තමිව පාවකභීමතෙජං,
gax:යස්මිං සරජ්ජමනුසාසති සෙසභූපා
gae:ඡත්තාසිභූසිතකරා සකකිඞ්කරා’ව। ()
gax:35:ද්වාරානි’නෙකකපණ්ඩිකයාචකානං
gax:උග්ඝාටිතොප්ය’විරතං රතනාලයෙසු,
gax:සද්ධාදිසත්තධනරක්ඛණතප්පරො සං
gae:ද්වාරත්තයං පිදහි යො කපිලාධිනාථො। ()
gax:36:යස්සුස්සිතද්ධනුඑණො පබලාරිවග්ගං
gax:විස්සට්ඨාබාණවිසරබ්බිසමුබ්බහන්තො,
gax:භස්මිකරි කරිකරායතපීනබාහු-
gae:සප්පො සුඵොඨිතජියාපරිඵන්දජිව්හො। ()
gax:37:<pb V=.135/> ලක්ඛීනිධානනගරණ්ණවපාතුභූතො
gax:මන්තින්දකූටසිඛරීවලයාවුතො යො,
gax:වාලග්ගමත්තම්පි රාජසිණෙරුරාජා
gae:කොධානිලෙන රිපුරඤ්ඤමකම්පියො’සි। ()
gax:38:භස්මිකතාඛීලවිපක්ඛනරින්දකට්ඨො
gax:කොධානලො සරසමීරණභාවිතොපි,
gax:නිබ්බායි පඝ්ගරිතබප්පජලෙහි යස්ස
gae:ලොලබ්බිලොචනඝටෙහි විපක්ඛථීනං। ()
gax:39:සන්නීතිමග්ගජලිතුග්ගමතිප්පදීපො
gax:කිත්තිප්පබන්ධධවලීකතජිවලොකො,
gax:රාජින්දමොළිමණිලඞ්කතපාදපීඨො
gae:ධම්මෙන රජ්ජමනුසාසි චිරං සරාජා। ()
gax:40:<pb V=.136/> තස්සතිපීවරපයොධරභද්දකුම්භ-
gax:ද්වන්දාතිභාරවිරළීකතමජ්ඣභාගා,
gax:නිද්දොසබාලරවිමණ්ඩලචාරුගණ්ඩා
gae:දිබ්බච්ඡරාජිතවිරාජිතරූපසොභා। ()
gax:41:සම්ඵුල්ලනීලකමලාමලනීලනෙත්තා
gax:ඔලම්බමානමණිකුණ්ඩලලම්බකණ්ණා,
gax:මුත්තාවලිවදසනාවලි හංසධෙනු-
gae:හෙලාපහාසගමනා මුදුචාරුවාණී। ()
gax:42:බිම්බාධරා ජලධරායතකෙසපාසා
gax:සොවණ්ණදප්පණනිභානනචන්දබිම්බා,
gax:සන්නීරපුප්ඵමකුළොපමචාරුජඞ්ඝා
gae:කන්දප්ප මඞ්ගලසිලාතලසොණිභාගා। ()
gax:43:<pb V=.137/> නාභාලවාළරුහනීලතමාලවල්ලී-
gax:ලීලාවිනද්ධනවකොමලරොමරාජී,
gax:ලාවණ්ණවාරිධිතරඞ්ගභුජා’භිනීල-
gae:සුබ්භුලතාමකරකෙතනචාපරූපා। ()
gax:44:භුපාලවංසකමලාකරරාජභංසි
gax:මායාවධු ඉව සුජම්පතිනො සුජාතා,
gax:චන්දස්සකොමුදි’ව විජ්ජුරිව’ම්බුදස්ස
gae:රඤ්ඤො’තිචාරුචරිතාසි පියා මහෙසි। ()
gax:45:<pb V=.138/> තස්මිං නගොපමඝරෙ නගරෙ තදාසි
gax:ආසාළ්හිමඞ්ගලමහො දිවසානිසත්ත,
gax:මිලාසුගන්ධපරමං විගතාසවං තං
gae:නක්ඛත්තකීළමකරිත්ථ මහෙසි මායා। ()
gax:46:වුට්ඨාය සත්තමදිනාගතපුණ්ණමාය
gax:පාතො සුගන්ධපරිවාසිතවාරිනා සා,
gax:කත්වා සිනානමතුලං කපණ්ඩිකානං
gae:දානං අදාසි චතුලක්ඛධනබ්බයෙන। ()
gax:47:වත්ථාහතෙහි සුනිවත්ථසුපාරුතා සා
gax:භුත්වා’ග්ගභොජනමධිට්ඨිතුපොසථ’ඞ්ගා,
gax:නිද්දාතුරා සුපිනමොවරකං පවිස්ස
gae:කල්යාණමද්දස සිරීසයනෙ නිපන්නා। ()
gax:48:<pb V=.139/> නෙත්වා නිපන්නසයනං හිමවන්තපස්සෙ
gax:හෙට්ඨා විසාලතරසාළමහීරුහස්ස,
gax:නං සට්ඨියොජනකචාරුමනොසිලායං
gae:ආරොපයිංසු චතුරො කිර දෙවරාජා। ()
gax:49:නෙත්වා මනුස්සමලසංහරණාය තම්හා’
gax:නොතත්තනාමරහදං සුනහාපයිත්වා,
gax:දෙවිත්ථියො සපදි දිබ්බමයෙහි නෙසං
gae:වත්ථෙහි ගන්ධකුසුමෙහි අලඞ්කරිත්වා। ()
gax:50:තත්ථුබ්භවො ලසති රූපියපකබ්බතො යො
gax:තස්සොදරෙ’තිරුචිරෙ කනකබ්බිමානෙ,
gax:පාචීනසීසවති දිබ්බමයම්හි සම්මා
gae:පඤ්ඤාපිතග්ගසයනම්හි සයාපයිංසු। ()
gax:51:ඔරුය්හ සෙතවරවාරණරාජවෙසො
gax:බුද්ධඞ්කුරො රුචිරකඤ්චනපබ්බතම්හා,
gax:ආරුය්හ සජ්ඣුධරණිධරමුත්තරාය
gae:සොණ්ඩාය සෙතසරසිරුහමුබ්බහන්තො। ()
gax:52:<pb V=.140/> පත්වා විමානවථකුඤ්චනදං නදිත්වා
gax:කත්වා පදක්ඛිණමලඞ්කතමාතුසෙය්යං,
gax:භෙත්වාන තායපන දක්ඛිණපස්සමන්තො
gae:කුච්ඡිං පවිට්ඨසදිසො සුපිනෙන දිට්ඨො। ()
gax:53:මායාය රාජවධුයා රුචිරානනාය
gax:ආසාළ්හිපුණ්ණමියමුත්තර’සාළ්හභෙන,
gax:බුද්ධඞක්කුරස්ස පඨමෙන මහාවිපාක-
gae:චිත්තෙන සම්පති අහූ පටිසන්ධිගබ්භෙ। ()
gax:54:බුද්ධඞ්කුරස්ස පටිසන්ධිගතස්ස ගබ්භෙ
gax:මායාය චාරුචරිතාය ච ඛග්ගහත්ථා,
gax:නිස්සෙසුපද්දවනිරාකරණාය රක්ඛං
gae:ගණ්හිංසු තාව චතුරො සුරරාජපුත්තා। ()
gax:55:<pb V=.141/> මායාය භත්තුපරමාය තතොප්පභුති
gax:නූප්පජ්ජි කිඤ්චි පුරිසෙසු සරාගචිත්තං,
gax:සා පඤ්චකාමසුඛිනී අකිලන්තකායා
gae:ලාභෙනුළාරයසසාප්යභිවඩ්ඪිතාසි। ()
gax:56:පඤ්ඤායි ධොතරතනෙ ජනිකාය අන්තො
gax:කුච්ඡිං ගතො යථරිවාවුතපණ්ඩුසුත්තං,
gax:තං කුච්ඡිනා පරිහරී දසමාසමත්තං
gae:පත්තෙන තෙලමිව රාජිනි අප්පමත්තා। ()
gax:57:පාතො’ව පාටිපදගෙ දිවසෙ පබුද්ධා
gax:රඤ්ඤො කථෙසි සුපිනං අථ සො නරින්දො,
gax:වෙදඞ්ගවෙදචතුරෙ චතුසට්ඨමත්තෙ
gae:පක්කොසයී ද්විජවරෙ ද්විජවංසකෙතූ। ()
gax:58:<pb V=.142/> ලාජුත්තරාය පරිභණ්ඩකතාය භුම්යා
gax:පඤ්ඤාපිතෙසු සුඛුමත්ථරණත්ථතෙසු,
gax:භද්දාසනෙසු භවනම්හිනිසින්නකානං
gae:නෙමිත්තිකානමවනීපති භුසුරානං। ()
gax:59:පක්ඛිත්තසප්පිමධුසක්ඛිරඛීරමිස්ස-
gax:පායාසපුණ්ණහරිරූපියභාජනෙහි,
gax:වත්ථාහතානි ධනධඤ්ඤචයඤ්ච ධෙනූ
gae:දත්වාන දිට්ඨසුපිනස්ස ඵඛලං අපුච්ඡි। ()
gax:60:මාචින්තයිත්ථ තව රාජිනියා ජනින්ද
gax:කුච්ඡිම්හි තම්පති පතිට්ඨහි පුත්තගබ්භො,
gax:අජ්ඣාවසිස්සති සඤ්චෙපන චක්කවත්ති
gae:රාජා භවිස්සති අගාරමසංසයං සො। ()
gax:61:<pb V=.143/> හිත්වා සසත්තරතනං චතුදීපරජ්ජං
gax:සො පබ්බජිස්සති සචෙ භවනා’භිගන්ත්වා,
gax:බුද්ධො භවිස්සති ධුවං චතුසච්චබුද්ධො
gae:ඉච්චබ්රුවිංසු සුපිනත්ථවිදූ විදූ තෙ। ()
gax:62:සා ගබ්භභාරවඨරිකතමජ්ඣභාගා
gax:ගන්තුං සකං කුලඝරං කුලකඤ්ජහංසි,
gax:ඉච්ඡාමහන්ති පටිවෙදයි දෙවි රඤ්ඤො
gae:සො සම්පටිච්ඡි වචනං කරවීකවාණ්යා। ()
gax:63:තම්හා මහානගරතො නගරඞ්ගපුණ්ණං
gax:සො යාව දෙවදහනාමිකරාජධානී,
gax:මුත්තා’වදාතපුළිනත්ථරණෙහි රාජා
gae:ලාජොපහාරවිධිනා කමලුප්පලෙහි। ()
gax:64:<pb V=.144/> සන්තීරපුප්ඵකලසෙහි සමප්පිතෙහි
gax:මන්දාතිලෙරිතපටාක ධජාවලීහි,
gax:කාරාපයී කනකරූපියතොරණෙහි
gae:අද්ධානමග්ගසමලඞ්කරණං’තඛිප්පං। ()
gax:65:වන්දී’භිගීතථුතිමඞක්ගලගීතිකාහි
gax:පඤ්චඞ්ගිකෙහි තුරියෙහි කතුපහාරං,
gax:තස්මිං සුමණ්ඩිතපසාධිතමඤ්ජසම්හි
gae:දිබ්බව්චරාසිරිවිඩම්බනරූපසොභං। ()
gax:66:දෙවිං සුවණ්ණසිවිකාය සුසජ්ජිතාය
gax:ආරොපයිත්ව ඛචිතාය මණීහි නානා,
gax:පෙසෙසි භුපති පුරක්ඛතඤාතිසඞ්ඝං
gae:සද්ධිං සහස්සසචිවෙහි සුඛෙධිතං සො। ()
gax:67:<pb V=.146/> සම්ථුල්ලපුප්ඵඵලපල්ලවවත්තභාර-
gax:රුක්ඛාකුලං ඝනසුනීලලතාවිතානං,
gax:හින්තාලතාලනළකීචකනාළිකෙර-
gae:සන්නීරපූගතිණපාදපපන්තිසාලිං। ()
gax:68:සෙවාලනීලසලිලානිලසීතලෙහි
gax:ඔතිණ්ණකහංසවිසරෙහි සමුල්ලසත්තං,
gax:ඣඞ්කාරරාවමුඛරාලිකුලාකරාල-
gae:කිඤ්ජක්ඛජාලභරිතම්බුරුහාකරෙහි। ()
gax:69:පුප්ඵාභිගන්ධසුරභීකතගන්ධවාහං
gax:අද්දක්ඛිසබ්බජනලොචනපීයමානං,
gax:නින්දන්තනන්දනවනං වනජායතක්ඛී
gae:සා ලුම්බිනීවනමනඞ්ගවිමානභූතිං। ()
gax:70:<pb V=.146/> සා රාජිනී නවදලඞ්ගුලිපන්තීචාරු-
gax:සාඛාභුජොපහිතමඤ්ජරිචාමරෙහි,
gax:සන්නද්ධකොමලලතාවනිතානමග්ගෙ
gae:අත්තුපහාරකරණාය කතාවකාසා। ()
gax:71:සෙනාය චාරුචරණම්බුරුහොද්ධටෙහි
gax:රෙණූහි ධූසරිතමග්ගමනක්කමන්ති,
gax:සද්ධිං සකාය පරිසාය තතොතරිත්වා
gax:තං ලුම්බිනීවනමුපාවිසි රාමණෙය්යං।()
gax:72:තං රාජිනිං වනවධු ජිතහංසගාමිං
gax:ආමොදමන්දමලයානිලහත්ථගෙහි,
gax:සම්භාවයිත්ථ මුඛරාලිකුලාභිකිණ්ණ-
gae:රෙණුප්පබන්ධහරිසඞ්ඛසතෙහි මග්ගෙ। ()
gax:73:<pb V=.147/> ගච්ඡන්තියා චරණනූපුරනාදපාස-
gax:බද්ධානමුන්නතසිරොමිගපොතකානං,
gax:උම්මීලිතායතවිලොචනපන්තිපක්ඛෙ
gae:දස්සෙසි නීලනලිනීවනරාජිසොභං। ()
gax:74:උද්ධං සමග්ගසිඛරෙහි කතාවකාස-
gax:මග්ගන්තරෙහි කලිකාකුසුමාකුලෙහි,
gax:නානාලතාකුලමහිරුහතොරණෙහි
gae:උය්යානභුමි උපහාරරතෙ’ව භුය। ()
gax:75:උක්ඛිත්තපිඤ්ඡභරමන්තසිඛණ්ඩිමාලා-
gax:කීළාහි කොකිලකුලඞනිකාහළෙහි,
gax:උය්යානභුමි මකරඞජරඞ්ගභුමි-
gae:ලීලං භජිත්ථ භමරද්ධනිවල්ලකීහි। ()
gax:76:<pb V=.148/> නිච්චං වසන්තසමයස්සිරිමුබ්බහන්තං
gax:තංඛොවනං වනවධූහදයානුතාපී,
gax:පත්තො නිදාඝසමයොපි ජනෙසි තුට්ඨිං
gae:තස්සා සිරිසකුසුමාලිකුලාවතංසො। ()
gax:77:තස්මිං නිදාඝසූරියාතපතාපිතාම්භං
gax:රිත්තාලවාළමිවකාලමකාලමෙඝො,
gax:චින්තාතුරං හදයමත්තසඛීජනොපි
gae:පීණෙසි ගබ්භපරිපාකභරං වාහන්ත්යා। ()
gax:78:කට්ඨාවසිට්ඨතරවො පරිහීනපත්තා
gax:තස්සාධරක්ඛිදසනජ්ජුතිසඞ්ගමෙන,
gax:ආසුං නවඞ්කුරපලාසවිකාසපුප්ඵ-
gae:සංවෙල්ලිතා’ව රමණීයවනප්ප දෙසෙ। ()
gax:79:<pb V=.149/> ගිම්හාභීතාපපරිපීළිතඞ්ධල්ලිකානං
gax:ගම්භීරරාවමුඛරීකතදායරාජි,
gax:දුක්ඛාතුරබ්බිරහිනීපමදාජනස්ස
gae:ආසි විලාපබධිරීකළිතෙ’ව සාළා। ()
gax:80:තස්මිං විකාසකලිකාවලිහාරිහාරා
gax:කිඤ්චාපි පක්කඵඛලවල්ලරිකණ්ඨභුසා,
gax:නාසක්ඛි පූගතරුපන්ති සුමණ්ඩිතාය
gae:මායාය තාය සිරිමාභරිතුං ඝටන්තී। ()
gax:81:උය්යානමුබ්භමිතමත්තමධුබ්බතෙහි
gax:චම්පෙය්යපුප්ඵමකුලෙහි සමාකුලංතං,
gax:උද්ධුතධුමපටලෙහි මනොභවස්ස
gae:දීපෙහි වාසභවකනං’ව ලසන්තමාසි। ()
gax:82:<pb V=.150/> ගබ්භූපගං භමරකෙසකලාපභාරා
gax:බුද්ධඞ්කුරං පරිණතඞ්කුරලොමහංසා,
gax:වන්දන්තියො විය තහිං ථබකඤ්ජලීහි
gae:මන්දානිලෙරිතලතාවනිතා කනතා’සුං। ()
gax:83:ගබ්භූපගස්ස පරිපක්කඵලෙහි නානා
gax:පුඤ්ඤානුභාවපභවොතුසමුබ්භවෙහි,
gax:මායාය ගබ්භබලිකම්මනි තප්පරෙ’ව
gae:උය්යානභුමි ජනතං භවි තප්පයන්ති। ()
gax:84:ගබ්භූපගස්ස හි මහාපුරිසස්ස ගබ්භ-
gax:වුට්ඨානමඞක්ගලමහුස්සවවාසරම්හි,
gax:උය්යානභුමි සකලොතුසමුබ්භවෙහි
gae:ආසි විකාසකුසුමෙහි සමාභිකිණ්ණා। ()
gax:85:<pb V=.151/> සාලුම්බිනීවනසිරිං කලහංසඝොසං
gax:සමඵුල්ලපුප්ඵසුරභිංඵලසම්භවොජං,
gax:පඤ්චින්ද්රියෙහි ගිරිනිජ්ඣරසිතවාතං
gae:පච්චක්ඛපඤ්චවිධකාමරසංඅවින්දි। ()
gax:86:නිය්යාසසාරසුරහිංඵඛලපල්ලවෙහි
gax:ඣංකාරිතාලිකුලකුජිතකොකිලෙහි,
gax:සම්ඵුල්ලපුප්ඵනිකරෙහි සමාභිකිණ්ණ
gax:මද්දක්ඛිසායුවතිමඞ්ගලසාළසාලං। ()
gax:87:සම්ඵුල්ලසාළකලිකංතයතාලිමාලා
gax:සඤ්චුම්බිතංකුවලයාමලලොචනාය,
gax:සාඛංසුකොමලකරඞ්ගුලිපල්ලවෙහි
gae:මායාමහෙසිසමලඞ්කරි විතමායා। ()
gax:88:<pb V=.152/> භාරොනතා’ව රුචිරඞ්ගුලිපල්ලවානං
gax:ඣඞ්කාරරාවමුඛරාලිකුලාභිරාමා,
gax:සාඛා විකාසකුසුමෙහිසමාකුලා සා
gae:ඔලම්බයට්ඨි භවි ගබ්භභරාතුරාය। ()
gax:89:තස්සා චලිත්ථ පවනො චලලොචනාය
gax:කම්මුබ්භවො වරතිරොකරණෙහි තාව,
gax:දෙවිං නිරූපමසිරිං සුපරික්ඛිපිත්වා
gae:තම්හා පටික්කමි ජනො කළිතාවකාසො। ()
gax:90:බ්රහ්මාමරාසුරනරොරගපූජනීයං
gax:බත්තිංසලක්ඛණසමුජ්ජලරූප සාරං
gax:නිද්ධොතජාතිමණිසන්නිභසුද්ධගත්තං
gae:සත්තුත්තමං සපදි දෙවි ඨිතා විජායි। ()
gax:91:<pb V=.153/> දුග්ගන්ධමුත්තමලසොණිතමක්ඛිතඞ්ගා
gax:ජායන්ත්ය’සෙසමනුජා මනුජෙසුනෙ’වං,
gax:චඞ්ගොටකම්හි ජිනධාතුරිවාධිවාසො
gae:ථූපම්හි සොණ්ණපටිමාරිව මාතුගබ්භං। ()
gax:92:නිස්සෙණිතොව පුරිසො රතනාසනම්හා
gax:ථෙරොව ධම්මකථිකො ඨිතකො’තරන්තො,
gax:සම්මා පසාරිය උභො මුදුපාණිපාදෙ
gae:සො නික්ඛමිත්ථ කුණපෙහි අමක්ඛිතඞ්ගො। ()
gax:93:<pb V=.154/> තත්රොපගම්ම චතුරො චතුරානනා තං
gax:ජාලෙන කඤ්චනමයෙන විසුද්ධචිත්තා,
gax:ආදාය මාතුපුරතො තනයං ඨපෙත්වා
gae:චන්දානනෙ භවතු නන්දමනා’ත්ය’වොචුං। ()
gax:94:ආදිච්චවංසකමලාකරභාකරස්ස
gax:බුද්ධඞ්කුරස්ස සුභසීතලවාරිධාරා,
gax:නික්ඛම්ම තාව නභසා නිජමාතුයා ච
gae:ගාහාපයුං උතුමුභොසු කලෙබරෙසු। ()
gax:95:තෙසං කරෙහි චතුරො සුරරාජපුත්තා
gax:ගණ්හිංසු සණ්හසුඛුමාය’ජිණප්පවෙණ්යා,
gax:තෙසඤ්හි පාණිතලතො පණිපාතපුබ්බං
gae:ගණ්හිංසු තං දුකුලචුම්බටකෙන’මච්චා। ()
gax:96:<pb V=.155/> තෙසං කරෙහි පථවිතලමොතරිත්වා
gax:ඨත්වා පුරත්ථිමදිසං අසමො විපස්සි,
gax:උද්ධං අධො චතුදිසානුදිසා ච එවං
gae:එකඞ්ගනං භවිතදා’ඛිලලොකධාතු। ()
gax:97:තුම්හෙහි උත්තරිතරො භුවසෙ තීසු
gax:නත්ථීති මත්ථකජටාමකුටප්පිතෙහි,
gax:කත්වානිජඤ්ජලිපුටෙහි නිපච්චකාරං
gae:බ්රහ්මාමරාසුරනරා තමභිත්ථවිංසු। ()
gax:98:සොච’ත්තනා සමමදිස්ව දිසාසු තාසූ
gax:තප්පාදවීතිහරණෙන පදානිසත්ත,
gax:ගන්ත්වාන උත්තරදිසා’භිමුඛො අවන්යා
gae:අබ්භුග්ගතම්බුරුහමුද්ධනි තිට්ඨමානො। ()
gax:99:<pb V=.156/> අග්ගො’හමස්මි අහමස්මි ජනස්ස ජෙට්ඨො
gax:සෙට්ඨො’හමස්මි අයමන්තිම’ජාති මය්හං,
gax:ධීරො මමෙතරහි නත්ථි පුනබ්භවො’ති
gae:නිච්ඡාරිතාසභිවචො නදි සීහකනාදං। ()
gax:100:වෙසාඛෙමාසෙ සුහකුජදිනෙ පුණ්ණමායං විසාඛෙ
gax:නක්ඛත්තෙයොගෙ සුරගුරුගතෙ සො කුළීරව්හරාසිං,
gax:සඤ්ජාතො නාථො පරමකරුණාභාවනාභාවතත්තො
gae:මායාකුච්ඡිම්හා කුසුමිතලතාවෙලලිතුය්යානභුම්යා। ()
bod:ඉති මෙධානන්දාභිධානෙන යතිනා විරචිතෙ සකල කවිජන හදයානන්දදානනිදානෙ ජිනවංසදීපෙ අවිදුරෙනිදානෙ පච්ඡිමභවික මහාබොධි සත්තුප්පත්ති පවත්තිපරිදීපො ඡට්ඨොසග්ගො।
gax:1:<pb V=.157/> අථරම්මතරා’සි ජාතිඛෙත්ත-
gax:පරියාපත්ත’වකාසලොකධාතු,
gax:කමලුප්පල (මාලභාරිනී) හි
gae:තදුපට්ඨානගතාහි දෙවතාහි। ()
gax:2:කමලාසනදෙවදානවානං
gax:භුවනෙ’කත්ථ සමාගමො තදා’සි,
gax:ජිනචක්කපටිග්ගහස්ස ඨානං
gae:අවිවාදෙන සදෙවමානුසානං। ()
gax:3:පටිලාභනිමිත්තමාදිසන්තී
gax:වත සබ්බඤ්ඤුතඤාණසම්පදාය,
gax:දසසඞ්ඛසහස්සිලොකධාතු
gae:අභිකම්පී පහටෙ’ව කංසපාතී। ()
gax:4:<pb V=.158/> ජනනුස්සවවාසරම්හි තස්මිං
gax:නිජදෙහජ්ජුතිපිඤ්ජරො’දපාදි,
gax:දසසඞ්ඛසහස්සචක්කවාළ-
gae:කුහරාලොකකරො මහාවභාසො। ()
gax:5:අපතාළිතචම්මනද්ධභෙරී-
gax:විකතීනං සයමෙව වජ්ජනම්පි,
gax:තදනුත්තරධම්මදෙසනාය
gae:භවි ඨානං අනුසාවණස්ස ලොකෙ। ()
gax:6:ඝණකාහළවංසසඞ්ඛවීණා-
gax:භරණානං සයමෙව වජ්ජනම්පී,
gax:අනුපුබ්බවිහාරභාවනානං
gae:පටිලාභාය නිබන්ධනං බභූව। ()
gax:7:<pb V=.159/> පරිමුත්තිවරත්තපාසකාරා-
gax:ඝර,යොසඞ්ඛලිකාදිබන්ධනෙහි,
gax:මිගපක්ඛිනරානමස්මිමාන-
gae:විගමස්සා’සි නිදානමාදිභුතං। ()
gax:8:භුවනෙසු මහාජනස්ස රොගා-
gax:පගමෙනා’දිසනං අහොසුඛන්ති,
gax:චතුරාරියසච්චදස්සනෙන
gae:භවි ඨානං චතුසච්චදෙසනාය। ()
gax:9:විවිධබ්භුතරූපගොචරානං
gax:භුවි ජච්චන්ධජනස්සලොචනානං,
gax:පභවො පභවො’සි දිබ්බචක්ඛු
gae:පටිලාභාය තිලොකලොචනස්ස। ()
gax:10:<pb V=.160/> ථුතගීතිසුධාරසස්ස පානං
gax:බධිරානං සවණඤ්ජලීපුටෙහි,
gax:අතිමානුසදිබ්බසොතධාතු-
gae:පටිවෙධාය නිදානමාසි තස්ස। ()
gax:11:භුවි ජාතිජළාදිපුග්ගලානං
gax:තදහෙ’නුස්සතියා සුපාතුභාවො,
gax:භවි පුබ්බමුපට්ඨිතස්සතිස්ස
gae:සතිපට්ඨානනිබොධනාය ඨානං। ()
gax:12:විසිඛාචරණං සරොජචාරු-
gax:පදවිඤ්ඤාසවසෙන පඞ්ගුලානං,
gax:පුරිමං චතුරිද්ධිපාදවෙග-
gae:පටිලාභාය නිමිත්තමාසි ලොකෙ। ()
gax:13:මධුරෙන සරෙන ජාතිමූගා
gax:ථුතිගීතාන්ය’වදිංසු වන්දිනො’ව,
gax:භුවි ඛුජ්ජජනො’ජුගත්තලාභො
gae:කුටිලත්තා’පගමාය ඨානමාසි। ()
gax:14:<pb V=.161/> සරණං පුරිසාසභො සියානො
gax:භවතො දුග්ගතිතො විමුත්තියා’ති,
gax:කරිනො’පි කරිංසු කුඤ්චනාදං
gae:තුරගා හෙසමකංසු පීතියෙ’ව। ()
gax:15:විසදා පටිසම්භිදා චතස්සො
gax:පටිවිජ්ඣිස්සති චා’යතිං සචා’යං,
gax:සකපට්ටනමෙව තන්නිදානා
gae:තරණී සීඝමුපාගමුං විදෙසා। ()
gax:16:සයමෙව විරොචනං තදානි
gax:රතනානං භුවනාකරුබ්භවානං,
gax:රවිවංසරවිස්ස ධම්මරංසී
gae:විසරස්සු’ජ්ජලනාය ඨානමාසී। ()
gax:17:<pb V=.162/> තුරියානි සකංසකං නිනාදං
gax:අකරුං තග්ගුණදීපකානිවා’ත්ර,
gax:විවටා විදිසාදිසා සකිත්ති-
gae:විසරොකාසකතෙ’ව’හිප්පසත්තා। ()
gax:18:සකලස්ස කිලෙසපාවකස්ස
gax:පරිනිබ්බානසභාවදීපනෙන,
gax:නිරයෙසු හුතාසජාලමාලා
gae:තදහෙ නිබ්බුතිමාප ජාතිඛෙත්තෙ। ()
gax:19:පරිසාසු විසාරදස්ස තස්ස
gax:චතුවෙසාරදඤාණලාභහෙතු,
gax:භුවනෙසු තදාමහානදීනං
gae:අනභිස්සන්දනමාසි කුන්නදීනං। ()
gax:20:උදපාදි පභා නිරාකරිත්වා-
gax:බිලලොකන්තරියෙසු අන්ධකාරං,
gax:හතමොහතම’ග්ග මග්ගඤාණ-
gae:ජ්ජුතිලාභාය නිබන්ධනං තමාසි। ()
gax:21:<pb V=.163/> සුවිමුත්තිරසො සියා’ව තස්ස
gax:චතුරාසිතසහස්සධම්මඛන්ධො,
gax:මධුරං චතුරොදධීනමාසි
gae:සලිලං සන්තතරං තරඞ්ගරිත්තං। ()
gax:22:විදිසාසු චතුද්දිසාසු චණ්ඩ-
gax:පවනස්සා’පි අවායනං තදානි,
gax:භවි පුබ්බනිමිත්තමත්තනො’පි
gae:භටදිට්ඨ්යාභවදට්ඨිභෙදනාය। ()
gax:23:නවපල්ලවපත්තසෙඛරානං
gax:විටපීනං කුසුමාහිකිණ්ණභාවො,
gax:භවි පුබ්බනිබන්ධනං විමුත්ති
gae:කුසුමෙහා’තුමදෙහභූසණාය। ()
gax:24:<pb V=.164/> කුමුදාකරබොධකස්ස චන්ද-
gax:කිරණස්සා’තිවිරොචනං තදාසි,
gax:සතිබුද්ධසුධාකරො’දයම්හි
gae:ජනසන්දොහමනොපසාදහෙතු। ()
gax:25:විමලත්තමනුණ්හතා නිදාඝ-
gax:සූරියස්සූ’පසමො නිමිත්තමග්ගං,
gax:භවි චෙතසිකස්ස කායිකස්ස
gae:පටිලාභාය සුඛස්ස තම්හිජාතෙ। ()
gax:26:ගගනා’ගනගාදිතො’තරිත්වා
gax:පථවිසඞ්කමණං තදා ඛගානං,
gax:සරණාගමනස්ස ඨානමාසි
gae:ජිනධම්මං සුනිසම්ම සජ්ජනානං। ()
gax:27:නභසා’භිපවස්සනං තදානි
gax:චතුදීපෙසු අකාලවාරිදානං,
gax:පරිසාසු අඛණ්ඩධම්මවුට්ඨි-
gae:පතනස්සා’සි නිබන්ධනං ජිනම්හා। ()
gax:28:<pb V=.165/> ඡණමඞ්ගලකීළණං තදානි
gax:තිදසානම්පි සකෙසකෙ විමානෙ,
gax:උපගම්ම තහිංතහිං උදාන
gae:සමුදානස්සනිදානමා’සි බොධිං। ()
gax:29:විවටා සයමෙව මන්දිරානං
gax:පිහිතඤ්චාරකවාටවාතපානා,
gax:භවදුක්ඛනිරොධගාමිමග්ග-
gae:පටිලාභාය නිමිත්තමාහරිංසු। ()
gax:30:තදහෙ මධුරාමිසස්ස පෙත්තී-
gax:විසයෙස්වාහරණං ඛුදාතුරානං,
gax:භවි කායගතාසතාමතස්ස
gae:පටිලාභාය නිමිත්තමත්තනො’පි। ()
gax:31:<pb V=.166/> දිවසෙ ජනනුස්සවෙ පිපාසා-
gax:විගමො දීනජනස්ස පෙතලොකෙ,
gae:සුඛිතත්තස්ස උපෙච්චබුද්ධභාවං। ()
gax:32:පටිපක්ඛජනස්ස මෙත්තිලාභො
gax:තදහෙ වායසවායසාරිනම්පි,
gax:භවිඨානමනන්තසත්තලොක-
gae:විසයබ්රහ්මවිහාරභාවනාය। ()
gax:33:සතිමග්ගඵලුබ්භවෙ යථෙව
gax:භවභීත්යාපගමො තථාගතානං,
gax:සති ජාතමහාමහෙ භයං වා
gae:නතිරච්ඡානගතානමාසි තාසො। ()
gax:34:පියභාවුපසඞ්කමො පජානං
gax:හදයානන්දකරාය ඛො ගිරාය,
gax:ජිනධම්මකථාය සාවකානං
gae:විය සාමග්ගිරසස්ස පාතුභාවො। ()
gax:35:<pb V=.167/> සිතකිත්තිලතාය රොපිතාය
gax:භවතො’ස්මිං භුවනාලවාළගබ්භෙ,
gax:විය නිම්මිතයන්තවාරිධාරා
gae:ජලධාරා ධරණීතලුට්ඨහිංසු। ()
gax:36:භමරාවලිභාරපඤ්චවණ්ණ-
gax:කමලච්ඡන්නමහීතලං රරාජ,
gax:ජලජං ථලජං පරාගහාරං
gae:භුවි සබ්බත්ථ අපුප්ඵි පුප්ඵජාතං, ()
gax:37:විටපීසු ලතාසු ඛන්ධසාඛා-
gax:සතපත්තානි තදා සුපුප්ඵිතානි,
gax:නරවීර’භිරූපදස්සනාය
gae:භූසමුම්මීලිතලොචනානි’වාසුං। ()
gax:38:<pb V=.168/> උපරූපරි සත්තසත්ත හුත්වා
gax:සතපත්තානි සීලාතලුබ්භවානි,
gax:තව අබ්භුදයො සුදුල්ලභොති
gae:කථයන්තිවි’හ කපාතුභාවතො නො। ()
gax:39:නිජපාරමිතාලතාය කත්ති-
gax:ලතයා’ලඞ්කතපුප්ඵහාසරූපා,
gax:සමලඞ්කරි යාවතා භවග්ගං
gae:ධජමාලා ජනනුස්සවෙ තිලොකං। ()
gax:40:අවකුජ්ජසරොරුහාභිරාමං
gax:නභවම්භොජවනස්සිරිං බබන්ධ,
gax:භුවි පොක්ඛරවස්සමීදිසන්ති
gae:වදමානංව පවස්සි ධම්මවස්සං। ()
gax:41:රමණී රමණීයරූපසොභා
gax:අචරුං ධම්මමනඞ්ගරඞ්ගභූමි,
gax:මධුපා මධුපානමන්දිරානි
gae:තදහෙ නාවසරිංසු ධම්මකාමා। () (අබ්යපෙත පඨමදුතිය පාදාදියමෙකං)
gax:42:<pb V=.169/> කමලා කමලාලයා විවෙස
gax:භුවනං භූරිනවාවතාරහාරී,
gax:ධරණී ධරණීධරාවතංසා
gae:උපහාරාතිභරාතුරෙව කම්පි। () (අබ්යපෙත පඨමදුතිය පාදාදියමකං)
gax:43:රුචිරං රුචිරඞ්ගනා තදානි
gax:අකරුං කීළමනෙකචන්දිකාසු,
gax:සුවීරං සුචිරංසිකිණ්ණතාරා-
gae:නිකරො’භාසතරො’සි භාකරො’ව। () (අබ්යපෙත පඨමදුතිය පාදාදියමකං)
gax:44:පවනො’පවනො’පවායමානො
gax:පවිනොදෙසි පරිස්සමං ජනස්ස,
gax:වනදා වනදාහවුපසන්තිං
gae:අකරුං සබ්බධි සස්සසම්පදඤ්ච। () (අබ්යපෙත පඨමදුතිය පාදාදියමකං)
gax:45:<pb V=.170/> විසදා විසදා සකිත්තිරාමා
gax:මුඛරඞ්ගාලය මාපකොවිදානං,
gax:සුජනා’සුජනා භජිංසු තස්ස
gae:චරණාන්යඞ්කිතචක්කලක්ඛණානි। () (අබ්යපෙත පඨමදුතිය පාදාදියමකං)
gax:46:වසුධං වසුධම්පතී සමග්ගා
gax:දසධම්මෙන’නුසාසයුං තදානි,
gax:හදයං යදයඞ්ගමාය වාණ්යා
gae:අසතං මිත්තදුහී විධානයිංසු। () (අබ්යපෙත පඨමදුතිය පාදාදියමකං)
gax:47:තිමදා’තිමදා ගජාධිපාපි
gax:මිගරාජූහි තදා සමාචරිංසු,
gax:පබලා’පබලා මිගා තදඤ්ඤෙ
gae:පටිසත්ථාරමකංසු අඤ්ඤමඤ්ඤං। () (අබ්යපෙත පඨමදුතිය පාදාදියමකං)
gax:48:<pb V=.171/> භුවනෙ භුවනෙකලොචනස්ස
gax:ජනනස්මිං දිවසෙ සමුජ්ජලානී,
gax:නිහනිතා’නිහිතායුධාති භිතිං
gae:ජනයුං පාපිමතොව නෙතරෙසං। () (අබ්යපෙත පඨමදුතිය පාදාදියමකං)
gax:49:පරිවාදිතදිබ්බභෙරිවීණා-
gax:තුරියං දස්සිතදිබ්බනච්චභෙදං,
gax:ගගනං සුරරඞ්ගමණ්ඩලාභං
gae:තිදසානං උපහාරසාරමාසි। ()
gax:50:<pb V=.172/> සොවණ්ණවණ්ණවධුයා ගරුගබ්භගස්මිං
gax:තංනන්දනබ්බනසමානවනඞ්ගතස්මිං,
gax:භුතබ්භුතන්විතමහෙ නයනඤ්ජනස්මිං
gae:ජාතම්හි තම්හි තනුජෙ භවි භද්දභත්ති। () (මාලාබන්ධනං)
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්දනනිදානෙ ජිනවංසදීපෙ අවිදූරෙනිදානෙ විවිධපුබ්බනිමිත්තපාතුභාවප්පවත්ති පරිදිපො। සත්තමොසග්ගො।
gax:1:<pb V=.173/> විසුද්ධ (වංසට්ඨ) මසෙසබන්ධවො
gax:කුමාරමාදාය තිලොකලොචනං,
gax:අගංසු තම්හා කපිලව්හයංපුරං
gae:පුරීවතංසං සමලඞ්කතඤ්ජසං। ()
gax:2:තදා අභිඤ්ඤාසු වසිසු පාරගො
gax:සමාධිවික්ඛම්භිතසබ්බකිබ්බිසො,
gax:විහාසි සුද්ධොදනභුමිභත්තුනො
gae:කුලූපගො දෙවලනාමතාපසො। ()
gax:3:<pb V=.174/> තපොධනො සො පවිවෙකකාමවා
gax:දිවාවිහාරත්ථමුපාගතො දිවං,
gax:තමත්ථමඤ්ඤාතුමපුච්ඡි දෙවතා-
gae:පවත්තිතං පස්සියමඞ්ගලුස්සවං। ()
gax:4:තවෙවුපට්ඨායකභුමිභත්තුනො
gax:වරොරසො මාරිය මාරවාහිනිං,
gax:පරාජයං ලච්ඡති බොධිමායතිං
gae:මහුස්සවො තම්පති වත්තතෙ, බ්රවුං। ()
gax:5:ඉමාය වුත්තන්තකථාය චොදිතො
gax:තපොධනො ඉද්ධිබලෙන ඉද්ධිමා,
gax:සුරාලයෙ අන්තරධාන’නන්තරං
gae:නිකෙතනෙ පාතුරහොසි රාජිනො। ()
gax:6:<pb V=.175/> කුමාරනිජ්ඣානමනොරථොක වසි
gax:තහිං සුපඤ්ඤත්තමහාරහකාසනෙ,
gax:නිසජ්ජ සුද්ධොදනරාජිනො’බ්රුවි
gae:තවත්රජං දට්ඨුමිධාගතොත්ය’හං। ()
gax:7:නරින්දචූළාමණිචුම්බිතාන්ය’ථ
gax:පදානි වන්දාපයිතු තපස්සිනො,
gax:විභුසණාලඞ්කතමත්තසම්භවං
gae:නරාධිපො රාජකුමාරමාහරි। ()
gax:8:තදත්තභාවෙන’හිවාදනාරහ-
gax:ස්ස’භාවතො තස්ස රරාජ සූනුනො,
gax:පවට්ටයිත්වා ජටිලස්ස සම්පති
gae:ජටාසු චක්කඞ්කිතපාදපඞ්කජං। ()
gax:9:කුමාරමාදාය සමප්පිතඤ්ජලිං
gax:විධාය පාදෙස්වනිසම්මකාරිනො,
gax:සචෙ ඨපෙය්යුං ජටිලස්ස සත්තධා
gae:ඵලෙය්ය මුද්ධා ජටිතොජටාය’පි। ()
gax:10:සකාසනුට්ඨාය අථෙ’සිභූමියා
gax:නිහච්ච සො දක්ඛිණජානුමණ්ඩලං,
gax:අකා මහාකාරුණිකස්ස ගාරවං
gae:සිරොවිරූළ්හඤ්ජලි පුප්ඵමඤ්ජරී। ()
gax:11:උදික්ඛමානො වසිනා සමප්පිතං
gax:තමඤ්ජලිං භත්තිභරෙන භූපති,
gax:අථො’නමෙත්වා තනුමීසකං සකං
gae:පවන්දි පාදම්බුරුහානි සුනුනො। ()
gax:12:සියා’ව බුද්ධො පුරිසාසභො අයං
gax:නදස්සනං තස්ස සියා මමන්තී සො,
gax:නිරූපමං රූපසිරිං සමෙක්ඛිය
gae:පයාසි නිට්ඨං උපධාරයං වසි। ()
gax:13:<pb V=.177/> වවත්ථයිත්වෙවමුළාරබුද්ධිමා
gax:විතිණ්ණකඞ්ඛො හසමීසකං රුදං,
gax:නරින්දමොරොධපුරක්ඛතං වසී
gae:තදවසීදාපයි සංසයණ්ණවෙ। ()
gax:14:තමාහරිත්වාන පකවත්තිමබ්භුතං
gax:පුරක්ඛතො’රොධජනස්ස රාජිනො,
gax:යතිස්සරො සංසයසල්ලමුද්ධරං
gae:සබන්ධවෙ’නුස්සරි කාලදෙවලො।()
gax:15:සකෙකුලෙ නාළකනාමදාරකො
gax:සයම්භුනො ලච්ඡති දස්සනං ඉති,
gax:තමත්ථමඤ්ඤා සමුපෙච්ච තංකුලං
gae:ත්වමාහ පබ්බජ්ජිති භාගිනෙය්යකං। ()
gax:16:<pb V=.178/> නිරාමයං පඤ්චමවාසරම්හි සො
gax:වරොරසං වාසිතගන්ධවාරිනා,
gax:පවත්තමානෙ භවනෙ මහාමහෙ
gae:නහාපයි භූපති බන්ධුමජ්ඣගො। ()
gax:17:පසත්ථමන්වත්ථභිධාන මත්තනො
gax:කුමාරමාරොපයිතුං පරොසතං,
gax:සවෙදවෙදඞ්ගපභෙදකොවිදෙ
gae:ද්විජෙ නිමන්තාපයි සො නරාධිපො। ()
gax:18:සුරින්දරූපො සුරමන්දිරොපමං
gax:තමින්දිරාධාරනරින්දමන්දිරං,
gax:ජනින්දසීහො’පගතා’වනීසුරෙ
gae:අමන්දපූජාවිධිනා’භිරාධයි। ()
gax:19:අනෙනසිද්ධා සමතිංසපාරමී-
gax:සදත්ථසම්පත්තිපරත්ථකාරිනා,
gax:තථා’ත්ථ සඞ්ඛාතධනං නිධානගං
gae:ඉමම්හි සිද්ධං සහජාතියා යතො। (5)
gax:20:<pb V=.179/> ද්විජෙහි තන්තිබ්බචනද්වයාරහං
gax:සමාසසංඛිත්තපදත්ථසංහිතං,
gax:සුතස්ස සිද්ධත්ථ’භිධානමත්තනො
gae:තතො’භිවොහාරසුඛාය කාරයි। ()
gax:21:සුයාමරාමද්ධජමන්තිලක්ඛණ-
gax:සුභොජකොණ්ඩඤ්ඤසුදත්තසඤ්ඤිනො,
gax:ඉමෙ ද්විජා රාජසුපූජිතා තදා
gae:විචක්ඛණාලක්ඛණපාඨකා’භවං। ()
gax:22:සුභාසුභං පස්සිය දෙහලක්ඛණං
gax:විභාවයව්හො ඉති තෙසමබ්රුවි,
gax:සමුක්ඛිපිත්වා’ඞ්ගුලිපල්ලවද්වයං
gae:ජනාධිපං සත්තජනා’බ්රවුං ද්විධා। ()
gax:23:<pb V=.180/> සචෙ මහාරාජ අගාරමාවසෙ
gax:වරොරසො තෙ පරිචාරිතින්ද්රියො,
gax:සමඞ්ගිභුතො රතනෙහි සත්තහි
gae:භවෙය්ය රාජා වතචක්තවත්ය’යං। ()
gax:24:මහාදයො’යං කරුණාය චොදිතො
gax:ඝරා’භිගන්ත්වා යදි පබ්බජිස්සති,
gax:භවෙය්ය බුද්ධො’ඛිලඤෙය්යමණ්ඩලං
gae:සයං අභිඤ්ඤාය නහෙ’ත්ථසංසයො। ()
gax:25:කණිට්ඨභූතො වයසා තදන්තරෙ
gax:පසත්ථසත්ථා’වගමෙන ජෙට්ඨකො,
gax:සමුක්ඛිපිත්වා’ඞක්ගුලිමෙකමබ්රුවි
gae:ඉතීහ කොණ්ඩඤ්ඤසමඤ්ඤභුසුරො। ()
gax:26:<pb V=.181/> ඉමස්ස වෙනෙය්යජනාකතඤ්ජලී
gax:සමං ඵුසන්තානි වසුන්ධරාතලං,
gax:සුභානි භොපාදතලාති සබ්බදා
gae:භජන්ති භත්යා කමලානිවාලිනො। ()
gax:27:ඉමස්ස ඛෙමන්තමසෙසපාණිනො
gax:තිපට්ටකන්තාරපථාවතාරණෙ,
gax:සුසජ්ජිතං චක්කයුගංව පාරමී
gae:රථම්හි පාදඞ්කිතචක්කලක්ඛණං। ()
gax:28:ඉමස්ස භො කම්බලභෙණ්ඩුකොපමං
gax:සුමට්ටවට්ටායතපණ්හිමණ්ඩලං,
gax:සදා පදම්භොජනිවාසලක්ඛියා
gae:තනොති පීනත්ථනපිණ්ඩවිබ්භමං। ()
gax:29:<pb V=.182/> ඉමස්ස දීඝඞ්ගුලිපන්ති වට්ටිත-
gax:මනොසිලාලත්තකවත්තිකොපමා,
gax:විභාති භො බාහුලතාය පාරමී-
gae:ලතාය වා නූතනපත්තපන්තිව। ()
gax:30:ඉමස්ස පාරෙවටපාද පාටලා
gax:සපාණිපාදා තළුණාතිකොමලා,
gax:උළාරපූජාවිධිසම්පටිච්ඡනෙ
gae:පවාළපාති’ව සමුල්ලසන්ති භො। ()
gax:31:ඉමස්සරූපස්සිරිමන්දිරොදරෙ
gax:සමප්පමාණාභිනවඞ්ගුලීහි භො,
gax:පදිස්සරෙ ජාලකවාටසන්තිභා
gae:සපාණිපාදා තතජාලලක්ඛණා ()
gax:32:<pb V=.183/> ඉමස්ස උස්සඞ්ඛපදස්ස ගොප්ඵකා
gax:පදම්බුජානං චතුරඞ්ගුලොපරි,
gax:පතිට්ඨිතා පුණ්ණඝටෙසුකන්ධරා-
gae:විලාසමාලිඞ්ගිය රාජභාසරෙ। ()
gax:33:ඉමස්ස දෙහජ්ජුතිවාරිපූරිත-
gax:සරීරකෙදාරභවා ඵලත්ථිනො,
gax:සුරත්තසාල්යොදරසන්නිභා සුභා
gae:දුවෙණිජඞ්ඝා අභිපීණයන්තී භො। ()
gax:34:ඉමස්ස භො ජානුයුගං පරාමසං
gax:අනොනමන්තො ඨිතකො මහාභුජො,
gax:සහත්තනා සම්භවබොධිසාඛිනො
gae:විසාලසාඛාය විලාසමාදිසෙ। ()
gax:35:ඉමස්ස කොසොහිතවත්ථගුය්හකො
gax:අභින්නකොකාසකකොසකොසගො,
gax:අනඤ්ඤසාධාරණතාදිනා’යතිං
gae:අනඞ්ගසඞ්ගාමපරම්මුඛො සියා। ()
gax:36:<pb V=.181/> ඉමස්ස භො ගොතමගොත්තකෙතුනො
gax:කලෙවරෙ කඤ්චනසත්තිභත්තචො,
gax:සුවන්ණවණ්ණො ජිනචීවරස්සපි
gae:තනොති සොභං ඝනබුද්ධරංසිනො। ()
gax:37:ඉමස්ස ජම්බොනදීපිඤ්ජරාය භො
gax:සිරිසපුප්ඵස්සුකුමාරචාරියා
gax:රජොනුමත්තං ඡවියා නලිම්පතෙ
gae:සරොජපත්තෙරිව වාරිබින්දවො। ()
gax:38:ඉමස්ස ලොමානි කලෙවරෙ වරෙ
gax:විසුං විසුං කූපගතානි සූනුනො,
gax:විලුම්පරෙ රූපවිලාසලක්ඛියා
gae:මනොරමං භො කමණිකඤ්චුකස්සිරිං। ()
gax:39:<pb V=.185/> ඉමස්ස උද්ධග්ගමුඛං මුඛස්සිරිං
gax:පදක්ඛිණාවත්ත මපෙක්ඛිනො යථා,
gax:තිරොකරෙ රොමවිතාන මින්දිරා-
gae:නිකෙතනින්දීවරකානනස්සිරිං। ()
gax:40:ඉමස්ස භොරාජ සරොජයොනිනො
gax:යථොජුගත්තං උජුගත්තමායතිං,
gax:අනඤ්ඤසාමඤ්ඤගුණාවකාසතො
gae:පජාභිපූජාවිධිභාජනං සියා। ()
gax:41:ඉමස්ස සත්තුස්සදලක්ඛණං සුභං
gax:සමංසමද්දිට්ඨසිරාවලිං සදා,
gax:දධාති භො පාරමිධම්මසිපක්පිනො
gae:සුධන්තචාමීකරපිණ්ඩවිබ්භමං। ()
gax:42:<pb V=.186/> ඉමස්ස පුණ්ණොභයකායභාගිමං
gax:මිගින්දපුබ්බද්ධසරීරලක්ඛණං,
gax:කුදිට්ඨිවාදීභසිරොවිදාරණෙ
gae:නරින්දසාමත්ථියමුබ්බහෙ නකිං। ()
gax:43:ඉමස්සු’පෙතො ඝනමංසවට්ටියා
gax:චිතන්තරංසො මුදුචාරුපිට්ඨියං,
gax:භවණ්ණවා කඤ්චනපච්චරිසිරං
gae:තනොති සත්තුත්තරණෙ නරාධිප। ()
gax:44:ඉමස්ස නිග්රොධමහීරුහස්සිව
gax:සමප්පමාණො පරිමණ්ඩලොප්ය’යං,
gax:කදාචි දුක්ඛාතපඛින්නදෙහිනං
gae:පරිස්සමං භො පජහෙ භවඤ්ජසෙ। ()
gax:45:<pb V=.187/> ඉමස්ස රාජිත්තයරඤ්ජිතො’ත්තරිං
gax:කරීයමානු’ත්තමධම්මනිස්සනො,
gax:සුමට්ටවට්ටො සමවත්තඛන්ධකො
gae:මුතිඞ්ගඛන්ධොරිව රාජ රාජතෙ। () (සිලෙස බන්ධනං)
gax:46:ඉමස්ස භො සත්තසහස්සසම්මිතා
gax:යථා’මතජ්ඣොහරණාභිලාසිනො,
gax:රසග්ගසා සන්ති රසාදනුම්මුඛා
gae:රසග්ගසග්ගී’ත්ය’භිධීයතෙ තතො। ()
gax:47:ඉමස්ස’නුබ්යඤ්ජනතාරකාකුලෙ
gax:අනන්තරූපායතනම්බරො දරෙ,
gax:විරොචතෙබාරසමීසසිරිව
gae:නරින්දසීහස්සහනූපමාහනූ। ()
gax:48:<pb V=.188/> ඉමස්ස තාළිසතිදන්තපන්ති භො
gax:පහූතජිව්හාරථිකං චරන්තියා,
gax:මනුඤ්ඤවාණිවනිතාය තත්වතෙ
gae:පසත්ථමුත්තාවලිලීලමායතිං। ()
gax:49:ඉමස්ස ජව්හාවරකණ්ණිකාවහෙ
gax:මුඛම්බුජෙ සච්චසුගන්ධවාසිතෙ,
gax:සමප්පමාණා දසනාවලී සුභා
gae:විභාති කිඤ්ජක්ඛතතීව භූපතී। ()
gax:50:ඉමස්ස භො ඛණ්ඩිතසඞ්ඛපණ්ඩරා
gax:ද්විජාවලී නිබ්බිවරන්තරායතිං,
gax:සමුබ්භවායුත්තිලතාය තායති
gae:මුඛාලවාළෙ මුකුලාවලිස්සිරිං। ()
gax:51:<pb V=.189/> ඉමස්ස පීණානනචන්දචන්දිකා
gax:සුසුක්කදාඨාවලි සච්චවාදිනො,
gax:පදිස්සතෙ ධම්මතළාකකීළනෙ
gae:කතාභිලාසාරිවහංසමාලිනී। ()
gax:52:ඉමස්ස චානුත්තරධම්මදෙසනා-
gax:තරණ්යමාලොලලකාරරූපිනී,
gax:පහූතජිව්හා භවසාගරා’යතිං
gae:නරින්ද පාරං ජනතා’වතාරයෙ। ()
gax:53:ඉමස්ස භො බ්රහ්මසරොපමො සදා
gax:සහස්සධා’යං කරවීකරාවතො,
gax:මනොහරට්ඨඞ්ගසමඞ්ගිසුස්සරො
gae:සසොතකානං මණිකුණ්ඩලායතෙ। ()
gax:54:<pb V=.190/> ඉමස්ස නීලං නයනුප්පලඤ්චයං
gax:නිරූපමෙ රූපවිලාසමන්දිරෙ,
gax:නිරොපිතං භො මණිසීහපඤ්ජර-
gae:ද්වයංව භාසෙ කුසලෙන කෙනචි। ()
gax:55:ඉමස්ස පාඨීනයුගං’ව දිස්සතෙ
gax:විසිට්ඨරූපායතනාපගාසයං,
gax:සුභං ගවච්ඡාපවිලොචනොපමං
gae:මණිප්පභං ගොපඛුමද්වයං සදා। ()
gax:56:ඉමස්සා උණ්ණා භමුකන්තරුබ්භවා
gax:ළාටමජ්ඣොපගතා විරොචති,
gax:යදත්ථි සඤඣාඝනරාජිමජ්ඣගං
gae:සසඞ්කහීනං සසිමණ්ඩලං තථා ()
gax:57:<pb V=.191/> ඉමස්ස උණ්හීසකසීසලක්ඛණං
gax:සධම්මරජ්ජිස්සරියං අනාගතෙ,
gax:කරියමානස්ස හි චක්කවත්තිනො
gae:දධාති උණ්හීසකසිසවිබ්භමං। ()
gax:58:ඉමස්ස භුමිස්සර සුපක්පතිට්ඨිත-
gax:පදඞ්කිතෙ චක්කයුගම්හි දිස්සරෙ,
gax:අරාසහස්සානි ච නෙමිනාභියො
gae:තිවට්ටරෙඛා සිරිවච්ඡකාදයො। ()
gax:59:ඉමෙහි බත්තිංසතිලක්ඛණෙහි භො
gax:අසීත්යනුබ්යඤ්ජනලක්ඛණෙහි’පි,
gax:සමුජ්ජලන්තො පුරිසාසභොත්යයං
gae:භවෙය්ය බුද්ධො භවබන්ධනච්ඡිදො। ()
gax:60:<pb V=.192/> සසොතමාපාථගතාය තාවදෙ
gax:ද්විජස්ස විත්ථාරකථාය චොදිතො,
gax:අපුච්ඡි රාජා කිමයං සමෙක්ඛිය
gae:අනාගතෙ බ්රාහ්මණ පබ්බජිස්සති। ()
gax:61:කදාචි උය්යානගතො මහාපථෙ
gax:ජරාරුජාමච්චුවිරූපදස්සනං,
gax:විධාය නිබ්බින්තමනො භවත්තයෙ
gae:තපොධනං පස්සිය පබ්බජිස්සති। ()
gax:62:ඉතිහ වත්වාන සකංසකං ඝරං
gax:තතො’පගන්ත්වා’ද්ධනිමිත්තපාඨකා,
gax:මහල්ලකා’දානි මයන්ති සුනවො
gae:තමානුපබ්බජ්ජිතුමොවදිංසු තෙ। ()
gax:63:<pb V=.193/> ද්විජෙසු වුද්ධෙසු මතෙසු සත්තසු
gax:අයංහි කොණ්ඩඤ්ඤසමව්හයො සුධී,
gax:මහාපධානං පුරිසාසභො’ධුනා
gae:කරොති සුත්වා කරුණාය චොදිතො। ()
gax:64:සමානලද්ධිහි කුලෙසු තෙසු හි
gax:චතුහි විප්පෙහි සහ’න්තපඤ්චමො,
gax:අථො’රුවෙලං උපගම්ම පබ්බජි
gae:භවිංසු තෙපඤ්චි’ධ පඤ්චවග්ගියා। ()
gax:65:කදාචි ලද්ධා පරියන්තසාගරං
gax:ඉමං චතුද්දීපිකරජ්ජමත්රජං,
gax:ජිතාරිවග්ගං විචරන්තමම්බරෙ
gae:කරොමි පච්චක්ඛමහන්ති චින්තිය। ()
gax:66:නිමිත්තරූපක්ඛිපථප්පවෙසනං
gax:නිවාරණත්ථං තනිජරාජසූනුනා,
gax:නරාධිපො සො පුරිසෙහි සබ්බථා
gae:දිසාසු රක්ඛාවරණං අකාරයි। ()
gax:67:<pb V=.194/> අයං කුමාරො යදි චක්කවත්තිවා
gax:භවෙය්ය සම්බොධිපදං ලභෙය්යවා,
gax:සකෙකුලෙ ඛත්තියබන්ධවෙහි සො
gae:පුරක්ඛතොයෙව චරිස්සතං ඉති। ()
gax:68:කුමාරනාමට්ඨපනම්හි වාසරෙ
gax:සහස්සමත්තෙසු කුලෙස්ව’සිතියා,
gax:අදාසි පච්චෙකජනො පටිස්සවං
gae:පදාතුකාමොව විසුංවිසුං සුතෙ। ()
gax:69:අසෙසදොසාපගතා සුඛෙධි තා
gax:සුවණ්ණකුම්භොරුපයොධරො න තා,
gax:අනෙකධාතී වරවණ්ණගබ්බි තා
gae:සපච්චුපට්ඨාපයි තඞ්ඛණෙපි තා। ()
gax:70:<pb V=.195/> තළාකතීරම්හි තරඞ්ගභාසුරෙ
gax:යථෙව හංස්යා කලහංසපොතකං,
gax:මහෙසියා’ඞ්කෙ සයනෙ සිතත්ථරෙ
gae:සුවාසරෙ භුපති පුත්තමද්දස। ()
gax:71:අදිට්ඨපුත්තානනපඞ්කජා චිරං
gax:ලහුං පරික්ඛීණවයොගුණා ඉතො,
gax:චුතා’ව මායාජනනි නිරාමයා
gae:උපාවිසි සත්තමවාසරෙ දිවං। ()
gax:72:මහෙසිමායාභගිනී තදා මහා-
gax:පජාපතිගොතමිනාමරාජිනී,
gax:නිජං කුමාරං භරණාය ධාතිනං
gae:විධාය භාරං පටිජග්ගි තං සයං। ()
gax:73:<pb V=.196/> තදා’භවුං දීපසිඛා ජගන්තයෙ
gax:කලෙබරො’භාසලවෙන සුනුනො,
gax:විනට්ඨතෙජාරිව රඞ්ගදීපිකා
gae:විමානදිපෙසු කථාවකා’ත්තනො। ()
gax:74:විචිත්තභුම්මත්ථරණෙ අභික්ඛණං
gax:සජන්නුකෙහා’චරි මන්දිරොදරෙ,
gax:මහාවනස්මිං මණිවාලුකාතලෙ
gae:විජම්භමානොරිව සිහපොතකො। ()
gax:75:සුතස්ස කීළාපසුතස්ස මන්දි රෙ
gax:භමන්තබිම්බං මණිදප්පණොද රෙ
gax:නිබද්ධමද්දක්ඛි චරන්තමම්බ රෙ
gae:යථෙව චක්කං රතනං මහීභු ජො। ()
gax:76:<pb V=.197/> තදඞ්ඝිවිඤ්ඤාසවසෙන භුමියා
gax:වජන්තමඞ්කො’පනිධාය භුමිපො,
gax:තදා’භිනිච්ඡාරිත මාසභිං ගිරං
gae:ඉදානි මං සාවය පුත්තමබ්රුවි। ()
gax:77:නිබද්ධමන්තොමණිවෙදිකාතලෙ
gax:මුඛෙන්දුබිම්බුද්ධරණෙ පයොජයං,
gax:සයං පලම්භෙසි අමච්චසූනවො
gae:වයෙන මන්දො’පි අමන්දබුද්ධිමා। ()
gax:78:උළාරසොකං පිතුචිත්තසම්භවං
gax:තිලොකදීපො නිජපුඤ්ඤතෙජසා,
gax:තමොපබන්ධං භුවනො’දරුබ්භවං
gae:නිරාකරි බාලරවී’ව රංසිනා। ()
gax:79:විකිණ්ණලාජාකුසුමාකුලඤ්ජසෙ
gax:විතානරඞ්ගද්ධජනිබ්භරම්බරෙ,
gax:පුරෙ තහිං මඞ්ගලකිච්චසම්මතං
gae:කදාචි රඤ්ඤො භවි වප්පමඞ්ගලං। ()
gax:80:<pb V=.198/> සුගන්ධමාලාභරණාදිමණ්ඩිත-
gax:පසාධිතා කාපිලවත්ථවා නරා,
gax:සකිඞ්කරා කම්මකරා’පි කප්පිතා
gae:තතො තතො සත්තිපතිංසු තං කුලං। ()
gax:81:මහච්චසෙනායපුරක්ඛතොහිසො
gax:උළාරරාජිද්ධිසමුජ්ජලංතතො
gax:පයාසිකම්මන්තපදෙසමත්රජං
gae:කුමාරමාදායපුරින්දදොපමො। ()
gax:82:ඡණම්හි තස්මිං මනුවංසකෙතුනො
gax:මනොරමං මඞ්ගලනඞ්ගලාදිකං,
gax:සුවණ්ණපට්ටෙහි පරික්ඛටංක මහා-
gae:ජනස්ස’පී රූපියපට්ටඡාදිතං। ()
gax:83:<pb V=.199/> විසාලසාඛාකුලජම්බුසාඛිනො
gax:විධාය හෙට්ඨා සයනෙ මහාරහෙ,
gax:නිජං කුමාරං සජනො ජනාධිපො
gae:සමාරහී සම්පති වප්පමඞ්ගලං। ()
gax:84:කුමාරරක්ඛාවරණායු’පට්ඨිතා
gax:තමුස්සවං ධාතිජනා විපස්සිතුං,
gax:අපක්කමිත්වා බහි සාණිතො ඛණං
gae:පමත්තරූපා විචරිංස්වි’තොචිතො। ()
gax:85:පරිග්ගහෙත්වා’නමපාන මාසනෙ
gax:නිසජ්ජ පල්ලඞ්ක මලත්ථ බන්ධිය,
gax:ජිනඞ්කුරො නීවරණෙහි නිස්සටං
gae:විවෙකජං ඣානමගාධබුද්ධිමා। ()
gax:86:<pb V=.200/> විපස්ස පුත්තස්සු’පවෙසනං තහිං
gax:දුමස්ස ඡායාය නිවත්තතං තථා,
gax:පවන්දි රාජා පටිහාරිකාකථා-
gae:පචොදිතොපුත්තමුපෙච්ච තඞ්ඛණෙ। ()
gax:87:කලාසු වුජ්ජාසු ච පුත්තමත්තනො
gax:විනෙතුකාමො විනයක්ඛමං පිතා।
gax:පසත්ථසත්ථන්තරපාරදස්සිනං
gae:කදාචි විප්පාචරියං කිරා’නයි। ()
gax:88:සමප්පිතං තං ගුරුනො කරම්බුජෙ
gax:සදෙවලොකස්ස ගුරුං සගාරවං,
gax:මහීසුරො සො ජලබින්දුනා යථා
gae:සුදුත්තරාගාධමහොදධීරසං। ()
gax:89:<pb V=.201/> සවණ්ණභෙදං සනිඝණ්ටුකෙටුභං
gax:අථබ්බබෙදෙනි’නිහාසපඤ්චමං,
gax:තිවෙදමුද්දෙසපදෙන දුද්දසං
gae:තථා කලාසිප්පතං නිබොධයී। ()
gax:90:අනඤ්ඤසාධාරණපුඤ්ඤවාසනා-
gax:විධූතසම්මොහවිසුද්ධබුද්ධිනො,
gax:සමත්තවිජ්ජා සකලාකලා ධියා
gae:කලම්පි නාලං බහුභාසනෙන කිං। ()
gax:91:න කෙවලං තස්ස කලෙබරං බහි
gax:විභාති බත්තිංසතිලක්ඛණෙහි භො,
gax:භුසං තදබ්භන්තරවත්ථු දිප්පතෙ
gae:සුබුද්ධසත්ථන්තරලක්ඛණෙහී’පි। ()
gax:92:<pb V=.202/> තිලොචනස්සා’පි තිලොකචක්ඛුනො
gax:අයං විසෙසො නයනෙහි දිස්සතෙ,
gax:ලලාටනෙත්තො පුරිමො නසොභති
gae:පරො’ව අබ්භත්තරඤාණලොචනො। ()
gax:93:අනුබ්බජන්තො නවයොබ්බනස්සිරිං
gax:යසොපබන්ධෙන සකෙ නිකෙතනෙ,
gax:පවඩ්ඪි ධීරො සකලං කලාන්තරං
gae:කලානිධී රංසිචයෙනි’ව’ම්බරෙ। ()
gax:94:උපඩ්ඪගණ්ඩාහිතදාඨිකාය සො
gax:යසොධනො සොළසවස්සිකො යදා,
gax:කපොලඵුට්ඨඤ්ජනදානරාජියා
gae:කරි යථා බාලදසං ව්යතික්කමි ()
gax:95:<pb V=.203/> තදා නරින්දො සුරමන්දිරො’පමං
gax:උතුත්තයානුච්ඡවිකං මනොරමං,
gax:පයොජයිත්වාන පවිණසිප්පිකෙ
gae:සුතාය කාරාපයි මන්දිරත්තයං। ()
gax:96:නිසිතසම්බාධතලං නිවාරිත-
gax:සරොනිලං ඵස්සිතසිහපඤ්ජරං,
gax:මහිවතංසං නවභුමිකං ඝරං
gae:බභුව රම්මං භුවි රම්මනාමිකං। ()
gax:97:සසිකර’ම්භොධරරාවනිබ්භර-
gax:විතාන මුග්ඝාටකවාටබන්ධනං,
gax:සුරම්මනාමං හතඝම්මමින්දිරා-
gae:නිවාසරම්මං භවි පඤ්චභූමිකං। ()
gax:98:අහිණ්හසිතුණ්භගුණෙහි පාවුසෙ
gax:සුඛානුලොමං සමසත්තභුමිකං,
gax:සුඵස්සිතා’ඵස්සිතසිහපඤ්ජරං
gae:සුභං සුභං නාම නිකෙතනං භවි। ()
gax:99:<pb V=.204/> වයොනුපත්තස්ස නරින්දසුනුනො
gax:උළාරරාජිද්ධිවිලාසදස්සනෙ,
gax:කතා’භිලාසො ජනකො ජනාධිපො
gae:පදාතුකාමො නිජරජ්ජසම්පදං। ()
gax:100:වසන්ති චෙ යොබ්බනහාරිදාරිකා
gax:නරින්දසන්දෙසහරෙහි පෙසයි
gae:ස සාකියානං සචිවෙහි සාසනෙ। ()
gax:101:නිවෙදයුං යොබ්බනගබ්බිතස්ස තෙ
gax:නකිඤ්චිසිකප්පායතන’න්තදස්සිනො,
gax:සුතස්ස දාරාභරණාය ධීතරො
gae:කථන්නු දස්සාම මයන්ති ඛත්තියා। ()
gax:102:<pb V=.205/> සුතෙන තං රාජසුතෙන චොදිතො
gax:පිතා චරාපෙසි පුරම්හි භෙරියො,
gax:මම’ත්රජො කාහති සිප්පදීපනං
gae:ඉතොපරං සත්තමවාසරෙ ඉති। ()
gax:103:වරො කුමාරො හි කුමාරවික්කමො
gax:කලාපසන්නද්ධ කලෙබරො තදා,
gax:විපස්සතං බන්ධුජනානමොසරි
gae:අනප්පදප්පො රණකෙළිමණ්ඩලං। ()
gax:104:ධනුද්ධරො සො පඨමං සකෙ භුජෙ
gax:සහස්සථාමං සසරං සරාසනං,
gax:විධාය පොඨෙසි ජියං වසුන්ධරා-
gae:විදාරණාකාරමහාරවං රවි। ()
gax:105:<pb V=.206/> චතුද්දිසා’ධරධනුද්ධරා මමං
gax:කරොන්තු ලක්ඛං නිජඛාණපත්තියා,
gax:ඉතීහ වත්වා සරවාරණෙන සො
gae:අභුතපුබ්බං සරසිප්පමාහරි। ()
gax:106:චතුද්දිසායං චතුරො ධනුද්ධරෙ
gax:මමෙ’කබාණෙන හණාම’හං ඉති,
gax:අකාසි තදදීපයමඤ්ඤථා’බ්භුතං
gae:ස චක්කවෙධව්හයසිප්පදීපනං। ()
gax:107:සරෙහි වෙණ්යා’යතයට්ඨිරජ්ජුකං
gax:සරෙහි චා’රොහණමණ්ඩපාලයං,
gax:සරෙහි පාකාරතළාකපඞ්කජං
gae:සරෙහි වස්සං ඉතිසිප්පමාහරි। ()
gax:108:<pb V=.207/> මහාසත්තො ලොකප්පභවමසමං සිප්පජාතං ජනානං
gax:තදා සංදස්සෙසි මුදිතහදයා සාකියා දාරිකායො,
gax:උපට්ඨාපෙසුං තා සුරතිරතිසඞ්ගාමචතුරා
gae:සහස්සානං තාළිසතිපරිමිතා නාටිකා’සුං ඝරෙසූ। ()
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්ද දානනිදානෙ ජිනවංසදීපෙ අවිදූරෙනිදානෙ ලක්ඛණපටිග්ගහණ කුමාරසම්භරණාදි පවත්ති පරිදිපො අට්ඨමො සග්ගො।
gax:1:<pb V=.208/> ඉති විහිතෙ සති සිප්පදීපනස්මිං
gax:තදභිමුඛෙ’තරඛත්තියා’තිසූරා,
gax:අපගතමානමදාභවිංසුමඤ්ඤො
gae:(තරුණමිගින්දමුඛෙ)ව මත්තදන්ති। ()
gax:2:විජටිත සංසයබන්ධනො පදාතුං
gax:සුමරිය දෙවදහම්හි සුපක්පබුද්ධො,
gax:නරපවරො නිජධීතරං කුමාරිං
gae:සුවිමල කොලියවංසකඤ්ජහංසිං। ()
gax:3:තහිමථමන්තිවරෙහි මන්තයිත්වා
gax:නිඛිලපවත්තිනිවෙදනාය දූතෙ,
gax:පහිණි කවිවාහමහෙ විධියතන්ති
gae:තව තනුජෙන මමඤ්හි ධීතුකඤ්ඤා। ()
gax:4:<pb V=.209/> වලයිතතාරමුපට්ඨිතො’දයං තෙ
gax:හිමකරබිම්බමිවො’පවිට්ඨපීඨං,
gax:පරිවුතමන්තිගණං පණම්ම රාජං
gae:කපිලපුරොපගතා තමත්ථමාහු।
gax:5:අථ පටිලද්ධපටිස්සවෙනු’දග්ගා
gax:පදයුගමඤ්ජලිපුප්ඵමඤ්ජරීහි,
gax:සුමහිය තං පටිවෙදයිංසු රඤ්ඤො
gae:සකවිසයං සමුපෙච්ච රාජදූතා। ()
gax:6:උභයකුලම්හි මහීභුජා’ඤ්ඤමඤ්ඤං
gax:පුනරපි මන්තිවරෙහි මන්තයිත්වා,
gax:විසදමතීහි නිමිත්තපාඨකෙහි
gae:නියමිතමඞක්ගලවාසරම්හිතම්හා। ()
gax:7:කනකවිතානවිනද්ධහාරිහාරං
gax:කුසුමසමාකුලහෙමපුණ්ණකුම්භං,
gax:තිදිවවිමානසමානමුල්ලසන්න-
gae:රතනවිචිත්තවිවාහමණ්ඩපග්ගං। ()
gax:8:<pb V=.210/> ගහිතවිතානසිතාතපත්තකෙතු-
gax:ද්ධජමණිවිජනිචරුචාමරෙහි,
gax:පචුරජනෙහි කතුපහාරමග්ගෙ
gae:සුපරිවුතං චතුඞ්ගිරනිධජින්යා। (6)
gax:9:විවිධවිභූසණභුසිතත්තභාවං
gax:අභිනවපීනපයොධරාභිරාමං,
gax:හරිසිවිකාය යසොධරං කුමාරිං
gae:මණිඛචිතාය විධාය චා’නයිංසු। ()
gax:10:වලයිතමාලතිදාමහෙමමාලා
gax:පරිමලභාවිතකුන්තලප්පවෙණි,
gax:විරළබකාවලිමප්පවිජ්ජුරාජිං
gae:ජලධරමාලමජෙසි කොමලාය ()
gax:11:<pb V=.211/> නිරවධිරූපනභොතලම්හි තස්සා
gax:ජනමනකුන්දවිකාසනං බභාස,
gax:කුටිලතරාලකකාලමෙඝරාජි-
gae:ජටිතලලාටතලද්ධචන්දබිම්බං। ()
gax:12:මිගමදකුඞ්කුමගන්ධපඞ්කලිත්තො
gax:කුලවධුයා තිලකො ලලාටමජ්ඣෙ,
gax:මකරධජෙන නිරොපිතොරි’වා’සි
gae:තිභුවනභුතජයාය පුප්ඵකෙතු। ()
gax:13:ජනනයනඤ්ජනරූපසම්පදාය
gax:කුලමපදාය රරාජ නිම්මදාය,
gax:පරමසිරිං සරුසීරුහාභිරාමං
gae:වදනමනඞ්ගසුවණ්ණදප්පණාභං। ()
gax:14:<pb V=.212/> මණිගණමණ්ඩිතකුණ්ඩලෙහි තස්සා
gax:සවණ්යුගං ඝටිතාවගණ්ඩභාගං,
gax:මනසිජසාකුණිකෙන ඛිත්තපාස-
gae:යුගලමිවක්ඛිවිභඞ්ගමානමාසි। ()
gax:15:සුවිමලකන්තිපබන්ධසන්දනත්ථං
gax:නයනනදීනමුභින්නමන්තරාළෙ,
gax:කනකපණාළිසමප්පිතෙ’ව තාය
gae:වරවදනාය රරාජ තුඞ්ගනාසා। ()
gax:16:නිරුපමරූපවිලාසමන්දිරස්මිං
gax:සජවනිකානි’ව සීහපඤ්ජරානි,
gax:රුචිරවිලාසිනියා ලසිංසු පම්භා-
gae:වලිසහිතානි සුනීලලොචනානි। ()
gax:17:<pb V=.213/> කනකකපාලනිභං මනොභවස්ස
gax:විමලකපොලයුගං සිනිද්ධකන්නිං,
gax:නවසසිමණ්ඩලපුණ්ඩරීකසණ්ඩ-
gae:සසිරිමවරුන්ධිමනොහරාධරාය। (6)
gax:18:සුචරිතපාරමිතාලතාය තාය
gax:පරිණතරාගලතාය භූලතාය,
gax:අධරයුගං තරුණඞ්කුරද්වයං වා
gae:කිමිති විතක්කහතො’යමාසි ලොකො। ()
gax:19:කුලවධුයා වදනා’ලවාළගබ්භෙ
gax:නවකලිකාවලිඵුල්ලිතෙ’වකිඤ්චි,
gax:සුමධුරවාණිලතාය මන්දහාස-
gae:ජ්ජුතිධවලි දසනවලි රරාජ। ()
gax:20:<pb V=.214/> කුවලයනීලවිලොලලොචනාය
gax:මුඛකමලා’ලිකුලානුකාරිනීභු,
gax:නයනමයූඛගුණෙහ’පාඞ්ගභඞ්ග-
gae:නිසිත්සරෙහි අනඞ්ගචාපරූපා। ()
gax:21:කලරවමඤ්ජුගිරා තිවට්ටරාජි
gax:ඝනකුචභද්දඝටාය කම්බුගීවා,
gax:මධුරගභීරවිරාව රඞ්ගලෙඛං
gae:අජිනි සුවණ්ණමුතිඞ්ගභෙරිසඞ්ඛං। ()
gax:22:අභිනවපිනපයොධරො’පධානං
gax:සුඛුමතරච්ඡවිකොජවාභිරාමං,
gax:උරසයනං සමලඞ්කතං වියා’සි
gae:නිජපතිසඞ්ගමමඞ්ගලාය තාය। ()
gax:23:<pb V=.215/> කුචකනකා’චලසම්භවාය නාභි-
gax:කුහරතටාභිමුඛාය කන්තිනජ්ජා,
gax:ඡඨාරවලිත්තයමින්දිරොපමාය
gae:අවහරි තුඞ්ගතරඞ්ගපන්තිකන්තිං। ()
gax:24:මණිරසනාගුණමන්ථරාය තස්සා
gax:ඝනකුචභාරකිසො කිසොදරාය,
gax:හරිසිරිවච්ඡසුහජ්ජමජ්ඣභාගො
gae:මදධනුමුට්ඨිවිලාසමාහරිත්ථ। ()
gax:25:සරසිජතන්තුපවෙසනාවකාස
gax:මවහරි පීනපයොධරන්තරාළං,
gax:නිජගළභාසුරහාරනිජ්ඣරෙහි
gae:කනකදරිමුඛවිබ්භමං යුවත්යා। ()
gax:26:<pb V=.216/> අවිකලරූපවිලාසසින්ධුවෙලා
gax:විරලවිලග්ගිනියාක විසාලසොණි,
gax:පරිහරි රාජකුමාරිකාය තාය
gae:කුසුමසරාභවභුමිභාගසොභං। ()
gax:27:කුලවධුයා කමලාමලානනාය
gax:කුවලයකොමලනිලරොමරාජි,
gax:භුසමභිචුම්බි ගභිරනාභිගබ්භං।
gae:කමලවිවායතමත්තභිඞ්ගරාජි ()
gax:28:රුචිරතරොරුයුගං සුවණ්ණ රම්භා-
gax:කරිකරපීවරමින්දිරොපමාය,
gax:භජි මකරද්ධජරඞ්ගමන්දිරස්මිං
gae:හරිමයථම්භයුගස්සිරිං රමාය। ()
gax:29:<pb V=.217/> මදරයරූපරසද්වයං තුලාය
gax:සුපරිමිතාය චතුම්මුඛෙන තුල්යං,
gax:නිජමිහජානුයුගං පවාළපාති-
gae:යුගලවිවාසි අවම්මුඛොපනීතං। ()
gax:30:විසයවිතක්කතමාකුලං යුවත්යා
gax:මදනුපසඞ්කමණෙ මනොවිමානං,
gax:ජිතමදමත්තමයූරකණ්ඨභූති
gae:ජලිතපදීපසිඛෙ’ව චාරුජඞ්ඝා। ()
gax:31:මණිමයනූපුරභාසුරෙහි තස්සා
gax:චරණතලෙහි පරාජිතානි ථීනං,
gax:මුඛපදුමානිව සඞ්කුචන්ති මඤ්ඤෙ
gae:භමරභරම්බුරුහානි කඤ්ජනීනං। ()
gax:32:කරචරණඞ්ගුලිපල්ල’වග්ගසාලී-
gax:ජලලවපන්තිනිභා’තිකොමලාය,
gax:අභිනවතම්බනඛාවලී බභූව
gae:මකරධජස්ස කතෙ’ව පුප්ඵපූජා। ()
gax:33:<pb V=.218/> සපරිජනො වනිතාය තාය සද්ධිං
gax:මණිගණමණ්ඩිතමණ්ඩපප්පදෙසෙ,
gax:දිනකරවංසධජස්ස රාජපුත්ත-
gae:ස්සුපගමනං අපලොකයං නිසීදි। ()
gax:34:පරිවුතබන්ධුජනෙහි රාජපුත්තො
gax:යථරිව දෙවගණෙහි දෙවරාජා,
gax:සපදි තුරඞ්ගරථං සමාහිරූළ්හො
gae:තදභිමුඛො යසසා ජලං පයාසි। ()
gax:35:තහිමුපගම්ම ඨිතස්ස මණ්ඩපස්මිං
gax:පරිදහිතු’ත්තරසාටකෙන තස්ස,
gax:හරිමණිමණ්ඩනමණ්ඩිත’ත්තභාවො
gae:හිමපටලෙන හිමාචලො රිවාසි। ()
gax:36:<pb V=.219/> මණිමකුටෙන නිවත්ථකාසිකෙන
gax:නරපතිසුනු සුමණ්ඩිතො රරාජ,
gax:සුරභවනෙන ච ඛීරසාගරෙන
gae:කනකසිණෙරුගිරී’ව නිච්චලට්ඨො। ()
gax:37:නභසි සමාකුලතාරකාවලී’ව
gax:උරසි විරාජිතතාරහාරපන්තී,
gax:නරපවරො පිවි තාය රූපසාරං
gae:අමතමිවා’යතලොචන’ඤ්ජලීහි। ()
gax:38:තදහනි රාජකුමාරපුබ්බසෙල-
gax:ප්පභවවරානනචන්දමණ්ඩලෙන,
gax:මුකුළිතලොචනනීලනීරජාය
gae:අභවිමනොකුමුදාකරප්පබොධො। ()
gax:39:<pb V=.220/> යුවතයුවානමපෙක්ඛතං ජනානං
gax:අනිමිසලොචනනීලකන්තිගඞ්ගා,
gax:රුචිරවධූහි විධූතචාමරෙහි
gae:අනිලවිලොලතරඞ්ගසාලිනීව। ()
gax:40:ගගනතලොපරි තාරකාකුලම්හි
gax:යුවයුවතීනවචන්දචන්දිකෙව,
gax:නිචිතසුවණ්ණකහාපණෙ වරෙජුං
gae:අථමණිමණ්ඩපවෙදිකාතලම්හි। ()
gax:41:සකලකලාකුසලො’පගම්මවිප්පා-
gax:චරියගණො ජයමඞ්ගලාය තෙසං,
gax:සුපරිසමාපයි සබ්බපුබ්බකිච්චං
gae:සපදි පවස්සි අඛණ්ඩලාවුජට්ඨි। ()
gax:42:<pb V=.221/> කරතලතාමරසෙසු කුණ්ඩිකාය
gax:මණිඛවිතාය පුරොහිතො උභින්නං,
gax:සුභමභිසෙකජලං නිපාතයං තෙ
gae:පුනහිපයොජයි පාණිපීළණස්මිං। ()
gax:43:සුරධනුවිජ්ජුලතෙ’ව වාරිවාහං
gax:රථමභිරුය්හ ගහීරමන්දඝොසං,
gax:පරිවුතඛත්තියබන්ධවෙහි තම්හා
gae:කපිලපුරා’භිමුඛාභවුං උභොත තෙ। ()
gax:44:අථ සමලඞ්කතවීථිමජ්ඣිගානං
gax:විවටනිකෙතනසීහපඤ්ජරට්ඨා,
gax:අනිමිසලොචනපඞ්කජොපහාරං
gae:භූසමකරුං කපිලඞ්ගනා පසන්නා। ()
gax:45:<pb V=.222/> ගමනවිලාසමුදික්ඛතං ජනානං
gax:රුචිරසිරොපහිත’ඤ්ජලීහි භත්ත්යා,
gax:මණිකලසප්පිතපුප්ඵමඤ්ජරීහි
gae:රචිතමිවොභයවීථිපස්සමාසි। ()
gax:46:තිඛිණවිලොචනබාණලක්ඛභාවං
gax:නිරුපමරූපිනි කාමිනීහි නීතෙ,
gax:පතිත’නුරාගසරෙහියෙව තාසං
gae:හදයවිදාරණමාසි තප්ඵලං’ව। ()
gax:47:කථමපි කාපිලවත්ථවා අහෙසුං
gax:තදහනි නිච්චලලොචනුප්පලෙහි,
gax:කපිලපුරං තිදසාලයාවතිණ්ණා
gae:තිදසගණා’ව විපස්සනායු’භින්නං। ()
gax:48:<pb V=.223/> තිදිවපුරා නිජවෙජයන්තනාම-
gax:සුරභවනං’ව සුජම්පතී සුජාතා,
gax:කපිලපුරා පුනරාගමිංසු තම්හා
gae:පතිපතිනී නිජරාජමන්දිරං ද්වෙ। ()
gax:49:ධරණිපතිසුතො පත්තරජ්ජාභිසෙකො
gax:කපිලපුරවරෙ තෙසු තිස්වාලයෙසු,
gax:අපරිමිතසුඛං තාය බිම්බාය සද්ධිං
gae:සුචිරමනුභවි චන්දබිම්බානනාය। ()
gax:50:විකචකමල (නන්දීමුඛි) මඤ්ජුභාණී
gax:තිවිධවයසි දිබ්බච්ඡරාරූපසොභා,
gax:අගමි ඛයවයං සා’පි බිම්බාමහෙසි
gae:සරථ සරථ සඞ්ඛාරධම්මස්සභාවං। ()
bod:ඉති ම්බෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ අවිදූරෙනිදානෙ පාණිග්ගහමඞක්ගලුස්සවපවත්තිපරිදීපො। නවමො සග්ගො।
gax:1:<pb V=.224/> ගුණමණිමණිමා සො දෙවරාජා’ව රාජා
gax:සුඛමනුභවමානො වාජියානෙන යෙන,
gax:භමරභරිතමාලා මඞ්ගලුය්යානභූමි
gae:තදවසරි කදාචි සාලිනී (මාලිනී) හි। ()
gax:2:උපගතසමයො’ති බුජ්ඣනත්ථාය බොධිං
gax:සුමරිය සුරපුත්තා බොධිසත්තෙ වජන්තෙ,
gax:භවවිරතිසමත්ථං දස්සයුං මාපයිත්වා
gae:ජරසකටසරූපං ජිණ්ණරූපංක විරූපං। ()
gax:3:<pb V=.225/> කිමිදමිතිහපුට්ඨො ජිණ්ණරූපං විපස්ස
gax:විමතිපරවසො සො සාරථිං රූපසාරො,
gax:නිජහදයනිධානෙ දෙවතාචොදිතස්ස
gae:නිදහි ධනමිවග්ඝං තස්සධම්මොපදෙසං। ()
gax:4:හරිතනළකලාපං මඞ්ගලුය්යානමග්ගෙ
gax:යථරිව’හිමුඛට්ඨා කුඤ්ජරි භඤ්ජමානා,
gax:තථරිව’භිභවන්තී සබ්බයොබ්බඤ්ඤදප්පං
gae:ඛරතරජරතා සා අත්තපච්චක්ඛභූතා। ()
gax:5:මුඛකුකවලයගබ්භා භට්ඨකිඤ්ජක්ඛසොභා
gax:භවි කඨිනජරාරිඛණ්ඩදන්තට්ඨිපන්ති,
gax:කුටිලපලිතජාතං තඤ්ජරායා’භිසෙකෙ
gae:සිරසි රචිතසෙතච්ඡත්තසොභං බබන්ධ। ()
gax:6:<pb V=.226/> අවිරළවලියො තා ජිණ්ණරූපස්ස චම්මෙ
gax:පභවබලවතෙජොධාතුවෙගුට්ඨිතා’සුං,
gax:තරලසලිලපිට්ඨෙ සෙය්යථාපො’දධිස්ස
gax:තරලසලිලපිට්ඨෙ සෙය්යථාපො’දධිස්ස
gae:පලයපවනවෙගු’ත්තුඞ්ගකල්ලොලමාලා ()
gax:7:ඨිතමුපවනපන්ථෙ වඞ්කගොපාණසි’ව
gax:අනුජුකමුජුභුතං දණ්ඩමොලුබ්භ භුම්යා,
gax:නිජතරුණවිලාසං ලක්ඛමාපාදයන්තං
gae:ධනුමිව සගුණං තං රූපමද්දක්ඛි ධීරො। ()
gax:8:<pb V=.227/> ජිනිඅජගරභොගෙ ජිණ්ණනිම්මොකභාරං
gax:තිලකවිබතචම්මං තන්තිරොජත්තභාවෙ,
gax:අපගතඝනමංසො ඵාසුකට්ඨිප්පන්ධො
gae:අජිනිතිරවලෙපං කුඩ්ඩදාරුප්පබන්ධං। ()
gax:9:විගතබලමදාදිං විස්සවන්තං සරීරෙ
gax:නව්හි වණ්මුඛෙහි ගුථමුත්තාද්ය’සූවිං,
gax:වලිවිසමකපොලං කම්පමානුත්තමඞ්ගං
gae:සුවිසදමතිනො තං පස්සතො ජිණ්ණරූපං। ()
gax:10:භුවනමනවසෙසං තස්සු’පට්ඨාසි සම්ප-
gax:ජ්ජලිතමථ ජරායා’දිත්තගෙහත්තයං’ව,
gax:අහමපකි අනතීතො ධම්මමෙතන්ති වත්වා
gae:භවනවනමගඤ්ඡි ජාතියු’ක්කණ්ඨිතත්තො। ()
gax:11:<pb V=.228/> පුනරුපවනමග්ගං ඔගහන්තස්ස රඤ්ඤො
gax:සුඛමනුභවනත්ථං දෙවතාමාපයිත්වා,
gax:පරපරිහරනීයං ඝොරරොගාවතිණ්ණං
gae:අපරමපි විරූපං දස්සයුං ව්යාධිරූපං। ()
gax:12:විසදමති විමත්යා සක්යවංසෙකකෙතු
gax:කිමිමිවපලිපන්නං වච්චපස්සාවපඞ්කෙ,
gax:පභවබලවදුක්ඛං තං පරාධීනවුත්තිං
gae:කිමිදමිති පදිස්වා පාජිතාරං අපුච්ඡි। ()
gax:13:වරමති වරධම්මං තෙන සූතෙන වුත්තං
gax:අමතමිව පිබන්තො සොතධාත්වඤ්ජලීහි,
gax:අගමපි අනතිතො බ්යාධිධම්මන්ති තම්හා
gae:නිජභවනවනං සොපා’ග සංවිග්ගරූපො। ()
gax:14:<pb V=.229/> තදුපවනවිමානං වාජියානෙන නාථෙ
gax:වජති සති කදාචි මාපයුං දෙවතායො,
gax:සුණඛකුලලගිජ්ඣාදීහීවා ඛජ්ජමානං
gae:නරකුණපසරීරං උද්ධුමාතං පඨම්හි। ()
gax:15:පභවකිමිකුලානං චාලයං නීලවණ්ණං
gax:වණවිවරමුඛෙහි ලොහිතං පග්ඝරන්තං,
gax:සකුණගණ්විතච්ඡිං මක්ඛිකාමක්ඛිතඞ්ගං
gae:සුමති මතසරීරං අද්දසා සාරහීනං। ()
gax:16:අභිගමි ගමයන්තො භාරතිං සාරථිස්ස
gax:නිජසවණයුගස්මිං හෙමතාඩඞ්කසොභං,
gax:අහම්පි මරණං භො නාතිවත්තොති වත්වා
gae:වනමිව මිගරාජා සක්යරාජා විමානං। ()
gax:17:<pb V=.230/> පුනපි සපරිසො සො යානමාරුය්හ භද්රං
gax:කතිපයදිවසානං අච්චයෙනා’ධිරාජා,
gax:කපිලපුරවරම්හා’නඞ්ගරඞ්ගාලයාභං
gae:තදුපවනමගඤ්ඡි පඤ්චබාණාභිරූපො। ()
gax:18:ගුණමණි මණිවණ්ණං පත්තමාදාය පත්ථෙ
gax:පනසසරසරාගං වීවරංපාරුපිත්වා,
gax:ඨිතමවිකලචක්ඛුං නිම්මිතං දෙවතාහි
gae:සුමති සමණරූපං බුද්ධරූපං’ව පස්සි। ()
gax:19:තදහනි විබුධා’ධිට්ඨානතො භාවනීයො
gax:යතිපතිරිව සූතො අත්ථධම්මානුසාසි,
gax:සමණගුණමනෙකාදීනවං පඤ්චකාමෙ
gae:තමවදි ගමනස්මිං ආනිසංසඤ්ච ගෙහා। ()
gax:20:<pb V=.231/> කුහනලපනමිච්ඡාජීවමොහාය කුච්ඡි-
gax:පරහරණසමත්ථං මත්තිකාපත්තමස්ස,
gax:කර කමකලගතං සො පාරමීචොදිතත්තො
gae:විසදමති පදිස්වා සම්පසාදං ජනෙසි। ()
gax:21:විකසිතකලිකාලඞ්කාරමුද්දාලසාල-
gax:මිව සමණවිලාසං චීවරොභාසමග්ගෙ,
gax:නයනමධුකරානං භාරමාධාය ධීරො
gae:නිජමනසි ජනෙසි චීවරෙ සම්පසාදං। ()
gax:22:ඛණිකමරණදුක්ඛාවට්ටමාබාධරාසි-
gax:මකරනිකරභිමං තං ජරාවීචිවෙගං,
gax:භවජලධිමගාධං ජාතිවෙලාවධිං සො
gae:අයමිව පටිපන්නා නිත්තරෙය්යුන්ත්ය’වෙදි। ()
gax:23:<pb V=.232/> සමණවදනපීනච්චන්දබිම්බොදයෙන
gax:විකසිතමනකුන්දො නන්දනුය්යානසොභං,
gax:උපවනමභීගන්තුං සන්දනං චාරයෙ’ති
gae:තදහනි මනුජින්දො සන්දනාචාරිමාහ। ()
gax:24:වලයිතනළතාළීතාලහින්තාලපන්තිං
gax:මලයජතරුජායාසීතලං නිම්මලාපං,
gax:උපවනමවතිණ්ණො නන්දනං වාසවො’ව
gae:අකරි දිවසභාගං සාධුකීළං සරාජා। ()
gax:25:දසසතකිරණස්මිං යස්ස කිත්තිප්පබන්ධ-
gax:සරදජලදරාජිඡාදිතස්මිං නභස්මිං,
gax:උපරිසිරසි සෙතච්ඡත්තසොභං භජන්තෙ
gae:තදියචරණලක්ඛ්යා’ලඞ්කරි වාපිතීරං। ()
gax:26:<pb V=.233/> සරසිජවදනෙහි හංසපීනත්ථනෙහි
gax:කුවලයනයනෙහී නීලිකාකුන්තලෙහි,
gax:මධුමදමුදිතාලීනූපුරෙභා’වරොධ-
gae:ජනමිව රමණීයං ඔතරි සො තළාකං। () (සිලෙසබන්ධනං)
gax:27:වරයුවතිජනානං කුම්භගම්භීරනාභි-
gax:විවරගහිතවාරි වාපි සා රිත්තරූපා,
gax:ඝනථනජඝනානං සඞ්ගමෙනෙ’තරාසං
gae:පුනරභවි කපපුණ්ණා පීතිවිප්ඵාරිනීව। ()
gax:28:අභිනවරමණිනං ජාතුලජ්ජාතුරානං
gax:විමුඛනයනමීනෙ මීනකෙතුපමෙන,
gax:උපවධිතුමීවග්ගෙ ඛිත්තජාලබ්බිලාසං
gae:ඛණමවහරි රඤ්ඤා විද්ධහත්ථම්බුධාරා। ()
gax:29:<pb V=.234/> නවජලකණිකාලඞ්කාරවත්තාරවින්දා
gax:ඝනකුචකලහංසා කෙසසෙවාලනීලා,
gax:පතිමථිතතරඞක්ගාකිණ්ණසුස්සොණිවෙලා
gae:සරසි සරසි’වා’සි තත්ර කීළාතුරෙ’කා। ()
gax:30:සසිරූචිරමුඛීනං ඛොමවත්ථන්තරීයෙ
gax:සනිකමපනයන්තෙ විචීහත්ථෙහි රඤ්ඤා,
gax:රචිතනයනකන්තී බ්යන්ත ගම්භීරනාභී-
gae:සරසිජපරියන්තා නාළපන්තීරි’වා’සි। ()
gax:29:<pb V=.234/> නවජලකණිකාලඞ්කාරවත්තාරවින්දා
gax:ඝනකුචකලහංසා කෙසසෙවාලනීලා,
gax:පතිමථිතතරඞ්ගාකිණ්ණසුස්සොණිවෙලා
gae:සරසි සරසි’වා’සි තත්ර කීළාතුරෙ’කා। ()
gax:30:සසිරුචිරමුඛීනං ඛොමවත්ථන්තරීයෙ
gax:සනිකමපනයන්තෙ විවිභණ්ථෙහි රඤ්ඤා,
gax:රචිතනයනකන්තී බ්යන්ත ගම්හීරනාහී
gae:සරසිජපරියන්තා නාළපන්තිරි’වා’සි। ()
gax:31:<pb V=.235/> පුනරපි කුචකුම්භඤ්චන්දහාරෙනිවා’පෙ
gax:නිජගළපරිමාණෙ සන්නිමුග්ගඞ්ගනානං,
gax:මලිනකමලිනී සා ලොචනෙහා’නනෙහි
gae:අභවි භමරභාර’ම්භොජසණ්ඩා’කුලෙ’ච। ()
gax:32:මධුමදමධුපෙහි ගීයමානෙහි විචි-
gax:භුජසතපහටාහි සොණිභෙරීහි ථිනං,
gax:ලලිතකමලසීසෙ නච්චමානින්දිරාය
gae:අජිනි ජලජිනී සා දිබ්බසඞක්ගීතසාලං। ()
gax:33:තුහිනකරමුඛීනං තන්තළාක’න්තලික්ඛෙ
gax:සුලලිතභුජවල්ලී විජ්ජුලෙඛාභිරාමා,
gax:කුවලයවනරාජි නීලජීමුතරාජි
gae:පතිනයනමයූරෙ කීළයන්තී රරාජ। ()
gax:34:<pb V=.236/> ඵුටකුවලයහත්ථං රාජභංසෙහි ඛිත්තං
gax:විවිධමධුපභුත්තං ධම්මවෙලාතිවත්තං,
gax:යථරිව ගණිකං තං කඤ්ජනිං සො ජනින්දො
gae:තදහනි පරිභුත්වා’මන්දමානන්ව්දමාප। () (සිලෙසබන්ධනං)
gax:35:චරණ’නුවජමානබ්බීචිසඞ්ඛොභතීරං
gax:ජහති සති තළාකං සාවරොධෙ නරින්දෙ,
gax:සරසිවිරහිනීසංරුද්ධනිස්සාසරූපො
gae:මුදුසුරභිසමීරො මන්දමන්දං පවායි। ()
gax:36:<pb V=.237/> පරිභවි රවිබිම්බං තඞ්ඛණත්ථාචලට්ඨං
gax:තහිමුපලතලට්ඨො භානුවංසෙකභානු,
gax:අථ සරසිවධූනං කිඤ්චිසඞ්කොවිතානි
gae:සරසිජවදනාති සොකදීනානිවා’සුං। ()
gax:37:අසිතනභසි සඤ්ඣාමෙඝමාලාවිලාසං
gax:අභිභවිය නිසින්නෙ තත්ර සක්යාධිනාථෙ,
gax:තුවටමුපගතා තං කප්පකා’නෙකවත්ථා-
gae:භරණවිකතිහත්ථා භූපතිං භූසණත්ථං। ()
gax:38:රවිකුලරවිනො ඛො ධම්මතෙජාභිභූතො
gax:සුරපති සුරපුත්තං විස්සකම්මාභිධානං,
gax:සපදි පහිණි සම්මා දිබ්බවත්ථාදිනා භො
gae:තිභුවනසරණං තං භූසයස්සූ’ති වත්වා। ()
gax:39:<pb V=.238/> ගහිතමනුජවෙසො සො’පසඞ්කම්ම සීසෙ
gax:සුඛුමපටසතෙහී වෙඨනඤ්චා’පි දත්වා,
gax:මණිකනකමයෙහි භූසයි භූසණෙහි
gae:තදහනි භවි සක්කො දෙවරාජා’ව රාජා। ()
gax:40:තිමිරහමරභාර’ක්කන්තපාචීනපස්සං
gax:මුකුලිතසතසඤ්ඣාමෙඝපත්තාවලීනං,
gax:ගගනතලතළාකාධාරමන්දාරනාළං
gae:කමලමකුලසොභං භානුබිම්බං බබන්ධ। ()
gax:41:පහිණි පිතුනරින්දො සාසනං තාව තස්ස
gax:නිජතනුජකුමාරු’ප්පත්තිමාරොචයිත්වා,
gax:පමුදිතභදයො සො ලෙඛණාලොකනෙන
gae:අවදිති මම ජාතං බන්ධනං රාහුජාතො। ()
gax:42:<pb V=.239/> තදහනිපිතුරඤ්ඤා වුත්තවාක්යානුරූපං
gax:තහිමඛිලපදත්ථං සද්දසත්ථක්කමෙන,
gax:කරහචී මනුජින්දො අය්යකො සඞ්ගහෙත්වා
gae:අවදිති මමතත්තා රාහුලොනාමහොතං। ()
gax:43:වනසුරවනිතානං ලොචනින්දීවරෙහි
gax:මහිතසිරිසරිරො භද්රමාරුය්හ යානං,
gax:සභවනමභිගන්තුං ඔසරි නාගරානං
gae:සුවිමලනයනාලීතොරණාකිණ්ණවීථිං। ()
gax:44:විවටමණිකවාටො’පන්තිකට්ඨා විමානෙ
gax:ජිතසුරවනිතා’සි යා පිතුච්ඡාය ධීතා,
gax:නයනකරපුටෙහි රූපසාරං නිපීය
gae:සමිතරතිපිපාසා සා කිසාගොතමී ථී। ()
gax:45:<pb V=.240/> ජිතමනසිජරූපං ඊදිසං යෙසමත්ථි
gax:තනුජරතනමද්ධා නිබ්බුතා සා’පි මාතා,
gax:පිතුජගතිපතී සො නිබ්බුතො සීතිභූතො
gae:නිජපියභරියා’පි නිබ්බුතා’ත්යෙ’වමාහ। ()
gax:46:හදයගතකිලෙසෙ නිබ්බුතෙ වූපසන්තෙ
gax:යතිපතිරිව දිට්ඨො නිබ්බුතො සො’හමස්මි,
gax:ඉති වරමති සුත්වා තාය ගාථං සුගීතං
gae:විවිධනයවිභත්තං තප්පදත්ථං අවෙදි। ()
gax:47:අහමිතිපදමස්සා නිබ්බුතිං සාවිතො’ස්මි
gax:සුමරිය ගරුභත්යා තාය ලක්ඛග්ඝමග්ගං,
gax:ධවලකිරණභාරං භාසුරං හාරිහාරං
gae:පහිණිය භවනං සො පාවිසි සාවරොධො। ()
gax:48:<pb V=.241/> මයමිව වරබොධිං බුජ්ඣමානස්ස ජාතු
gax:මනසි වුපසමෙ’ති තුය්හමෙකාදසග්ගි,
gax:උපගමුමුපසන්තිං ව්යාකරොන්තී’ව තාව
gae:අපරදිසි විනද්ධා’නෙකසඤ්ඣාඝනාලී। ()
gax:49:අතුලධවජඡත්තං ධොතමුත්තාවලීහි
gax:වලයිතමිව රඤ්ඤො තස්ස සිහාසනස්මිං,
gax:උදයසිඛරිසීසෙ තාවතාරාවලීහි
gae:පරිවුතමතිසොභං චන්දබිම්බං බහාස। ()
gax:50:ඝනතරතිමිරෙහා’වත්ථරත්තෙහි ලොකෙ
gax:මසිමලිනවිලාසං තඞ්ඛණෙ දස්සයන්ති,
gax:රජනිකරකරෙහි විප්ඵුරත්තෙහි ඵීතා
gae:කතනවපරිකම්මෙ’වා’සි සා රාජධානි। ()
gax:51:<pb V=.242/> හිමකරකරභාරක්කත්තරත්තන්ධකාර-
gax:ගලිතතිමිරලෙඛාකාරමාවී කරොන්ති,
gax:ඵුටකුමුද වනෙසු චාසිකුන්දාටවීසු
gae:සුමධුර මධුමත්තා භිඞ්ගමාලා පමත්තා। ()
gax:52:ජිතසුරපතිවෙසො ධම්මචින්තාපරො සො
gax:ජලිත මණිපදීපාලොකභින්නන්ධකාරෙ,
gax:නිජසිරිභවනස්මිං හෙමසීහාසනස්මිං
gae:නචිර මභිනිසජ්ජී පඤ්චකාමෙ විරත්තො। ()
gax:53:සපදි තුරියහත්ථා නීලජිමුතකෙසා
gax:කුවලයදලනෙත්තා චන්දලෙඛාලලාටා,
gax:විකචකමලවත්තා මෙඛලාභාරසොණී
gae:කුචහරවිරළඞ්ගී චාරුවාමොරුජඞ්ඝා। ()
gax:54:<pb V=.243/> කුමුදමුදකපොලා කුණ්ඩලොලම්බකණ්ණා
gax:අවිවරදසනාලිමාලතීදාමලිලා,
gax:කනකරතනමාලාභාරගීවා, භිරාමා,
gae:අභිනවවනිතායො නච්චගීතෙසු ඡෙකා। ()
gax:55:රහදමිවපසන්නං නිච්චලාසිනමිනං
gax:සුමතිමුපනිසින්නං සංවුතද්වාරුපෙතං,
gax:තමභිරතිනිරාසං බුද්ධභාවාභිලාසං
gae:අභිරමයිතුකාමා ඔතරුං රඞ්ගභූමිං। ()
gax:56:<pb V=.244/> මණිමයවසුමත්යා පාදසඞ්ඝට්ටනෙන
gax:කනකවකලයඝොසං කාචි නිච්ඡාරයන්තී,
gax:චලකිසලයලීලා අඞ්ගුලි චාලයන්ති
gae:අනුලයමභිනච්චුං හෙමවල්ලීවිලාසා। ()
gax:57:නරපතිමුඛබිම්බංක ලක්ඛමාපාදයන්තී
gax:නයනඛරසරානං රඞ්ගසඞ්ගාමභූම්යා,
gax:ජිතකලරවවාණී කාචි රාමා භිරාමා
gae:සවණසුභගගීතං ගායමානා විභාසුං। ()
gax:58:ජිතසුරලලනායොකාවි පඤ්චඞ්ගිකානි
gax:තදහනි තුරියානි වාදයුං ලොලපාඞ්ගා,
gax:සවණමධුරවීණා භෙරිනාදෙහි තාසං
gae:ගගනතල මිවා,සි පාවුසෙ රඞ්ගභූමි। ()
gax:59:<pb V=.245/> වරමති රමණීනං තං මහාභූතරූප-
gax:ප්පභවමිවවිකාරං නච්චමද්දක්ඛි තාසං,
gax:විසමභවකුටීරෙ රාජරොගාතුරානං
gae:අසුනිතුරියරාවං ගීතමට්ටස්සරං,ව। ()
gax:60:භුසමනහිරතො සො නච්චගීතෙසු තාසං
gax:සිරිසයනවරස්මිං සීහසෙය්යං අකාසි,
gax:ඉතිගහිතවිහෙසා ලද්ධනිද්දාවකාසා
gae:සපදි මදනපාසා තා නිපජ්ජිංසුනාරී। ()
gax:61:සහකුමුදිනියා සො සුත්තමත්තප්පබුද්ධො
gax:නිජසිරිසයනස්මිං සන්නිසින්නො රජන්යා,
gax:ගහිතතුරියභණ්ඩෙ තත්ථතත්ථො, ත්ථරිත්වා
gae:යුවතිජනමපස්සි දළ්හනිද්දාභිභූතං। ()
gax:62:<pb V=.246/> අනිලචලකපො ලා කාචි ලාලං ගිලන්තෙ
gax:ගලිතබහළඛෙ ළා කාචි ඛාදන්ති දන්තෙ,
gax:භගමපගතචො ළා කාචි සංදස්සය න්නෙ
gae:ඛලිතවචනමා ලා කාචි යංයං ලපන්තෙ। ()
gax:63:ඛිපිතමපි කරොන්තී කාචි කාසන්තිකාචි
gax:ඉති පචුරවිකාරං නිස්සිරිකං අසාරං,
gax:භවනමනවසෙසං තස්සු, පට්ඨාසි දළ්හං
gae:නරකුණපවිකිණ්ණං ආමකාළාහණංව। ()
gax:64:තදහනි තිභවං චා,දිත්තගෙහත්තයං,ව
gax:සුමරිය වතභො, පස්සට්ඨමොපද්දුතං භො,
gax:ඉති පරමමුදානං කවත්තයං තබ්බිමුත්යා
gae:මනසි පුරිසසූරො සූරභාවං ජනෙසි। ()
gax:65:<pb V=.247/> සුරතචතුරරාමාරක්ඛසිවාසභූතෙ
gax:සිරිභවනවනස්මිං මොහයන්තම්හි බාලෙ,
gax:අලමිති මම වාසො හන්ද නික්ඛම්ම තම්හා
gae:තිභවභයවිමුත්තිං එසයිස්සාමහං,ති। ()
gax:66:උපකමිය විමානද්වාරමුම්මාරුපන්තෙ
gax:සයනුපරි නිපන්නං ඡන්නමුට්ඨාපයිත්වා,
gax:තමවදි අභිගන්තුං කප්පයිත්වං, නයෙති
gae:පබලජවබලග්ගං වාජිරාජං සරාජා, ()
gax:67:ගතසති හයසාළං තඞ්ඛණෙ ඡන්නමච්චෙ
gax:සකපතිගමනත්ථං එසමං කප්පනත්ථො,
gax:අගමිති සහජාතො කත්ථකො වාජිරාජා
gae:අකරි විපුලහෙසාරාවමානන්දභාරො। ()
gax:68:<pb V=.238/> පවිසිය සිරිගබ්භං තෙලදීපුජ්ජලන්තං
gax:රතනඛචිතමඤ්චෙ ගන්ධපුප්ඵාභිකිණ්ණෙ,
gax:ධරණිපතිනිපන්නං හෙමබිම්බොපමානං
gae:නිජතනුජකුමාරං පස්සිබිම්බායසද්ධිං। ()
gax:69:යදි අහමපනෙත්වා දෙවියා හත්ථපාසං
gax:මම තනුජකුමාරං අඞ්කමාරොපයාමි,
gax:වදනජිතසරොජා රාජිනී වුට්ඨහිත්වා
gae:වනමහීගමනං මෙ වාරයෙ දුන්නිවාරං। ()
gax:70:තනුජමුඛසරොජං බුද්ධභූතො සමානො
gax:නයනමධුකරානං ජාතු කාහාමිභාරං,
gax:සුමරිය චරණං සො උද්ධරන්තො,ව මෙරුං
gae:අවතරි භවනම්හා උක්ඛිපිත්වා පවීරො। ()
gax:71:<pb V=.249/> කුවලයදලනෙත්තඤ්චන්දමම්හොජවත්තං
gax:මදනරථරථඞ්ගාකාරසුස්සොණිභාරං,
gax:කථමවතරි බිම්බානාමදෙවිං පහාය
gae:නරපති භවනම්හා හෙමබිම්බාභිරාමං। ()
gax:72:මරකතපටිමාභං සම්භවං සක්යවංසෙ
gax:සමුපචිතසුපුඤ්ඤං ලක්ඛණාකිණ්ණගත්තං,
gax:පජහිය සුකුමාරං රාහුලාඛ්යං කුමාරං
gae:කථමවතරි පාදමන්දමුක්ඛිප්ප ධීරො। ()
gax:73:රිපුගජමිගරාජං ජම්බුදීපග්ගරාජං
gax:තදහනි පිතුරාජං පුත්තසොකණ්ණවම්හි,
gax:කථමමිතදයො සො නිද්දයො පක්ඛිපිත්වා
gae:අවතරි භවනම්හාක උද්ධරිත්වාන පාදෙ। ()
gax:74:<pb V=.250/> සකලපථවිචක්කං චක්කවාළාවධිං සො
gax:අභිවිජිය අසත්ථො සත්තමෙ වාසරම්හි,
gax:නරහරි කතපුඤ්ඤො චක්කවත්ති අහුත්වා
gae:කථමවතරි තම්හා උක්ඛිපිත්වාන පාදෙ। ()
gax:75:අවතරිය විමානා අජ්ජ මං තාරයත්වං
gax:ත්වමපිතිභවතො)හං උත්තරෙය්ය’න්ති වත්වා,
gax:තමභිරුහි ජනින්දො වාජිරාජින්ද’මට්ඨා-
gae:රසරතනපමාණං ධොතසඞක්ඛාවදාතං। ()
gax:76:පවනතුරිතවෙගො කන්ථකො වාජිරාජා
gax:යදහනි පදසද්දං චා’පි හෙසං කරෙය්ය,
gax:නනු සකලපුරං සො යාති අජ්ඣොත්ථරිත්වා
gae:තදහනි කතසද්දං වාරයුං දෙවතායො। ()
gax:77:<pb V=.251/> කරකමලතලෙසු දෙවතානිම්මිතෙසු
gax:පනිහිතපදවාරං අස්ස මාරුය්හ ධීරො,
gax:ලහුමුපගමි ඡන්නං වාලධිං ගාහයිත්වා
gae:ථිරපිහිතකවාටද්වාරපාකාරුපන්තං। ()
gax:78:යදි පිහිතකවාටුග්ඝාටනං නා’භවිස්සා
gax:හයවරමපි ඡන්නාමච්චමාදාය සොහං,
gax:අසරි පුරිසසිහො උප්පතෙය්යන්ති අට්ඨා-
gae:රසරතතපමාණු’ත්තුඞ්ගපාකාරචක්කං। ()
gax:79:තථරිව හයරාජා ඡන්නනාමො ච මන්තී
gax:වීරියබලසමඞ්ගී චීන්තයුං තාවදෙව,
gax:විවරි තදධිවත්ථා දෙවතා චොදිතත්තා
gae:පුරිසදසසතෙනු’ග්ඝාටියං ද්වාරබාහං। ()
gax:80:<pb V=.252/> මම විසයමසෙසං එසසිද්ධත්ථනාමො
gax:අභිභවිය සුබොධිං ජාතු බුජ්ඣිස්සතීති,
gax:අථ සුමරිය මාරො පාපිමා’තීවකුද්ධො
gae:පටිපථමුපගඤ්ඡි නික්ඛමිත්වා විමානා। ()
gax:81:තුරිතමහිවජන්තෙ මාරවෙරිම්හි මාරො
gax:අසිතනභසි ඨත්වා ඉත්ථමාරොචයිත්ථ,
gax:වරපුරිස ඉතො ඛො සත්තමෙ වාසරම්හි
gae:ත්වමහිවිජිය ලොකං හෙස්සසෙ චක්කවත්තී। ()
gax:82:සුඛමනුභවමානො චක්කවත්තී භවිත්වා
gax:ඝරමධිවස චක්කං වත්තයං යාවජීවං,
gax:අමිතමති තුවං මා නික්ඛමස්සූ’ති මාරො
gae:අභිගමනනිසෙධං කාතුමිච්චානුසාසි। ()
gax:83:<pb V=.253/> නමුවිලපිතවාචං සොතධාත්වඤ්ජලීහි
gax:සවිසමිව පිබන්තො තං තුවං කො’සි පුච්ඡි,
gax:පවනපථඨිතො’හං ඉස්සරො දෙවතානං
gae:නරවර වසවත්තී පාපිමා’ත්යෙ’ව මාහ। ()
gax:84:සුරනරසරණො සො නිබ්භයො දිබ්බචද්ද-
gax:රතනජනනමද්ධා මාරජානාමහ’න්ති,
gax:පටිවචනමදාසි මාදිසො දුප්පසය්හො
gae:භවති දසසහස්සෙහා’පි තුම්හාදිසෙහි। ()
gax:85:යදි මනසි සියා තෙ කාමදොසබ්බිහිංසා-
gax:පභුතිපරිවිතක්කො තාවජානාම’හන්ති,
gax:පටිඝපරවසො සො කිඤ්චිඔතාරපෙඛො
gae:අනුපදමනුබන්ධි තස්ස ඡායායථෙව। ()
gax:86:<pb V=.254/> පුනරභිවජතොවා’සාළ්හියා පුණ්ණමාය
gax:කපිලපුරවිභූතිං දට්ඨුකාමම්හි ජාතෙ,
gax:වසුමති පරිවත්තී දස්සයි අස්සරඤ්ඤො
gae:පුරවරභිමුඛට්ඨො චෙතියට්ඨානභුමිං। ()
gax:87:සපදි දසසහස්සිචක්කවාළෙසු දෙවා
gax:තිභුවනසරණස්සා’රක්ඛණෙ ව්යාවටාසුං,
gax:මණිකනකමයෙහි දණ්ඩදීපාදිකෙහි
gae:අනිමිසතනයෙ’කෙ මග්ගමාලොකයිංසු। ()
gax:88:සුරභිකුසුමදාමොලම්බමානබ්බිතාන-
gax:කනකකලසසෙතච්ඡත්තකෙතුද්ධජෙහි,
gax:තදහිගමනමග්ගං දෙවතා’ලඞ්කරිංසු
gae:භුවනකුහරමාසි පුප්ඵපූජාභිරාමං। ()
gax:89:<pb V=.255/> ගගනමසනිඝොසච්ඡන්තමෙවට්ඨසට්ඨි-
gax:තුරියසතසහස්සාරවවිප්ඵාරමාසි,
gax:මහිතසුරභිපුප්ඵාකිණ්ණමග්ගාවතිණ්ණො
gae:අතුරිතමභිගන්ත්වා යොජනන්තිංසමත්තං। ()
gax:90:විමලසලිලපුණ්ණං ඵෙණමාලාභිකිණ්ණං
gax:විකචකමලරාජිං තුඞ්ගකල්ලොලරාජිං,
gax:සසිරතරසමීරං වාළුකාකිණ්ණතිරං
gae:සමුපගමි අනොමානාමගඞ්ගං සවීරො। ()
gax:91:අසිතමණිතලාභා ඡන්න කා නාමිකා’යං
gax:ඉති වරමති පුච්ඡි සො අනොමානදීති,
gax:තමවදි යදි තීරෙ එත්ථ’හං පබ්බජෙය්යං
gae:අතිවිය සඵඛලා මෙ සා අනොමාසියා’ති। ()
gax:92:<pb V=.256/> රවිකුලතිලකො සො පණ්හියා වාජිරාජං
gax:සජවමදදි සඤ්ඤං තාය අට්ඨොසභාය,
gax:සුවිමලසලිලායා’නොමගඞ්ගාය තීරෙ
gae:තරණිරිව ඨිතො’සි උප්පතිත්වා තුරඞ්ගො। ()
gax:93:සිතපුලිනතලට්ඨො තිණ්හධාරා’සිහත්ථො
gax:විසදමති සමොළිං චූළමාදාය දළ්හං,
gax:අලුනි සිරසි සෙසා ද්වඞ්ගුලා නීලකෙසා
gae:න තදුපරි පරූළ්හා දක්ඛිණාවත්තයිංසු। ()
gax:94:අභවි තදනුරූපං දාඨිකා මස්සුචා’පි
gax:අයමුපරි සචා’හං ඨාතු බුද්ධො භවෙය්යං,
gax:නභසි ඛිපි සිඛං තං ඉච්චධිට්ඨාය ධීරො
gae:පරිභවිය ඨිතා සා මෙඝමාලාවිලාසං। ()
gax:95:<pb V=.257/> සපදි සුරපුරම්හා දෙවරාජාභි’ගන්ත්වා
gax:තමභිහරිය චූළං චාරිචඞ්ගොටකෙන,
gax:රතනමයමුළාරං චෙතියං මාපයිත්ථ
gae:සුරගණමහනීයං තත්ර චූළාමණින්ති। ()
gax:96:විධිරභවි සහායො යො ඝටිකාරනාමො
gax:අදදි සමණකප්පංක සො කපරික්ඛාරමස්ස,
gax:ගහිතසමණවෙසො පුබ්බබුද්ධා’ව නාථො
gae:නභසි ඛිපි නිවත්ථං සාටකං සංහරිත්වා। ()
gax:97:තමභිහරිය දුස්සං පක්ඛිපිත්වා සමුග්ගෙ
gax:රතනමයමතුල්යං යොජනද්වාදසුච්චං,
gax:අකරි පරහිතත්ථං බ්රහ්මලොකෙක විධාතා
gae:මකුටමණිමරිචීචුම්බියං චෙතියංසො। ()
gax:98:<pb V=.258/> පිතුනරපතිනො ත්වං භුසණාදීනි දත්වා
gax:ඉති මම වචනෙනා’රොග්යමාරොචයස්සු,
gax:සචිවමනුපලබ්භා’ දානි පබ්බජ්ජිතුං තෙ
gae:පහිණි හයසහායං ඔවදිත්වාන ඡන්නං। ()
gax:99:පටිපථමවතිණ්ණො ගන්තුකාමො සරට්ඨං
gax:ධරණිපතිවියොගා සොකනිබ්බිද්ධගත්තො,
gax:තුරගපති චවිත්වා කන්ථකො දෙවපුත්තො
gae:භවි කනකවිමානෙ තඞ්ඛණෙතාවතිංසෙ। ()
gax:100:සකලවනසුරානං අඤ්ජලිමඤ්ජරිහි
gax:මහිතඤ්චරණපීඨො යෙන පබ්බජ්ජිතො සො,
gax:තදවසරිඅනොමානාමනජ්ජා සමීපෙ
gae:වනමනුපියනාමං අම්බරුක්ඛාභිරාමං। ()
gax:101:<pb V=.259/> සො නික්ඛම්ම අභින්නඛත්තියකුලා නෙක්ඛම්ම ධම්මාලයො
gax:භොගක්ඛන්ධමුළාරචක්කරතනං උච්චාරභාරං විය,
gax:ඔහායා’නුපියම්බනාමවිපිනෙ සත්තාහමජ්ඣාවසං
gae:පබ්බජ්ජාපටිලාභසම්භවසුඛං වෙදෙසි බුද්ධඞ්කුරො। ()
bod:ඉති මෙධානන්දාභිධානෙන යතිනා විරචිතෙ සකල කවිජන හදයානන්ද දානනිදානෙ ජිනවංසදීපෙ අවිදූරෙ නිදානෙ මහාභිනික්ඛමන පවත්තිපරිදීපො දසමො සග්ගො।
gax:1:<pb V=.260/> මන්දානිලෙරිතතරුසණ්ඩමණ්ඩිතෙ
gax:තස්මිං තපොවනගහණෙ තපොධනො,
gax:භුත්වා (පභාවති) වනදෙවතා යථා
gae:දිබ්බං සුඛං සුඛමනගාරියං තතො। ()
gax:2:යො සෙනියො නරපති මාගධො තදා
gax:යස්මිං පුරෙ වසති පුරඞ්ගභාසුරෙ,
gax:රාජග්ගහං තමහිපවෙසනත්ථිකො
gae:අද්ධානමොසරි සමතිංසයොජනං। ()
gax:3:චක්කඞ්කිතස්සිරිචාරණො සුසඤ්ඤමො
gax:දීඝඤ්ජසං වසි තදහෙන ඛෙපයං,
gax:රාජග්ගහං කපුරවරමින්දිරාලයං
gae:සම්පාවිසි ජිතගජරාජගාමි සො। ()
gax:4:<pb V=.261/> ඉන්දාසුධාවලිවලයිකතො මහා-
gax:මග්ගම්හි ජඞ්ගම්මණිපබ්බතොරිව,
gax:ඛත්තිංසලක්ඛණසමලඞක්කතො මහා-
gae:වීරො තපොනිධි යුගමත්තදස්සනො। ()
gax:5:බොධාපයං බුධජනමානසම්බුජෙ
gax:අව්හාපයං පථිකජන’ක්ඛිපක්ඛිනො,
gax:විම්හාපයං නිජසිරියා සදෙවකෙ
gae:තස්මිං පුරෙ චරි සපදානචාරිකං। ()
gax:6:පිණ්ඩාය ගච්ඡතිසති රූපදස්සන-
gax:පබ්යාවටා’ඛිලජනතාය ගොතමෙ,
gax:සඞ්ඝොභිතා’සුරමිසරෙහි සා පුරි
gae:පත්තෙ යථෙව’සුරපුරි පුරින්දදෙ। ()
gax:7:<pb V=.262/> ඛත්තිංසලක්ඛණසුරචාපභාසුරෙ
gax:රූපම්බරෙ වරපුරිසස්ස ගච්ඡතො,
gax:ලොකස්ස ලොචනසකුණාවලිතදා
gae:අන්තං නපාපුණි පරිසඞ්කමන්තීපි। ()
gax:8:මඤ්ජීරපිඤ්ජරකර කන්ධරාමණි-
gax:කෙයූරභාසුරචරණා සිරිමතො,
gax:සීමන්තිනී පරමසිරිං විපස්සිතුං
gae:ධාවිංසු නිජ්ජිතකලහංසකාමිනී। ()
gax:9:නාරිජනා මහිතුමිවා’භිගච්ඡතො
gax:රූපින්දිරාය’ නිමිසලොචනුප්පලෙ,
gax:ධම්මිල්ලවෙල්ලිතභුජචම්පකාවලී
gae:ධාවිංසු පීවරකුචහාරපීළිතා। ()
gax:10:<pb V=.263/> නිස්සාසිනී සමජලබින්දුචුම්බිත-
gax:වත්තම්බුජා සිථිලිතකාසිකම්බරා,
gax:කාචිත්ථියො සමණමුදික්ඛිතුං පථෙ
gae:ධාවන්තියො කිමුපතිසඞ්කියා’භවුං। ()
gax:11:උග්ඝාටිතා’සිතමණිසිහපඤ්ජරා
gax:රාමාපසාරිතවදනම්බුජාක වසිං,
gax:දට්ඨුං පභුජනභවනෙසු තඞ්ඛණෙ
gae:මන්දාකිනිසරසිවිලාසමාහරුං। ()
gax:12:උච්ඡඞ්ගතොපතිතසුතා’භිරූපිනො
gax:රූපප්පලම්හිතහදයාක පූරීවධූ,
gax:පස්සන්තියො පථිකජනස්සහත්ථගෙ
gae:නාකංසු කිං අධිකරණා’ධිරොපණං। ()
gax:13:<pb V=.264/> එකෙ ජනා යතිපතිරූපදස්සන-
gax:කොතුහළා සකපටිභානමබ්රවුං,
gax:සීමන්තිනී මනකුමුදානි බොධයං
gae:පත්තො’ත්ය’යං පකතිනිසාපතීනුඛො। ()
gax:14:සුත්වාන තං සකලකලාන්තරොපගං
gax:බිම්බං තදඞ්කිතහරිණඞ්කමම්බරෙ,
gax:තුම්හෙ නපස්සථ හිමරංසිනො ඉති
gae:ගබ්බාභිජප්පිතවචනා’පරෙජනා। ()
gax:15:අච්ඡෙරපඞ්කජවිසරානි චින්තිය
gax:සඤ්චුම්බිතුං පුරලලනානන’ම්බුජෙ।
gax:වෙරොචනො ඉධුපගමා විරූපිමා
gae:ඉච්චබ්රවුං පුනරනිසම්මකාරිනො। ()
gax:16:සුත්වාන තං ගගනතලඞ්ගනෙ’ධුනා
gax:වෙරොචනස්ස’භිචරතො නපස්සථ,
gax:චණ්ඩාතපං ථිරපරිවෙසමම්බුජ-
gae:පාණින්ති ගජ්ජිතවචනා’පරෙජනා। ()
gax:17:<pb V=.265/> උත්තුඞ්ගමන්දිරමණිචන්දිකාතලෙ
gax:දිබ්බච්ඡරානිභරමණිහි වඤ්චිතො,
gax:එයා’මරාවතිනගරිති චින්තිය
gae:සක්කො චරෙ නනු සකවාදමපක්පයුං। ()
gax:18:සක්කස්ස දානවවිජයා’භිලාසිනො
gax:පාණිම්හි දිස්සති වජිරායුධං ඛරං,
gax:සංවිජ්ජරෙ දසසතලොචනානි’පි
gae:නොතාදිසො අයමිති තබ්බිපක්ඛිනො। ()
gax:19:යා සාලවත්ය’ධිවචනා’භිරූපිනී
gax:සඤ්චොදිතො ජිතගිරිජාය තාය හො,
gax:කෙලාසපබ්බතනිභපණ්ඩවාචල-
gae:ඤත්තං වජං අයමිතිඉස්සරො’බ්රවුං। ()
gax:20:<pb V=.266/> තුම්හෙ නපස්සථ පරමිස්සරස්ස කිං
gax:නග්ගත්තනං පසුසයනො’පවෙසනං,
gax:පාණිං කපාලකමධිකක්ඛිමණ්ඩලං
gae:ඉත්ථං පවෙදිතවචනා’පරෙජනා। ()
gax:21:එසා’වලම්බිතපුරඛීරනීරධිං
gax:ලක්ඛිං සමෙක්ඛිය නිජලක්ඛිසංසයො,
gax:පීතම්බරං පරිදහිය’ඤ්ජසෙ චරං
gae:නාරායනො ඉති මතිමප්පයුං සකං। ()
gax:22:නාරායනො කුවලයනීලවිග්ගහො
gax:කොපන්තරො’රගසයනින්දිරාධනො,
gax:චක්කායුධො’ල්ලසිතකරො’තිවාමනො
gae:තබ්බාදමද්දනචතුරෙ’තරෙ ජනා। ()
gax:23:<pb V=.267/> වෙදත්තයං විබුධජනානමානනෙ
gax:ස්ව’ජ්ඣායතං වසතිනුඛො සරස්සතී,
gax:සඤ්ජාතසංසය ජටිතො පිතාමහො
gae:තස්සාගවෙසනපසුතො’ත්යු’දීරයුං। ()
gax:24:සුත්වාන තං සරසිජයොනිනො සදා
gax:පාණිම්හි විජ්ජති වරමත්තපොත්ථකං,
gax:චත්තාරිචානනපදුමානි දිස්සරෙ
gae:ගච්ඡං අයංපන පුරිසො නතාදිසො। ()
gax:25:සුද්ධොදනව්හයවසුධාධිප’ත්රජො
gax:බුද්ධො භවිස්සති ඉති වෙදකොවිදා,
gax:කොණ්ඩඤ්ඤභුසුරපමුඛා ද්විජා තදා
gae:පබ්යාකරුං තනු බහුභාසණෙන කිං। ()
gax:26:<pb V=.268/> උක්කණ්ඨිතො සකභවනා මහාමතී
gax:නික්ඛම්ම සත්තමදිවසොති විස්සුතො,
gax:ආපාථගං නිජසවණඤ්ජලිහි භො
gae:තං බ්යප්පථං නපිවථ කිං යථාමතං। ()
gax:27:වෙදාගතං වරපුරිසඞ්ගලක්ඛණං
gax:දෙහම්හි විජ්ජති සමණස්ස ගච්ඡතො,
gax:අන්ධා’ව භො අපගතරූපදස්සනා
gae:තුම්හෙ’පි කිං තලහථ රූපදස්සනං। ()
gax:28:නික්ඛම්ම ඡඩ්ඩිතවිභවො මහාකුලා
gax:සුද්ධාසයො සුගහිය පත්තචීවරං,
gax:පබ්බජ්ජියා’නහිරමිතො භවත්තයෙ
gae:අත්ථාචරං අනුඝරමඤ්ජසෙ’ධුනා। ()
gax:29:<pb V=.269/> සුද්ධොදනාවනිපතිනො වරොරසො
gax:එසො සමුජ්ජලසතපුඤ්ඤලක්ඛණො,
gax:ව්යාපාරිතො කුසලබලෙන බොධියා
gae:හොතෙ’ව ගොතමසමණො නසංසයො। ()
gax:30:දිස්වා තපොධනමහියන්තමඤ්ජසෙ
gax:යෙ මානවා සකසකවාදමප්පයුං,
gax:තබ්බාදබන්ධනවිනිවෙඨනා පරං
gae:ඉච්චාහු පණ්ඩිතපුරිසා යථාවතො। ()
gax:31:දුතා තදා සුරසි සමප්පිතඤ්ජලී
gax:රඤ්ඤො තමච්ඡරියපවත්තිමාහරුං,
gax:අද්දක්ඛි භුපති චරමානමඤ්ජසෙ
gae:පිණ්ඩාය’ථබ්බිවරිය සිහපඤ්ජරං। ()
gax:32:නා ගො සියා පඨමිනිමුජ්ජනං ක රෙ
gax:යක්ඛො සියා සහයමදස්සනං ක රෙ,
gax:දෙ වො සියා ගගනතලඞ්ගණඤ්ච රෙ
gae:පොසො සියා යදි පටිලද්ධමාහ රෙ। ()
gax:33:<pb V=.270/> දූතෙනු’සාසිය මගධාධිපො ඉති
gax:වීමංසිතුං පකතිමනඞ්ගහඞ්ගිනො,
gax:පාහෙසි තෙ පදමනුගම්මු’පාගමුං
gae:සද්ධිං මහාසමණවරෙන පණ්ඩවං। ()
gax:34:වික්ඛාලයං මුඛකමලං කුලෙ කුලෙ
gax:භික්ඛාටනෙන’ භිහටමිස්සභොජනං,
gax:ලද්ධා ජිගුච්ඡිය වසි පණ්ඩවාචල-
gae:ච්ඡායාය මාරභි සුනිසජ්ජ භුඤ්ජිතුං। ()
gax:35:භත්තම්හී කුක්කුරවමථූපමෙ මුහුං
gax:අන්තොදරං පවිසති ධීමතො සති,
gax:අන්තානි බාහිරකරණානි’වා’භවුං
gae:තංඛො සහී වසිසනිසම්පජඤ්ඤවා। ()
gax:36:<pb V=.271/> පබ්බජ්ජිතං සුගහිතපත්තචීවරං
gax:දිස්වා රතිං පජහිය රාජභොජනෙ,
gax:සිද්ධත්ථ නො ත්වමභිගමිත්ථ අත්තනා
gae:අත්තානමොවදිය පභුඤ්ජි භොජනං। ()
gax:37:දූතෙහි චොදිතහදයො දයාධනො
gax:සො මාගධො නරපති තෙන පාවිසි,
gax:යෙනා’සි පණ්ඩවගිරි භද්රවාහනං
gae:ආරුය්හ දස්සනරසඝෙධලොචනො। ()
gax:38:අඤ්ඤාය සාකියකුලසම්භවං වසිං
gax:රාජා පසිදිය අරියෙ’රියාපථෙ,
gax:මා කාහසෙ සඛ ඉති දුක්කරං ඛරං
gae:රජ්ජෙන තංනරපවරං පවාරයි। ()
gax:39:<pb V=.272/> රජ්ජෙන කිං තව චතුරණ්ණවාවධිං
gax:රජ්ජං නිජං පජහිය ආගතස්ස මෙ,
gax:බොධිං පබුජ්ඣිය පඨමං තථාසති
gae:ආගච්ඡතං මම විජිතන්ත්ය’වොච නං। ()
gax:40:දත්වා පටිස්සවමථ භුමිභත්තුනො
gax:ලොකස්ස ලොචනමණිතොරණාකුලෙ,
gax:දීඝඤ්ජසෙ වසි ඨපිතඞ්ඝිපඞ්කජො
gae:ආළාරාකං ඉසිපවරං උපාවිසි। ()
gax:41:පත්වාන කිං කුසලගවෙසි සො වසි
gax:ආළාරකං විරජමුළාරඣායිනං,
gax:ඉච්ඡාමහන්ති’සි තව සන්තිකෙ’ධුනා
gae:ධම්මං සමාචරිතුමිධාගතො බ්රුවි। ()
gax:42:<pb V=.273/> සුත්වාන තං තතියමරූපිකං වසි
gax:ඣානං වියාකරි පටිලද්ධමත්තනා,
gax:ඛිප්පං තපොනිධිපගුණං අකාසි තං
gae:ධම්මං සකාචරියනයා’වලම්බිය। ()
gax:43:නා’යං වසි තනුතරසද්ධයා මමං
gax:ධම්මං සයං සමධිගතං වියාකරෙ,
gax:ගොසාමිකො යථරිව පඤ්චගොරසං
gae:අද්ධාඵලං අනුභවතීති තින්තිය। ()
gax:44:කාලාම ද්වෙ අධිගතඣානසම්භවං
gax:ත්වං යාවතාසුඛ මනුභොසි මං වද,
gax:පුට්ඨස්ස තස්සි’ති නචකිඤ්චි භාවියං
gae:ආකිඤ්චනං අවච අකිඤ්චනාලයො। ()
gax:45:<pb V=.274/> සංවිජ්ජරෙ මමපකි ඉමස්සි’වෙ’සිනො
gax:සද්ධාසතීවීරියසමාධිබුද්ධියො,
gax:එවං විතක්කිය නචිරං කතුස්සහො
gae:ඣානං ලභී තතීයමරූපිකං වසී।
gax:46:යං ඛො තුවං විහරසි ඣාතමපක්පිතො
gax:සම්පජ්ජ සම්පති විහරාමහන්ති තං,
gax:ආළාරි’සි වරපුරිසෙන සාවිතො
gae:ලාභා’වුසොත්යවච සුලද්ධමාවුසො।
gax:47:ජානාමි පාවචනමහං යථා තුවං
gax:ජානාසි පාවචනමහං යථා තුවං,
gax:ත්වං තාදිසො අහමපි යාදිසො භවෙ
gae:ත්වං යාදිසො අහමපකි තාදිසො භවෙ।
gax:48:<pb V=.275/> එහා’වුසො සමණ මයං උභො ජනා
gax:කාහාමි’තො පරිහරණං ගණස්සි’දං,
gax:වත්වාන ආචරියසමානකො සකං
gae:සිස්සං අකා තමසමමත්තනා සමං। ()
gax:49:ධම්මොප්ය’යං නභවති නිබ්බිදාය වා
gax:බොධායවා නවුපසමාය කෙවලං,
gax:ආරුප්පභුමියමුපපත්තියා සියා
gae:ඉච්චානලඞ්කරිය තතො අපක්කමි। ()
gax:50:කාලමතො උපරිවිසෙසමුද්දකො
gax:ජඤ්ඤා’ත්ය’යං සුමරිය රාමපුත්තකො,
gax:පත්වා’ස්සමං සමධිගතං ත්වයා’ප’හං
gae:ධම්මං සමාචරිතුමිධාගතො’බ්රුවි। ()
gax:51:<pb V=.276/> ඤත්වා සකාචරියමතඤ්හි බුද්ධිමා
gax:ධම්මඤ්චරෙ මම සමයො ච තාදිසො,
gax:වත්වෙ’වමුද්දකවසි ඛිපක්පමත්තනො
gae:සික්ඛෙසි පාවචනපථෙ තපොධනං। ()
gax:52:සද්ධාය මං සකසමයා’නුසාසකො
gax:අද්ධා සමාධිජඵලමාහරෙ’ත්ය’යං,
gax:චින්තාපරො වරපුරිසො අරූපිකං
gae:ඣානං වලඤ්ජසි කතමන්ත්ය’පුච්ඡි නං। ()
gax:53:සුත්වා තමුද්දකවසි සන්තමානසො
gax:සන්තංහි’දං පරමමිදන්ති භාවියං,
gax:සාමං වලඤ්ජනකමරූපභුමිකං
gae:ඣානං චතුත්ථකමවිකම්පමාහරී। ()
gax:54:<pb V=.277/> සංවිජ්ජරෙ මමපි මනොනිකෙතනෙ
gax:සද්ධාදිසග්ගුණරතනානි’මස්සි’ව,
gax:එවංසරං නචිරමරූපිකං වසි
gae:ඣානං ලභී වීරියබලෙනවා’න්තමං। ()
gax:55:ලද්ධං තයා යමධිගතන්ති තම්මයා
gax:ආරොචිතෙ සමණ වරෙ’සිපුඞ්ගවො,
gax:අම්හෙ ගණං සුපරිහරාමු’භො’තිමං
gae:වත්වා තමාචරියධුරෙන මානයි। ()
gax:56:නා’යං පථො භවපරිමුත්තියා සියා
gax:අද්ධාභවෙ මමපකි භවග්ගපත්තියා,
gax:එවං වවත්ථිතහදයො මහාදයො
gae:නිබ්බිජ්ජසො තදපගතො’නලංඉති। ()
gax:57:<pb V=.278/> මොක්ඛෙසකො ජිතවරවාරණක්කමො
gax:එකොචරං වසි මගධෙසු චාරිකං,
gax:සෙනානිවිස්සුන්නිගමො යහිංසියා
gae:තං තාපසාලයමුරුවෙලමොසරි। ()
gax:58:අද්දක්ඛි සො හරිණවිහඞ්ගමාකුලං
gax:මන්දානිලෙරිතතරුසණ්ඩමණ්ඩිතං,
gax:නෙරඤ්ජරාසලිලපවාහසිතලං
gae:පාසාදිකං පරමතපොවනං තහිං। ()
gax:59:අන්තොජටං ජටිලජටා’ලිවුම්බිත-
gax:පාදම්බුජො විජටයිතුං ඝටං වසී,
gax:අත්තාහිතාපනපටිපත්තියා තහිං
gae:විජ්ජාධරෙ ජටිලවරෙ පසාදයී। ()
bod:60:<pb V=.279/> සඤ්චාරිතො ජනපදචාරිකං තදා
bod:පත්වා තපොවනමථ පඤ්චවග්ගියා,
bod:භික්ඛු මහාපුරිසමුපට්ඨහිංසු තං
bod:ආරද්ධදුක්කරකිරියං යථාබලං। ()
bod:61:ධීරො’තිදුක්කරපටිපත්තිපූරකො
bod:දන්තානි වීසතිදසනෙහි වීසති,
bod:තාලුං නිරුම්හිය රසනාය චෙතසා
bod:චිත්තං නිපීළයි පරිතාපයි තහිං। ()
bod:62:පග්ගය්හ මුද්ධනි බලවා’තිදුබ්බලං
gax:නිප්ඵීළයෙ යථරිව ධීමතො තථා,
gax:අත්තාහිතාපනපසුතස්ස පග්ඝරුං
gae:කච්ඡාදිනා’ධීකතරසෙදබින්දවො। ()
bod:63:<pb V=.280/> මග්ගොභවත්ය’යමිති බොධිසිද්ධියා
gax:අප්පාණකං පටිපද මාචරං චිරං,
gax:වාසං අකා වසි මුඛතො ච නාසතො
gae:අස්සාසමප්පටිපටිමො’පරුන්ධිය। ()
gax:64:රුද්ධෙසු තෙස්ව’ පිහිතසොතරන්ධතො
gax:වාතො’භිනික්ඛමි අධිමත්තනිස්සනො,
gax:කම්මාරගග්ගරිමුඛතො රවො භුසං
gae:නිග්ගච්ඡතෙ අභිධමනෙන සෙය්යථා। ()
gax:65:යාවෙදනා ඛරසිඛරෙන ජායරෙ
gax:සීසස්ස විජ්ඣනසමයෙ සුඛත්ථිනො,
gax:එවං තදා කඨිනසිරොරුජා’භවුං
gae:රුද්ධානිලස්ස හි මුඛකණ්ණනාසතො। ()
gax:66:<pb V=.281/> වාතාභිඝාතනසමයෙ සුධිමතො
gax:සීසෙ’භවුං පුනරපිසිසවෙදනා,
gax:දළ්හෙන යො සිරසි වරත්තකෙන යං
gae:දළ්හං දදෙ යථරිව සිසවෙඨනං। ()
gax:67:සම්මා නිරුම්හිතමුඛකණ්ණනාසතො
gax:ධීරො සමීරණමුපරුන්ධිචු’ත්තරිං,
gax:ගබ්භන්තරං ඛරතරවෙදනා’තුරං
gae:වාතා’භිමන්ථිය පරිකන්තයුං තතො। ()
gax:68:ගොඝාතකො චතුරතරො විකත්තයෙ
gax:කුච්ඡිං ගවං තිඛිණවිකන්තනෙන චෙ,
gax:රුද්ධාතිලෙහ’නරියමග්ගගාමිනො
gae:ජාතා තථා ඛරතර කුච්ඡිවෙදනා। ()
gax:69:<pb V=.282/> අප්පානකං පුනරපි ඣානමාචරං
gax:වීරො සමීරණ මුපරුන්ධි සබ්බථා,
gax:චීන්තුබ්භවං සකමුඛකණ්ණනාසගං
gae:තෙනා’සි කායිකදරථො ධිතීමතො। ()
gax:70:දළ්හං උභො චරපුරිසා මහබ්බලා
gax:බාහාසු ගණ්හිය පුරිසං’තිදුබ්බලං,
gax:අඞ්ගාරකාසුයමහිතාපයන්තිචෙ
gae:සො තාදිසිං අනුභවි දුක්ඛවෙදනං। ()
gax:71:ඛිත්තං කලිඞ්ගරමිවකාවිදෙවතා
gax:රුද්ධානිලුබ්භවඛරවෙදනාතුරං,
gax:වීරං විලොකිය පතිතං තපොවනෙ
gae:පබ්යාකරුංක වරපුරිසො මතො ඉති। ()
gax:72:<pb V=.283/> කාලංකරොත්ය’යමිති කාචි දෙවතා
gax:නොචාහුකිං තදිතර දෙවතා වතං,
gax:අස්සෙ’ව ගොතමසමණස්ස මාරිසා
gae:ආරොචයුං විහරණමීදිසංඉති। ()
gax:73:යංනූන’හං පටිපදහෙය්යමායතිං
gax:ආහාරයාපනහරණාය සබ්බසො,
gax:එවං සචින්තයි කරුණාය චොදිතා
gae:තා දෙවතා තුවටුමුපෙච්ච ගොතමං। ()
gax:74:ආරොචයුං යදිපන නිච්චභොජනො-
gax:පච්ඡෙදනං සමණතුවං කරිස්සසි,
gax:කාහාම තෙ මයමිතිලොමකුපතො
gae:දිබ්බොජමොකිරිය සරිරතප්පණං। ()
gax:75:ඝාසස්සඡෙදනවීරියං කරොමි චෙ
gax:යාපෙන්ති තා මධුර සුධාරසෙන මං,
gax:තෙනා’භියාපනවිධිමිච්ඡතො සතො
gae:තංඛොතපං නභවති කිං මුසා මමං। ()
gax:76:<pb V=.284/> නාලන්ති සො කුහනවසෙන දෙවතා-
gax:විම්හාපනෙති’හ නිජදෙහතප්පණං,
gax:එවං අනුස්සරිය’නුවාසරං වසී
gae:ආහාරමාහරි විරසං පරිත්තකං। ()
gax:77:ස්වාචෙලකො විචරිකරාපලෙඛණො
gax:ආචාරමුත්ත්ය’භවි නචෙහිතිට්ඨිකො,
gax:උද්දිස්සකං අභිහටකං නිමන්තනං
gae:නාසාදයි පිටකකලොපිකුම්භිකං। ()
gax:78:<pb V=.285/> සො දණ්ඩමුග්ගරමුසලෙ’ළකන්තරං
gax:පායන්තිගබ්භිනිපනිතීහි චා’හටං,
gax:සාමක්ඛිකාවිසය මුහින්නමෙකිකං
gae:සඞ්කිත්තිනොදනමපි නාභිසාදයී। ()
gax:79:සොවීරකං නපිවි සුරං නමෙරයං
gax:සුක්ඛාමකං යදපි තිකොවිසුද්ධිකං,
gax:සො මච්ඡමංසකවිකතිං පටික්ඛිපි
gae:අප්පෙකදා තපසි නිරාමගන්ධිකො। ()
gax:80:<pb V=.286/> සො සත්තතොප්පභුති කමෙන හාපයං
gax:යාවෙකමාහරි කබලං බලත්ථිකො,
gax:සො සත්තතොප්පභුති කමෙන හාපයං
gae:එකං කුලං උපගමි යාව භික්ඛිතුං। () (යමකබන්ධනං)
gax:81:එකාය දීහිපි තිචතූහි පඤ්චහි
gax:දින්නං පටිග්ගහි ඡහි දත්තිසත්තහි,
gax:එකාහිකප්පභුතිකමද්ධමාසිකං
gae:මූලං සයං පතිතඵලං පභුඤ්ජි සො। ()
gax:82:සාමාකතණ්ඩුලමථසාකමද්දකං
gax:නීවාරකුණ්ඩකහටදද්දුලාදිකං,
gax:පිඤ්ඤාකගොමයතිණ ඣාමකොදනං
gae:වීරො මහාවිකටමපානුභුඤ්ජි සො। ()
gax:83:<pb V=.287/> ථොකං පිවි පකසතමිතං හරෙණුක-
gax:යූසං තථා චනක කුලත්ථමුග්ගජං,
gax:සො අප්පභොජනපරමො සජීවිතං
gae:එකෙන යාපයි තිලතණ්ඩුලෙන’පි। ()
gax:84:සාණම්මසාණ?ජින’ජිනක්ඛිපච්ඡව-
gax:දුස්සං තිරීටකකුසවාකචීරකං,
gax:සො කෙසකම්බලමපිවාළකම්බල
gae:මොළුකපක්ඛිකඵලකාන්ය’ධාරයි। ()
gax:85:<pb V=.288/> දුබ්බණ්ණනත්තකමයමග්ගපුග්ගලො
gax:අප්පෙකදා පරිදහි පංසුකූලකං,
gax:අත්තන්තපොවරණ පරායණො භවි
gae:සො මස්සුකුන්තලතනුලොමලොචකො। ()
gax:86:උබ්භට්ඨකො’භවි පරිවජ්ජිතාසනො
gax:උක්කට්ඨමුක්කුටිකවතං අධිට්ඨහී,
gax:උද්ධග්ගකණ්ටකවීසමෙ අපස්සයෙ
gae:සෙය්යං අකා තදුපරිඨානචඞ්කමං। ()
gax:87:සො සායතතියකමුදකාවරොහණ-
gax:යුත්තො පවාහයිතුමඝං සමුස්ස හී,
gax:ආතාපයං ඉති පරිතාපයං සකං
gae:දෙහං චිරං පරිහරි පාපභීරුකො। ()
gax:88:<pb V=.289/> යො නෙකහායනගණිකො’ත්ථි’තින්දුක-
gax:රුක්ඛස්ස ඛො පපටිකජාතඛාණුකො,
gax:එවං තථා පපටිකජාතමත්තනො
gae:ගත්තඤ්ච සන්නිවිතරජොමලං භවි। ()
gax:89:සොවා පරො නතු පරිවජ්ජයී රජො-
gax:ජල්ලානි කජ්ජලමලිනානි පාණිනා,
gax:දෙහං සුභොජනජහනෙන ජජ්ජරං
gae:තෙලං විලෙපිය රජසා’භිථූලයී। ()
gax:90:සො ද්වෙ’කපස්සයිකවතං පපූරයී
gax:ආපානකො’ භවි ඵලකෙ’පි ථණ්ඩිලෙ,
gax:සෙය්යං අකාක විහරි විවෙකකාමවා
gae:අජ්ඣොගහං අදුතියකො මහාවනං। ()
gax:91:<pb V=.290/> පාණෙ ඉමෙ විසමගතෙ’තිඛුද්දකෙ
gax:නා’හං වධිස්සමිති පටිච්ච’නුද්දයං,
gax:උස්සාවමද්දනහිරභීරුතාය සො
gae:නාථො අභික්කමි ච සතො පටික්කමි। ()
gax:92:නින්නත්ථලා වනගහනා වනාසයො
gax:නින්නත්ථලං වනගහනං මිගො යථා,
gax:හීතො විපස්සිය විපිනොපගෙ ජනෙ
gae:තාසාභිභූ පපනති එවමෙවඛො। ()
gax:93:දිස්වාන ලුද්දකවනකම්මිකාදයො
gax:ගොපාලකෙ තිණනළකට්ඨහාරකෙ,
gax:මාචද්දසං අහමපි තෙත්ය’යංජනො
gae:මා මං විපස්සතු සමධිට්ඨහං වතං। ()
gax:94:එකොවසඞ්ගණිකවිහාරභීතියා
gax:නින්නත්ථලා වනගහනා තපොනිධී,
gax:නින්නත්ථලං වනගහනං පපාත සො
gae:තස්සාසි තාදිසි පවිවිත්තතා තදා। ()
gax:95:<pb V=.291/> යස්මිංවනෙ චරතමවීතරාගීනං
gax:රොමුග්ගමො චරණතලානි කම්පරෙ,
gax:දිස්වාන භිංසණකවනං තථාවිධං
gae:අජ්ඣොගහං වසි පවිවෙකකාමවා। ()
gax:96:උස්සාවපාතතසමයෙ’න්තරට්ඨකෙ
gax:හෙමන්තිකෙ සිසිරතරාය රත්තියා,
gax:අබ්භාවකාසික මභිපූරයි වතං
gae:කිච්ඡං වසි වසි වනසණ්ඩගො දිවා। ()
gax:97:ගිම්හොතු පච්ඡිමදිවසන්තරෙ දිවා
gax:අබ්භාවකාසිකධුතධම්මපූරකො,
gax:රත්තිං වනෙ විහරි ජවට්ඨිකාන්යු’ප
gae:නිස්සාය සො අසයි සුසානභූමියං। ()
gax:98:<pb V=.292/> බුද්ධඞ්කුරං උපගමියො’ඨුභන්ති’පි
gax:ඔමුත්තයන්තිපි රජසො’කිරන්ති’පි,
gax:ගොමණ්ඩලා සවණඛිලෙසු දණ්ඩකං
gae:දත්වා වදාපයිතුමුපක්කමන්ති’පි। ()
gax:99:සොවාධිවාසයි සතිමා උපෙක්ඛකො
gax:තංවෙදනං කටුකක මනඤ්ඤවෙදියං,
gax:දුක්ඛෙ සුඛෙ සුමති තුලාසරික්ඛකො
gae:බාලෙසු තෙස්ව’පි නවිකොපයිමනං। ()
gax:100:ආහාරතප්පණවිධිනා විසුද්ධි’ති
gax:එකෙ වදන්ති’හ සමණාඤ්ඤතිත්ථියා,
gax:කොලාදිභොජනවිකතිං තථාවිධං
gae:අප්පිච්ඡතාය’නුභවි සුද්ධිකාමවා। ()
gax:101:<pb V=.293/> අප්පොජභොජනවිකතිං පභුඤ්ජතො
gax:ඛත්තිංසලක්ඛණසිරියා සමුජ්ජලං,
gax:කායො සුරද්දුමරුචිරො’ධිමත්තක-
gax:සීමානමට්ඨිකතච මාපධීමතො। ()
gax:පබ්බානිවා අසිතලනාස්ව’සිතික-
gax:වල්ලිසු උන්නත’වනතානි සෙය්යථා,
gax:ආසුං තථා කරචරණාදිකානි’පි
gae:තස්සු’න්නතොනත’වයවාති විග්ගහෙ। ()
gax:103:මොක්ඛෙසිනො කරභපදංව නිස්සිරිං
gax:නිම්මංස මානිසද මහූ සිරිමතො।
gax:තස්සු’න්තතාවනතකපිට්ඨිකණ්ටකො
gae:ආසි යථාවලයිතවට්ටනාවලි। ()
gax:104:<pb V=.294/> ගොපාණසි සිථිලිතබන්ධනා ජර-
gax:සාළාය හෙට්ඨුපරිඨිතෙ’ව ධීමතො,
gax:නිම්මංසලොහිතකකලෙබරෙ ප්ය’ව-
gae:භග්ගා භවුං පවිසමඵාසුකාවලී। ()
gax:105:අප්පං කුභොජනවිකතිං පභුඤ්ජනො
gax:තස්ස’ක්ඛිකූපගයුගලක්ඛිතාරකා,
gax:ඔක්කායිකා අභවු මගාධගා තදා
gae:ගම්භීරකුපගදකතාරකාක විය। ()
gax:106:වාතාතපෙන’ භිඵුසිතො යථා’මක-
gax:ච්ඡින්නො’භිසම්ඵුටනි අලාබු තිත්තකො,
gax:සීසච්ඡවී සුඛුමඡවිස්ස භොජනො-
gae:පච්ඡෙදනෙන’භිඵුටිතා ඨිතං තථා। ()
gax:107:<pb V=.295/> තස්සොදරච්ඡවි පන පිට්ඨිකණ්ටකං
gax:අල්ලියි සො මුනි මලමුත්තමොචකො,
gax:ඔකුජ්ජිතො පරිපති පූතිමූලක-
gae:ලොමානි තබ්බපුගලිතානි භූමියං। ()
gax:108:සො පිට්ඨිකණ්ටකමවසඞ්ගපාණිනා
gax:කුච්ඡිච්ඡවිං ඵුසිතුමිතො පරාමසි,
gax:සො පිට්ඨිකණ්ටකමවසඞක්ගපාණිනා
gae:කුච්ඡිච්ඡවිං ඵුසිතුමිතො පරාමසි। () (යමකබන්ධනං)
gax:109:කාලොනුඛො වරපුරිසො’ති නො තථා
gax:සාමොනුඛො නපි නනුමඞ්ගුරච්ඡවි,
gax:ආසුං තදා කවිමතිකථාපරා නරා
gae:දිස්වා මලග්ගහිතමසොභනච්ඡවිං। ()
gax:110:<pb V=.296/> යෙ සන්තී සම්පතී සමණා’භවුං පුරෙ
gax:අත්තන්තපා තපසි අනාගතෙ සියුං,
gax:තෙ වෙදනං කටුකමිතොධිකං කිමු
gae:වෙදෙන්ති වෙදයු මභිවෙදයිස්සරෙ। ()
gax:111:ඊහාය දුක්කරකිරියායි’මාය’පි
gax:නෙව’ජ්ඣගා යමරියඤාණදස්සනං,
gax:අත්තූපතාපනකසිරස්ස කෙවලං
gae:භාගී භවි අනරියමග්ගගාමිසො। ()
gax:112:සංසාරෙ සාතිසාරෙ බරතරදරථෙ සංසරං සච්චසන්ධො
gax:ඛෙදෙවෙදෙසි දෙවාසිරනරසරණොඑසයංසත්තසන්තිං,
gax:ධීරොවීරොවරොයොපභවභවභයොපාපතාපබ්බිපත්තො
gae:ආයොගං යොගියොගී පරිහරි හිරිමාඑවමෙවච්ඡවස්සං। () (මුත්තාහාර බන්ධනං)
bod:ඉති මෙධානන්දාභිධානෙන යතිනා විරචිතෙ සකල කවිජන හකයානන්දදානනිදානෙ ජිනවංසදීපෙ අවිදුරෙනිදානෙ මහාබොධිසත්තස්ස මහා පධානානුයොගප්පවත්තිපරිදීපො එකාදසමොසග්ගො।
gax:1:<pb V=.298/> කාමං කාමසුඛල්ලිකා’නුයොගො
gax:හීනො’නත්ථකරො’ත්ය’නෙ(’කරූපං),
gax:චින්තෙත්වාන තපොවනං විමානා
gae:ත්වං සිද්ධත්ථු’පගම්ම කාහසෙ කිං। ()
gax:2:<pb V=.299/> කොනාම’න්තු’පතාපනා’නුයුත්තො
gax:පත්තො හොති සුඛප්පදං කදාචි,
gax:තස්මා අත්තු’පතාපනා’නුයොගො
gae:හීනො’නත්ථකරො’ති චින්තයස්සු। ()
gax:3:අත්තානං සයමෙවමොවදිත්වා
gax:පිණ්ඩායා’නුඝරං චරිත්ව ලද්ධං,
gax:භත්තං භුත්තවතො සකම්හි කායෙ
gae:ආසුං පාකතිකානි ලක්ඛණානි, ()
gax:4:හීනන්තද්වයවජ්ජනෙන ජාතු
gax:ඤාණුක්කංසගතම්හි තම්හි වීරෙ,
gax:බොධායූ’පසමාය නිබ්බිදාය
gae:උක්කට්ඨං පටිපත්තිමාචරන්තෙ। ()
gax:5:<pb V=.300/> ඡබ්බස්සාන්ය’නිදුක්කරං කරිත්වා
gax:බොධිං නාජ්ඣගතො සුභොජනානි,
gax:භුඤ්ජන්තො කිමු කුබ්බතෙ’ පධානා
gae:විබ්භන්තො ඉති පඤ්චවග්ගියායං। ()
gax:6:මදදිත්වා සිකතං සිනෙහලද්ධා
gax:කෙවා’සුං සමණං හි’මං උපෙච්ච,
gax:කො මූළ්හො’ධිගමාධිගන්තුමිච්ඡෙ
gae:චින්තෙත්වා මිගදායමොතරිංසු। ()
gax:7:සෙනානීනිගමෙ තදානි සෙට්ඨි-
gax:ධීතා සාමිකුලං අලඞ්කතා’සි,
gax:භාරෙනා’වනතඞ්ගිනී කුචානං
gae:හංසිවා’ලසගාමිනී සුජාතා। ()
gax:8:<pb V=.301/> ජාතෙ පත්ථිතපත්ථනාසමිද්ධෙ
gax:රුක්ඛා’ධිග්ගහිතාය දෙවතාය,
gax:කාතුං සාබලිකම්මක මානයිත්වා
gae:ධෙනූ ලට්ඨිවනොපගා සහස්සං। ()
gax:9:තාසං පඤ්චසතානි දුද්ධඛීරං
gax:පායෙත්වා කතපුන යාවතා’ඪධෙනූ,
gax:ඛීරානං පරිවත්තනං විධාය
gae:පච්චූසම්හි දුදොහ තා’ඪධෙනූ। ()
gax:10:මිස්සෙත්වා සයමෙවව දුද්ධඛීරං
gax:පායාසං පචිතුං සමාරභිත්ථ,
gax:දෙවා තත්ථ සුධාරසං ඛිපිත්වා
gae:ආරක්ඛාදිමකංසු උද්ධනස්මිං। ()
gax:11:තස්සා’සි හිමාවාචලො’පධානං
gax:පල්ලඞ්කො පථවිතලං අහූ චෙ,
gax:හත්ථා පච්ඡිමපුබ්බසාගරෙසු
gae:පාදා දක්ඛිණසාගරෙ භවිංසූ। ()
gax:12:<pb V=.302/> උග්ගන්ත්වා තිණජාති නාහිරන්ධා
gax:තස්සා’හච්ච ඨිතා නභං අසෙසං,
gax:ඡාදෙසුං චරණුට්ඨිතා’ස්ස කණ්හ-
gae:සීසා’ජානුයුගා’ප්ය’කණ්හකීටා। ()
gax:13:චත්තාරො සකුණා චතුද්දිසාහි
gax:පත්වා තප්පදපඤ්ජරං විවණ්ණා,
gax:සෙතා’සුං පුථුමීළ්භපබ්බතස්ස
gae:සීසෙ චඞ්කමි සො අලිම්පමානො। ()
gax:14:ඉච්චෙවං සුමති’ට්ඨපාකදානි
gax:පස්සිත්වා සුපිනානි පඤ්ච නිට්ඨං,
gax:පත්තො අජ්ජ භවාමහන්ති බුද්ධො
gae:නිග්රොධං සමුපෙච්ච සන්නිසීදි। ()
gax:15:<pb V=.303/> සොධෙතං සහිතා තු පුණ්ණදාසී
gax:පච්චූසෙ වටමූලපුබ්බසෙලෙ,
gax:තං ලොකෙකරවිං විරාජමානං
gae:දිස්වා’වොච සුජාතමෙතමත්ථං। ()
gax:16:ලක්ඛග්ඝං හරිපාතිමාහරිත්වා
gax:සා ආවජ්ජයි පක්කභාජනං සො,
gax:පායාසො විනිවට්ටිතො ඨිතො’සි
gae:තායං පොක්ඛරපත්තතොව’තොයං। ()
gax:17:සා අඤ්ඤාය සුවණ්ණපාතියා තං
gax:ඡාදෙත්වා මුදිතා පසන්තචිත්තා
gax:ගන්ත්වා මණ්ඩන මණ්ඩිතා සසීසෙ
gae:කත්වා පූජයි භොජනං සුජාතා। ()
gax:18:කාලං එත්තකමෙවබොධිසත්තං
gax:නාතික්කම්ම විධාතුදින්නපත්තො,
gax:සම්පත්තො’සි අදස්සනං තතො තං
gae:පාතිං සොණ්ණමයං පටිග්ගහෙත්වා। ()
gax:19:<pb V=.304/> හංසාලිමලිනීකතාරවින්ද-
gax:රෙණුච්ඡන්නසුනීලනීරපුරා,
gax:යා නෙරඤ්ජරවිස්සුතා’සි තාය
gae:නජ්ජාතීරමගඤ්ජි සත්තසාරො। ()
gax:20:පායාසාමිසපුණ්ණසොණ්ණපාතිං
gax:කාසාවානි ජිනඞ්කුරො ඨපෙත්වා,
gax:තීරෙ තාය සවන්තියා නහාතුං
gae:තිත්ථං ගන්ධගජොරිවො’තරිත්ථ। ()
gax:21:රොලම්බාකුලනීලනීරජෙහි
gax:සෙවාලෙහි නදීජලං සුනිලං,
gax:නික්ඛන්තජ්ජුතිසඤ්චයෙහි දෙහා
gae:ඔතිණ්ණස්ස ජගාම පිඤ්ජරත්තං। ()
gax:22:<pb V=.305/> ගඞ්ගාකාමිනි කඤ්ජරෙණුගන්ධ-
gax:චුණ්ණං තුඞ්ගතරඞ්ගබාහුනා තං,
gax:භත්තාරං සලිලෙන සීතලෙන
gae:මක්ඛෙත්වාසුනහාපයන්තී’වා’සි। ()
gax:23:තුල්යං තබ්බදනම්බුජෙන ලද්ධුං
gax:ආයන්තං රවිරංසිසඞ්ගමෙන,
gax:හංසස්සෙණි සරොජකොසරාසිං
gae:සංදූසෙසි ආවාරියො හි පාකො। ()
gax:24:තීරෙ සාරසචක්කවාකපක්ඛී
gax:සොසාය’ස්සවිසාරිතං’සපක්ඛා,
gax:ගම්භීරම්භසි මත්තමාහරිංසු
gae:මඤ්ඤෙ නික්කරුණාය එත්තකන්තී। ()
gax:25:<pb V=.306/> තුණ්ඩෙ මණ්ඩිතපුණ්ඩරීකදණ්ඩො
gax:පක්ඛෙ කෙරවපණ්ඩරෙ පසාරී,
gax:නාථස්සු’බ්බහි මත්තහංසරාජා
gae:සෙතච්ඡත්තවිභුතිමුත්තමඞ්ගෙ। ()
gax:26:වත්තම්හොජපලොභිතාලිචක්කං
gax:චක්ඛවාපාථගතං ජිනඞ්කුරස්ස,
gax:සංදස්සෙසි පධානභුඨිතස්ස
gae:නිලස්මිං කසිණම්හි භූතිභාරං। ()
gax:27:වෙය්යාවච්චකරාරිවාපගායං
gax:සෙවාලාදිමලාපනෙන මීනා,
gax:පාදඤ්චන්දගමීනලක්ඛණස්ස
gae:තස්ස’ග්ගෙ විමලිකරිංසු වාරිං। ()
gax:28:<pb V=.307/> උත්තිණ්ණස්ස විසාලසාළසාඛී-
gax:සාඛාහත්ථපුටෙහි පුඤ්ක්නාය,
gax:ගත්තං මන්දසුගන්ධගන්ධවාහ-
gae:වත්ථං සාළවනඞ්ගනා අදාසි। ()
gax:29:ලොකින්දො පරිමණ්ඩලං නිවත්ථො
gax:ඡාදෙත්වාන තිමණ්ඩල’න්තරියං,
gax:බන්ධිත්වොපරි කායබන්ධනම්පි
gae:කාසාවං පරිධායි පංසුකූලං। ()
gax:30:පායාසස්ස නිරූදකස්ස ඌන-
gax:පඤ්ඤාසප්පමිතෙ විධාය පිණ්ඩෙ,
gax:පාචීනාභිමුඛො නිසජ්ජ නජ්ජා
gae:තීරෙ තාය අකාසි භත්තකිච්චං। ()
gax:31:<pb V=.308/> පායාසො මධුරො’යමස්ස සත්ත-
gax:සත්තාහං පටිවිද්ධබොධිනො හි,
gax:ඔජාසමඵරණාය ඨානමාසි
gae:තස්මා සො පවිහාසි නිබ්බිහෙසං। ()
gax:32:බුජ්ඣෙය්යං යදි බොධිමජ්ජ සොහං
gax:උද්ධංසොතමයං සුවණ්ණපාති,
gax:ගඞ්ගායං ඛිපකි ගච්ඡතූති වත්වා
gae:ධීමා දක්ඛිණහත්ථගං තමග්ඝං। ()
gax:33:සොතං භින්දිය සා සවන්තිමජ්ඣෙ
gax:ඨත්වා පාති යතො අසීතිහත්ථං,
gax:උද්ධංසොතමුපෙච්ච සන්නිමුජ්ජි
gae:තස්මා සො’පි නිමුජ්ජි පීතිනජ්ජං। ()
gax:34:නාගානං භවනං උපෙච්ච තිණ්ණං
gax:බුද්ධානං පනිමම්හි භද්දකප්පෙ,
gax:සාපාතිපරිභුත්තසොණ්ණපාති
gae:ඝට්ටෙත්වාන ඨිතා කතානුරාවා। ()
gax:35:තං දීඝායුකකාලනාගරාජා
gax:සුත්වා සද්දමථජ්ජපෙ’කබුද්ධො,
gax:උප්පන්නොති ජිනං අභිත්ථවන්තො
gae:අට්ඨාසි ථුතිගීතිකාසතෙහි। ()
gax:36:ඡායාබද්ධවිසාලසාළසාලං
gax:පත්වාසාළවනං නදීසමීපෙ,
gax:ආජීවට්ඨමසීලසංවරෙන
gae:ආදොයෙව විසුද්ධකායවාචො। ()
gax:37:කත්වාට්ඨාරසපිට්ඨිකණ්ටකානං
gax:කොටීනංපටිපාදනං කමෙන,
gax:පල්ලඞ්කස්සනිසජ්ජබන්ධනෙන
gae:කම්මට්ඨානසතිං උපට්ඨපෙත්වා। ()
gax:38:<pb V=.310/> ආනාපානසතිංපරිග්ගහෙත්වා
gax:නිබ්බත්තෙසිමලග්ගහීතපුබ්බෙ,
gax:රූපාරූපසමාධයො’ට්ඨපඤ්චා-
gae:භිඤ්ඤායො වසිතාච සො වසීසො ()
gax:39:ඣානස්සාදරතො දිවාවිහාරං
gax:කත්වා සාළවනෙ සුරාසුරෙහි,
gax:ධීරො මග්ගමලඞ්කතං කරීව
gae:ගන්තුං ඔතරියත්රබොධිමූලං। ()
gax:40:ලාජාදීකුසුමෙහිවිප්පකිණ්ණො
gax:මුත්තාපණ්ඩරවාළුකාත්ථතො සො,
gax:මග්ගො තුඞ්ගතරඞ්ග භඞ්ගහාරි
gae:ලක්ඛීවාසපයොදධීරි’වා’සි। ()
gax:41:<pb V=.311/> මජ්ඣා’රොපිතපඞ්කජාභිරාමං
gax:මුත්තාදාමසමාකුලං සමන්තා,
gax:කණ්ණොලම්බසුවණ්ණඝණ්ටමස්ස
gae:දෙටා දිබ්බවිතාන මුක්ඛිපිංසු। ()
gax:42:ලොකත්ථං කරණාය චොදිතස්මිං
gax:තස්මිං ලොකදිවාකරෙ’කවීරෙ,
gax:ගච්ඡන්තෙ සහජාතබොධිමූලං
gae:ආලොකො උදපාදි සබ්බලොකෙ। ()
gax:43:ආයන්තං තිණ්හාරකො පථම්හි
gax:දිස්වා සොත්ථියනාමභූසුරො තං,
gax:පාදාසි තිණමුට්ඨියො’ට්ඨමත්තා
gae:නාථො තානි තිණානි සම්පටිච්ඡි। ()
gax:44:<pb V=.312/> වත්තත්තෙ වරපාටිහාරියම්හි
gax:මග්ගෙ ගන්ධගජො’ච ජම්හමානො,
gax:සම්පත්තො කරුණාකලත්තභත්තා
gae:සම්බොධාධිගමාය බොධිමූලං। ()
gax:45:තස්සොසීදඨිතං’ව චක්කවාළං
gax:හෙට්ඨා දක්ඛිණතො’ත්තරානනස්ස,
gax:පඤ්ඤායු’ත්තරචක්කවාළමුද්ධං
gae:ලඞ්ඝිත්වානඨිතං’ව ආභවග්ගං। ()
gax:46:එවං පච්ඡිමමුත්තරං දිසම්පි
gax:අට්ඨානන්ති පදක්ඛිණං කරොන්තො,
gax:ගන්ත්වා ඨානවරං පුරත්ථිමස්මිං
gae:අට්ඨාසි වසි පච්ඡිමානනො සො। ()
gax:47:<pb V=.313/> ධීමා දක්ඛිණපාණිපල්ලවෙන
gax:අග්ගෙ තානි තිණානි සත්ථරී සො,
gax:තම්හා චුද්දසහත්ථමුප්පතිත්වා
gae:පල්ලඞ්කො සමලඞ්කරී දුමින්දං। ()
gax:48:දක්ඛො කාරුපවීණචිත්තකාරො
gax:කාතුං වා’ලිඛිතුං යථානසක්කා,
gax:අට්ඨංසු හරිතානි සන්ථතානි
gae:එවං තානි තිණානි උප්පතිත්වා। ()
gax:49:මංසාදී උපසුස්සරෙ නහාරූ
gax:අට්ඨීචෙප්යවසිස්සරෙ සරීරෙ।
gax:මුඤ්චෙය්යං චතුරාසවෙහි යාව
gae:භින්දිස්සාමි නතාවිමං අහන්ති। ()
gax:50:<pb V=.314/> දළ්හං චින්තිය දළ්හමානසො සො
gax:පාචීනාභිමුඛො දුමින්දබන්ධං।
gax:කත්වා පිට්ඨිගතං නිසීදි බොධි-
gae:පල්ලඞ්කම්හි යුගන්ධරෙ රවී’ව। ()
gax:51:ලොකෙසො සසිමණ්ඩලාවභාසං
gax:සෙතච්ඡත්තමධාරයී තදඤ්ඤෙ,
gax:සුද්ධාවාසතලට්ඨදෙවතා තං
gae:පූජෙසුං මකුටප්පිතඤ්ජලීහි। ()
gax:52:යෙ රූපාවචරෙ වසන්ති දෙවා
gax:තෙ ච’ඤ්ඤත්ර අසඤ්ඤසත්තදෙවෙ,
gax:සම්පත්වා වජිරාසනෙ නිසින්නං
gae:පූජෙසුං කුසුමාකුලඤ්ජලීහි ()
gax:53:<pb V=.315/> එකච්චෙ පරනිම්මිතාදිලොකා
gax:පත්වා භත්තිභරා’මරා මහිංසු,
gax:පූජාභණ්ඩසමාභිකිණ්ණහත්ථා
gae:මාරාරිං තහිමාප පාපිමා කිං। ()
gax:54:යෙ නිම්මාණරතිම්හි නිජ්ජරා තෙ।
gax:පත්වා ගන්ධකරණ්ඩමණ්ඩලෙහි,
gax:සම්පූජෙසුමලඞ්කතඞ්ඝිපීඨං
gae:නං සෙට්ඨං විජයාසනොපවිට්ඨං। ()
gax:55:අට්ඨාසි තුසිතාලයා සසෙනො
gax:පත්වා සන්තුසිතව්හදෙවරාජා,
gax:විජෙන්තො හරිමොර පිඤ්ඡපුඤ්ජ-
gae:සොභං කඤ්චනතාලවණ්ටපන්තිං। ()
gax:56:පත්වා යාමසුරාලයා සසෙනො
gax:සංවිජෙසි සුයාම දෙවරාජා,
gax:ධීරං සොණ්ණපණාළිකානිපාත-
gae:ධාරාසන්නිභචාරුචාමරෙහි। ()
gax:57:<pb V=.316/> දෙවින්දො විජයුත්තරාඛ්යසඞ්ඛං
gax:වීසං හත්ථසතං ධමීතදඤ්ඤෙ,
gax:පූජෙසුං තමුපෙච්ච කොවිළාර-
gae:පුප්ඵාදීහි ච තාවතිංසදෙවා। ()
gax:58:යක්ඛාදීහි පුරක්ඛතා’පි දෙව-
gax:රාජානො චතුරො චතුද්දිසාසු,
gax:රක්ඛං සංවිදහිංසු දෙවලොකා
gae:තං පත්වාන විනට්ඨලොමහට්ඨං। ()
gax:59:වාදෙන්තො සරමණ්ඩලං විධාය
gax:වීණං පඤ්චසිඛො’පි බෙළුවාඛ්යං,
gax:තං සම්පූජයි කාලනාගරාජා
gae:ථොමෙන්තො ථුතිගීතිකාසතෙහි। ()
gax:60:<pb V=.317/> එවං කාහළභෙරිසඞ්ඛවීණා-
gax:ඝණ්ටාවීජනිඡත්තචාමරෙහි,
gax:නච්චාදීහිචලාජපඤ්චමෙහි
gae:දීපද්ධුපධජෙහි මානයුං තං। ()
gax:61:සිද්ධත්ථො පටිසිද්ධමාරධෙය්යො
gax:කත්තුං අත්තවසෙ සදෙවලොකං,
gax:සුත්වා වායමතීති බොධිමණ්ඩෙ
gae:මාරො තත්ර සමාරභිත්ථගන්තුං। ()
gax:62:තස්මිං ඛො සමයෙ භයාවහානි
gax:මාරස්සො’තරණාය කාරණානි,
gax:චක්ඛචාපාථගතානි දුන්නිමිත්ත-
gae:රූපාදීනි තිලොකලොචනස්ස। ()
gax:63:<pb V=.318/> සුක්ඛ’ම්හොධරරාවභෙරිරාව-
gax:විප්ඵාරාබධිරීකතම්බරම්පි,
gax:භීමං විජ්ජුලතා’සිඝට්ටණෙහි
gae:මාරස්සා’හවම්බ්ඩලාභමාහ। ()
gax:64:මාරස්සා’ගමනඤ්ජසෙ රජොව
gax:වාජීනං ඛුරඝට්ටණෙන ජාතො,
gax:උක්කාපාතසතං ජනෙසි තස්ස
gae:චක්ඛවානිට්ඨඵඛලං දිසාසු ඩාහො। ()
gax:65:වෙහාසෙ විචරුං කබන්ධරූපා
gax:කාකොලා බලිපුට්ඨවායසාරී,
gax:උන්නාදිංසු ඛරානිලො පවායී
gae:අබ්භුට්ඨාසි රජො දිසාසු ධූමො। ()
gax:66:ආලොකො විගතො ඝණන්ධකාරො
gax:ඔතිණ්ණො මහිකාසමාභිකිණ්ණො,
gax:ආකාසො පථවි භූසං පකම්පි
gae:මෙඝච්ඡන්නදිනං දිනං බභූව। ()
gax:67:<pb V=.319/> සිද්ධත්ථඤ්හි අසිද්ධමත්ථමෙතං
gax:කාතුං අස්සවමාරකිඞ්කරාමෙ,
gax:වත්වෙ’ථා’ති පජාපතී සසෙනො
gae:තත්ථෙව’න්තරධායි තාවදෙව। ()
gax:68:සා සෙතා පුරතො පජාපතිස්ස
gax:ආසී බාරසයොජනං විනද්ධා,
gax:එවං දක්ඛිණවාමනො ච ලොක-
gae:ධාත්වන්තාවධීමාසි පච්ඡතො’පි। ()
gax:69:උද්ධං සා නවයොජනප්පමාණා
gax:සද්දො භූමිවිදාරණොරි’වා සි,
gax:සො’පඩ්ඪං සතයොජනං බභූව
gae:උච්චං සො ගිරිමෙඛලො ගජින්දො। ()
gax:70:<pb V=.320/> නාහෙසුං පරිසාසු නිම්මිතාසුං
gax:ද්වෙයොධා සදිසායුධාදධානා,
gax:තබ්යාසෙන අලඤ්හි ලොමහංසො
gae:යස්සා’නුස්සරණෙන චෙ සියා මෙ। ()
gax:71:මාපෙත්වා සහසා සහස්සබාහුං
gax:ගණ්හිත්වා විවිධායුධානි තෙහි,
gax:ආරූළ්හො ගිරිමෙඛලං සසෙනො
gae:මාරො පාතුරහොසි බද්ධවෙරො। ()
gax:72:දෙවෙසො යසසා සමං සකෙන
gax:සෙතච්ඡත්ත මගඤ්ඡි සංහරිත්වා,
gax:දෙවෙසො යසසා සමං සකෙන
gae:සඞක්ඛං පිට්ඨිගතං විධාය ධාවී। () (යමකබන්ධනං)
gax:73:<pb V=.321/> සඞ්කොචා’නනකාහලො ජගාම
gax:පාතාලං ඛලු කාලනාගරාජා,
gax:වීණාදොණිසඛො සඛානපෙඛො
gae:තම්හා පඤ්චසිඛො කලහුං පලායි। ()
gax:74:දිස්වා මාරබලං සමොසරන්තං
gax:සම්පත්තා ජනතා පලායි භීතා,
gax:සොසීහො’ව විහාසි සක්යසීහො
gae:එකො කමාරකරින්දකුම්හභෙදී। ()
gax:75:පස්සිත්වා’ධරකන්තිභාරමස්ස
gax:වත්තම්හොරුහ මින්දිරාවිහාරං,
gax:සිද්ධත්ථෙන සමො නචත්ථි ලොකෙ
gae:ඉච්චෙවං කලිමා’හ මාරසෙනං। ()
gax:76:<pb V=.322/> එතසසා’භිමුඛා මයං කදාචි
gax:නොසක්කොම’භියුජ්ඣිතුන්ති තාතා,
gax:වත්වා උත්තරපස්සතො සමාරො
gae:ඛන්ධාවාරමබන්ධි බද්ධවෙරො।
gax:77:දිස්වා’ජ්ඣොත්ථරමානමාරසෙනං
gax:ආරක්ඛාවරණං ථිරං විධාය,
gax:ඛන්ධාවාරමබන්ධි සොපි වීරො
gae:ජෙතුං තං දසපාරමී භටෙහි। ()
gax:78:මාරො භුධරමෙරුචක්කවාළෙ
gax:රුක්ඛාදීනි විචුණ්ණිතුං සමත්ථං,
gax:ඛොභෙත්වා භුවනත්තයං දිසාසු
gae:උට්ඨාපෙසි සමීරණං සුඝොරං। ()
gax:79:වාතො පාරමිධාමවාරිතො සො
gax:නිත්තෙජං පලයානිලස්සමොපි,
gax:පත්තො චාමරමන්දමාරුතොව
gae:තන්දෙහොතුපරිස්සමං ජහාසි। ()
gax:80:<pb V=.323/> ධාරාවෙගවිහින්නභූමිභාගං
gax:ගම්භීරා’සනිරාවනිබ්භරා’ඝං,
gax:මාරො මාපයි තුඞ්ගවීචභඞ්ගං
gae:වස්සොඝං පරිපාතරුක්ඛසෙලං। ()
gax:81:වීරො පාරමිපාළිබන්ධනෙන
gax:රක්ඛං බන්ධි නිජන්තභාවඛෙත්තෙ,
gax:තෙනො’ඝො විපථඞ්ගමො විපක්ඛ-
gae:සෙනායා’සි පවාහණෙ නිදානං। ()
gax:82:තෙජොඛණ්ඩසමානමත්තනො සො
gax:තත්තං පජ්ජලිතං සජොතිභූතං,
gax:මාපෙත්වො’පලවස්සමප්පසය්හං
gae:ඣාපෙතුං තමුපක්කමිත්ථ මාරො। ()
gax:83:<pb V=.324/> මාරස්සෙව පතන්තමුත්තමඞ්ගෙ
gax:ඝොරං පාරමිවායුවෙගරුද්ධං,
gax:තංවස්සං වජිරාසනූපචාරෙ
gae:පූජාපුප්ඵගුළත්තනං ජගාම। ()
gax:84:අස්සද්ධො විසදිද්ධතිණ්හධාරං
gax:ආදිත්තං පිහිතම්බරො’දරං සො,
gax:මාපෙසි අසිසත්තිතොමරාදි-
gae:වස්සං සබ්බදිසානිපාතමානං। ()
gax:85:තස්මිං පාරමිවම්මවම්මිතස්මිං
gax:විස්සට්ඨා’යුධවුට්ඨි කුණ්ඨිතග්ගා,
gax:පත්වා සම්පති පුප්ඵවුට්ඨිභාවං
gae:තප්පාදාසනමත්ථකෙ පපාත। ()
gax:86:<pb V=.325/> මාරො විච්චිටචිච්චිටායමානං
gax:සංවට්ටානලඛණ්ඩවිබ්භමං සො,
gax:වස්සඞ්ගාරමයං සවිප්ඵුලිඞ්ගං
gae:උට්ඨාපෙසි පලාසපකුප්ඵවණ්ණං। ()
gax:87:ඛිප්පංපාරමිමන්තජප්පනෙන
gax:අඞ්ගාරානිනිවාරිතානිතානි,
gax:තංබුද්ධඞ්කුරපුණ්ණචන්දබිම්බං
gae:සෙවන්තානිවිකිණ්ණභානිවාසුං। ()
gax:88:භස්මීකාතුමලන්තිමාරවෙරිං
gax:ධූමාකිණ්ණමනිග්ගතග්ගිජාලං,
gax:මාරොභෙරවරාවමුස්සදාභ-
gae:මබ්භුට්ඨාපයිඛාරභස්මවස්සං। ()
gax:89:සෙතාමුද්ධනිවිප්පකිණ්ණභස්මිං
gax:තංවස්සංචිතපාරමීබලෙන,
gax:පත්වාචන්දනගන්ධචුණ්ණභාවං
gae:මාරාරිස්සපපාතපාදමූලෙ। ()
gax:90:<pb V=.326/> අස්මිං ගුවලයාලවාළගබ්භෙ
gax:සම්පාතානලදඩ්ඪවණ්ණුධාරං,
gax:උත්තාසාවහමත්තනො’පි කණ්හො
gae:වස්සාපෙසි උළාරවණ්ණුවස්සං। ()
gax:91:දිස්වා’ඞක්ඝීනඛරාලිරංසිගඞ්ගා-
gax:තීරුස්සාරිතවණ්ණුරාසි මස්ස,
gax:අඞ්ගාරො’ව’ධිකොධපාවකෙන
gae:කණ්හො කණ්හතරො’සි ඣාපිතත්තො। ()
gax:92:ධූපායන්තමවීචිමච්චිමන්තං
gax:සම්ඵුට්ඨං ඝනඵෙණණබුබ්බුලෙහි,
gax:වස්සං පඞ්කමයං භුසං නිමුග්ගො
gae:මාරො මාපයි පඤ්චකාමපඞ්කෙ। ()
gax:93:<pb V=.327/> තස්මිංපාරමිසත්තීසිතිභූතෙ
gax:පඞ්කෙ චන්දනපඞ්කභාවයාතෙ,
gax:මාරො පස්සිය ඵුල්ලපඞ්කජාහං
gae:කොපා පඞ්කහතානනොරිවාසි। ()
gax:94:මාරාරිං ඉමිනා හනාමහන්තී
gax:සො ලොකන්තරියත්ධකාරඝොරං,
gax:මාරො සූවිවිදාරියං දිසාසු
gae:උට්ඨාපෙසිඝනන්ධකාරඛන්ධං। ()
gax:95:සො’යං පාරමිජාතරංසිජාල-
gax:භින්නා’සෙසතමොජිනඞ්කුරෙණො,
gax:පල්ලඞ්කොදයපබ්බතොදිතො’සි
gae:කාමං මාරතුසාරසොසනාය। ()
gax:96:<pb V=.328/> එතං ගණ්හථ බන්ධථා’ති වත්වා
gax:නිට්ඨං කප්පමවණ්ණියං කවීහි,
gax:සද්ධිං මාරබලෙනු’පාගතො සො
gae:කුද්ධො යුද්ධමකා පමත්තබන්ධු। ()
gax:97:තං දිස්වා’චලනිච්චලට්ඨමෙස
gax:පල්ලඞ්කො නචපාපුණාති තුය්හං,
gax:මය්හං හෙ’සු’පකපක්පතෙව තස්මා
gae:අස්මා වුට්ඨහථා’වුසොත්ය’වොච। ()
gax:98:එකා’පී සමතිංසපාරමීනං
gax:පල්ලඞ්කත්ථමපූරිතා තයා’ති,
gax:වුත්තෙ සො ඛිපි නිජ්ජිතො’රචක්කං
gae:චක්කං චක්කවරඞ්කිතස්ස සීසෙ। ()
gax:99:තං චක්කායුධමුජ්ඣිතප්පභාවං
gax:යුද්ධෙ ලද්ධජයස්ස මාරජිස්ස,
gax:උස්සිසම්හි වරාසනූපචාරෙ
gae:සෙතච්ඡන්තමිවුස්සිතං රරාජ। ()
gax:100:<pb V=.329/> තුය්හං සඤ්චිනනම්හි පාරමීනං
gax:කො සක්ඛී’ති අහඤ්ච සක්ඛිහොමි,
gax:සක්ඛී’ගන්ති පවත්තමාරසෙනා-
gae:ඝොසො භුමිවිදාරණොරි’වාසි। ()
gax:101:දාපෙන්තොනිජසක්ඛිමුග්ගතෙජො
gax:බාහුංතාවපසාරයී පවිරො,
gax:සක්ඛීහන්තීවදං’ව මාරසෙනං
gae:තජ්ජෙන්තො’ව බභූව භුමිචාලො। ()
gax:102:මාතඞ්ගො ගිරිමෙඛලො ඡිතාරිං
gax:වන්දන්තො’වපපාත ජන්නුකෙහි,
gax:මාරො ලද්ධපරාජයො නිවත්ථ-
gae:වත්ථස්සා’පි අනිස්සරො පලායි। ()
gax:103:<pb V=.330/> ඝොරමාරබලවාරණාධිප-
gax:මානදප්පනිභකුම්භදාරණො,
gax:බොධිමූලවජිරාසනොපරි
gae:කෙසරීව විරරාජ මාරජි। ()
bod:ඉති මෙධානන්දාභිධානෙන යතිනා විරචිතෙ සකල කවකිජන හදයානන්දදානනිදානෙ ජිනවංසදීපෙ අවිදූරෙ නිදානෙ දෙවපුත්ත මාරබල විද්ධංසන පවත්තිපරිදීපො ද්වාදසමො සග්ගො।
gax:1:නිඛිලමාරතුසාරවිසොසිනො
gax:අථජිනඞක්කුරදීධිතිමාලිනො,
gax:රවි කතාවසරො’ව’පරාචලං
gae:(දුත’විලම්බිත) ගාමිමුපාගමී। ()
gax:2:<pb V=.331/> ජලධිවාරිසිනෙහසුපුරිතෙ
gax:අභවි පංසුමහීතලමල්ලකෙ,
gax:පණිහිතාපරභුධරවත්තිකා-
gae:ජලිතදීපසිඛෙ’ව නභොමණි। ()
gax:3:උදයපබ්බතගබ්භසමුබ්භවං
gax:සකයසොපටිබිම්බසමංසුභං,
gax:සපදි තප්පමුඛෙ සසිමණ්ඩලං
gae:කසිණමණ්ඩලවිබ්භමමුබ්බහි। ()
gax:4:අරුණවණ්ණසුධාකර භාකරා
gax:දිවසසන්ධිවිලාසිනියා ඛණං,
gax:පරිහරිංසු’දයාපරභුධර-
gae:සවණගං මණිමණ්ඩන විබ්භමං। ()
gax:5:<pb V=.332/> රවිධුරා විධුරා සරසීවධු
gax:කමලකොමලකොසපුටඤ්ජලී,
gax:උපවනෙ පවනෙ’රිතභූරුහා
gae:පනමිතානමිතාව තපොධනං। () (යමකබන්ධනං।)
gax:6:අපරසාගරමුද්ධනි භාසුරං
gax:තිමිරජාලපරං රවිමණ්ඩලං,
gax:මුකුලිතම්බුරුහස්සිරිමාහරි
gae:භමරචක්කභරං සරසූපරි। ()
gax:7:ලවණවාරිධිකාචසරාවකෙ
gax:අපරභූධර කූට භුජප්පිතා,
gax:සූරියමණ්ඩලපාති නිමුජ්ජිය
gae:පුරිමයාමමුඛංනකිමාහරි। ()
gax:8:<pb V=.333/> මණිපභාරුණ භාකර මණ්ඩලං
gax:තමනුභුය මහම්බුධිරාහුනා,
gax:මුඛගතංවමිතං වියක ලොහිතං
gae:ජලදරාජි රරාජ දිනච්චයෙ। ()
gax:9:විතතමෙඝපභාහි මුහුං මුහුං
gax:කළිත පාටල පල්ලව සම්පදං,
gax:වනඝටං විටපන්තරගං කමා
gae:ඵූටතමොපටලංපරිණාමයී ()
gax:10:සුභජනෙභජනෙනිරපෙක්ඛිනී
gax:විපතිනී පතිනීව රජස්සලා,
gax:සුමධුපෙ මධුපෙ පරිවජ්ජයුං
gae:කමලිනීමලිනීකතනිරජා। () (යමකබන්ධනං।)
gax:11:<pb V=.334/> මධුමදාලිකුලා මකුලාවලී
gax:අනිලභඞ්ග තරඞ්ග භුජෙරිතා,
gax:පදුමිනී රමණීහි සිරිමතො
gae:සුමහිතාමණිකිඞ්කිණිසෙණිව। ()
gax:12:රසිකපක්ක ඵලාඵල සාලිසු
gax:තරුසිරෙසු සමොසරමානකා,
gax:තිමිරඛණ්ඩනිභා බධිරීකරුං
gae:රවිපථං විරුතෙහි විභඞ්ගමා। ()
gax:13:කුමුදිනීපමදා’ථසුධාකර-
gax:කරසතෙහි පරාමසනාපරං,
gax:කුසුමහාසවිලාසධරා භුසං
gae:භුවනවන්දිරගබ්භමලඞ්කරි। ()
gax:14:<pb V=.335/> හිමකරො හරිණඤ්ජනහාරිනා
gax:නිජකරෙන නිරාකරි තඞ්ඛණෙ,
gax:සකලලොක’විලොචන සම්භවං
gae:ඝනතමොපටලංහිසජො යථා। () (සිලෙසබන්ධනං)
gax:15:සපදිපාරමිතාරමිතාසයො
gax:නවම’නුස්සතියාසතියා පරං,
gax:අධිකතා’ධි සමාධි සමාහිතො
gae:පුරිමජාතිභවෙ තිභවෙ සරි। () (යමකබන්ධනං)
gax:16:සුමතිපාදක ඣාන සමුට්ඨිතො
gax:පුරිමඛන්ධසමූහමනුක්කමං,
gax:අසරිසො’පනිසින්නජයාසන-
gae:ප්පභුති යාවසුමෙධභවාවධිං। ()
gax:17:<pb V=.336/> ඉධභවෙ සමනන්තරජාතියං
gax:තදියඛන්ධපබන්ධමනුස්සරි,
gax:තිචතුපඤ්චඡසත්ත නව’ට්ඨපි
gae:දසපි විසතිතිංසති ජාතියො। ()
gax:18:ලහුමනුස්සරිතාළිස ජාතියො
gax:පභව ඛන්ධවසෙන තහිංතහිං,
gax:භවසතංභවුපඩ්ඪසතංභව-
gae:දසසතංභවලක්ඛමථාපරං ()
gax:19:අපරිමාණ යුගන්තගජාතියො
gax:අපරිමාණ විවට්ටගජාතියො,
gax:අපරිමාණ යුගන්ත විවට්ටගා
gae:අපරිමාණ ගුණො සරිජාතියො। ()
gax:20:<pb V=.337/> චතුසුයොනිසුසත්තමනට්ඨිති-
gax:තිභවපඤ්චගතීසුපරිබ්භමිං,
gax:කසිරභාරවහො අහමඤ්ජසෙ
gae:සකටභාරවහො ගවජොයථා। ()
gax:21:ඉතිසමඤ්ඤ ධරො’සිමමුත්ර’හං
gax:ඉති නිහීනපසත්ථ කුලො භවිං,
gax:ඉති භවිං අභීරූපවිරූපිමා
gae:ඉතිපි භත්ත ඵඛලාඵල මාහරිං। ()
gax:22:<pb V=.338/> අනුභවිංකුසලාකුසලාරහං
gax:විවිධදුක්ඛමදුක්ඛ මදුක්ඛ ඛං,
gax:දසසතායු සතායුමිතොභවිං
gae:ඉතිභවංතිභවංසමනුස්සරි। () (යමකබන්ධනං)
gax:23:ඉතිහ යාවසුමෙධ භවං සුධී
gax:සුමරියා’තිගතා’මිතජාතියො,
gax:අසරි සොපටිලොමවසා තතො-
gae:ප්පභුති යාව ඉතො තතියං භවං। ()
gax:24:පුනරමුත්ර තතොභවතො චුතො
gax:සමුපපජ්ජි මනන්තරජාතියං,
gax:තහිමහංතුසිතෙ තිදසාලයෙ
gae:භවිමතිජ්ජුති සන්තුසිතාභිධො। ()
gax:25:<pb V=.339/> තුසිතදෙවනිකායසමත්වයො
gax:පරමරූප විලාසධරො’භවිං,
gax:සුමධුරාමතමාහරි මිදිසං
gae:අනුභවිංසුඛමින්ද්රිය ගොචරං। ()
gax:26:සමුපජීවිමමානුසහායන-
gax:චතුසහස්ස මහංතුසිතාලයෙ,
gax:මරුගණම්බුරුහාසනයාචනං
gae:ඉහ පටිච්ච තතො භවතො චුතො। ()
gax:27:ජනනිරාජිනියා මණිචෙතියෙ
gax:සුගතධාතුමිවා’සමකුච්ඡියං,
gax:රවිකුලෙ පටිසන්ධිමහං පිත්ර-
gae:නරපතිං අධිකිච්ච සමප්පයිං। ()
gax:28:ඉතිහ රූපමරූපමනාදිකං
gax:විපරිවත්තති වත්තති නාපරං,
gax:විසතියා සති යාව ධියා’සනං
gae:විහතමොහතමො’සි භවෙ සුධී। () (යමකබන්ධනං।)
gax:29:<pb V=.340/> චුතුපපත්තිපබන්ධවසෙනහි
gax:අවසවකත්තනධාතුපරම්පරා,
gax:ජලිතදීපසිඛෙ’ව පවත්තති
gae:නයිධපුග්ගලවෙදකකාරකො। ()
gax:30:පුරිමඛන්ධපබන්ධමනෙකධා
gax:ඉතිවවත්ථයතො හි කුදිට්ඨියො,
gax:අපගතා’ත්තනි වීසතිවත්ථුකා
gae:තමිහදිට්ඨිවිසුද්ධි’ති වුච්චති। ()
gax:31:<pb V=.341/> සතිමතො රවිමණ්ඩලසන්තිභා
gax:සකටමග්ගනිභා’යමනුස්සති,
gax:පුරිමජාතිසු නාභිවිරජ්ඣති
gae:සරවයෙ සරභඞ්ගසරො යථා। ()
gax:32:අචුතියාචුතියාමති මාසනෙ
gax:සුතවතී’තවතී’හති බුජ්ඣිතුං,
gax:සමුදිතෙ’මුදිතෙ කුමුදානි’ම
gae:නකමලා කමලානි අලඞ්කරි। () (යමකබන්ධනං।)
gax:33:රුචිරචන්දමරිචිවිලෙපිනී
gax:කුමුදසණ්ඩවිකාසවිහාසිනී,
gax:රජනිමජ්ඣිමයාමවිලාසිනී
gae:තදධිසීලධනං විජාභාසි කිං ()
gax:34:<pb V=.342/> ඝනසුනීලවිසාලතපොවනං
gax:අනලභාසුරකීටකුලාකුලං,
gax:රජනිරාජිනියා කුසුමාකුලා-
gae:විරළකෙසකලාපසිරිං භජී। ()
gax:35:තදුපහාරරතායි’ව කොමුදී-
gax:භුජලතාය විභාවරිභීරුයා,
gax:ගහිතලාජකභාජනවිබ්භමං
gae:ඵුටිතකෙරවකානන මාහරි। ()
gax:36:තිභුවනෙකරවිං රවිභත්තරි
gax:අපරදීපගතෙ සරසීවධූ,
gax:රජනියා විහිතාවසරා’පි කිං
gae:පරිචරිංසු පතිබ්බතමබ්භුතං। ()
gax:37:පරිලසිංසු භුසං භුවනෙ’වු භො
gax:රවිපථෙ විතතා, විතතාරකා,
gax:අනිමිසෙ හි මහාය මහිමතො
gae:ජලිතදීපසිඛාච මහීතලෙ। ()
gax:38:<pb V=.343/> මකරතෙනකෙතනසන්තිභා
gax:තුහිනදීධිතිදීධිති මජ්ඣිමෙ,
gax:නිසි දදාර සදාරසරාගිනං
gae:හදයකෙරවකෙරවකානනං। () (යමකබන්ධනං)
gax:39:අථ භවාභවදිට්ඨිවිභෙද නං
gax:විමති මොහ තමොපුටපාට නං,
gax:චුතුපපාතපභුති විජාන නං
gae:කථමලත්ථ සදිබ්බවිලොච නං। ()
gax:40:කුසලකම්මපභාවසමුබ්භවං
gax:සුඛුමදුරගතානි’පි ගොචරං,
gax:අනිමිසාන පසාදවිලොචනං
gae:රුධිරසෙම්භමකලාපගතංක යථා। ()
gax:41:<pb V=.344/> තථරිව’ක්ඛිසමෙන සුධාසිනං
gax:විමතිදිට්ඨිමිසොධනහෙතුනා,
gax:හතමනොපකිලෙසමලෙන සො
gae:විගතමානුසකෙනහි චක්ඛුනා। ()
gax:42:කරතලම්බුරුහොපරිචක්ඛුමා
gax:යථාරිවා’මලකීබදරීඵලං,
gax:චුතුපපත්තිගතෙපි තථාගතෙ
gae:තිභුවනම්හි යථිච්ඡිත මද්දස। ()
gax:43:නවුපපාතඛණෙච චුතික්ඛණෙ
gax:විසයභාවමුපෙන්ති තථාගතා,
gax:තදුපචාරවසෙනි’හදස්සනං
gae:ඛමති අට්ඨකථාචරියාසභො। ()
gax:44:<pb V=.345/> උපධිහීන’ධිහනීනතථාගතෙ
gax:අනපනීතපණීත තථාගතෙ,
gax:අනභිරූප’භිරූපතථාගතෙ
gae:සුගති දුග්ගති දුග්ග මුපාගතෙ। () (යමකබන්ධනං।)
gax:45:තිරියමුද්ධමධොපතිතීය සො
gax:මතිපහං අභිපස්සි යථාරහං,
gax:නිචිතකම්මපථෙච තථාගතෙ
gae:උපරි පාදකඣානසමුට්ඨිතො। ()
gax:46:අකුසලානි කරිංසු ඉමෙ තිධා
gax:සුචරිතානි කරිංසු තිධා ඉමෙ,
gax:අරියමග්ගඵලෙහික සමඞ්ගිනො
gae:නසමණා’තිපි අන්තිමවත්ථුනා। ()
gax:47:ගුණනිරාකරණෙන අසාධවො
gax:උපවදිංසු නසන්ති ගුණා’ති’මෙ,
gax:අපිචසපක්පුරිසා’රියපුග්ගලෙ
gae:තදනුරූපගුණෙහි පසංසයුං। ()
gax:48:විතථලද්ධිපරාමසනා ඉමෙ
gax:පරමලද්ධිපරාමසනා ඉමෙ,
gax:ගහිතලද්ධිවසෙන තහිංතහිං
gae:නිචිතකම්මපථා ජනතා අයං। ()
gax:49:චතුරපායමපායමපායතිං
gax:උපගතා සුගති සුගතිංඉති,
gax:යති සමාහිතවාහිතවා’ ද්දස
gae:අනිමිසක්ඛිසමක්ඛිසමන්විතො। () (යමකබන්ධනං)
gax:50:<pb V=.347/> සම්මාසම්මසතොසතො සතිමතො කම්මාදිහෙතුබ්භවං
gax:රූපාරූපමනාගතඞ්නි මහා මොහන්ධකාරො ධියා,
gax:අබ්භත්ථඞ්ගමි යාය සොළසවිධා කඞ්ඛාචතෙකාලිකා
gae:සාකඞ්ඛාතරණබ්බිසුද්ධු දුතියෙයාමෙ පවත්තා මති। ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ අවිදුරෙ නිදානෙ පුබ්බෙනිවාසඤාණදිබ්බචක්ඛුඤාණාධිගම පවත්තිපරිදීපො තෙරසමො සග්ගො।
gax:1:<pb V=.348/> සුධාකරෙ විකසිතකෙරවාකරෙ
gax:කමෙනු’ පාසති සති පච්ඡිමං දිසං,
gax:විහාවරී සසිරුචිරානනං ජිනං
gae:භජන්ති පච්ඡිමමථයාම මොතරි। ()
gax:2:ඛණං නිසාපති විරහාතුරෙව’යං
gax:නිසාවධූ මලිනපයොධරම්බරා,
gax:චතුද්දිසායතනයනෙහි සම්පති
gae:මුමොච සීකරනිකරස්සුබින්දවො। ()
gax:3:කිලෙසනාසනපසුතො සමාධිනා
gax:පුථුජ්ජනො තදනුසයං යථුබ්බහෙ,
gax:තථං’සුනා භුවනකලඞ්කසොධනො
gae:නහෙ කලානිධි සකලඞ්ක මුබ්බහී। ()
gax:4:<pb V=.349/> පුරත්ථිමෙ නභසි විකිණ්ණ තාරකා-
gax:පබන්ධනිබ්භරතිමිරං වියාකරී
gax:නිසාවධු වලයිතහාරභාසුර-
gae:සුනීලකොමලනවකුන්තලස්සිරිං। ()
gax:5:විපස්සනාබලවිමලීකතන්තරො
gax:ජිනඞ්කුරො දුරිතමලංව චන්දිමා,
gax:මරිචිසඤ්චයධවලීකතම්බරො
gae:තමොචයං තමනුචරං නිරාකරී। ()
gax:6:පවායි සීතලමලයානිලො භුසං
gax:දිසඞ්ගනා සිසිරතුසාරබින්දවො,
gax:මුමොච සා විචරි නිසා නිසාකර-
gae:මරීචිමඤ්ජරිපරිචුම්බිතෙ භුවි। ()
gax:7:<pb V=.350/> නිරඞ්ගණෙ නිරුපකිලෙස නිච්චලෙ
gax:මුදුම්හි කමක්මනියවිසුද්ධිභාවගෙ,
gax:සමාහිතෙ මනසි විපස්සනාමනං
gae:අථාසවක්ඛයමතියා’ භීනීහරි। ()
gax:8:සබාරසඞ්ගිකභවචක්ක මජ්ඣගා
gax:අනුක්කමෙන’පි පටිලොමතො සුධී
gax:වවත්ථයං යමරියඤාණදස්සනං
gae:විසුද්ධියා විසද්ධියා තදුච්චතෙ। ()
gax:9:ඛණෙන යො සරති සහස්සලොචනො
gax:යථාවතො දසසතමත්ථ මස්සපි,
gax:විධාතුනො නිජචරණඞ්ගුලිප්පභා-
gae:විභුසිතා’ඛිලභුවනොදරස්ස’පි। ()
gax:10:<pb V=.351/> අසෙසනීවරණතුසාරසොසිනො
gax:සමාධිසම්භව’ ඛිලඣානලාභිනො,
gax:ජගත්තයං කරබදරං’ව දස්සිනො
gae:නයස්ස කස්සචි විසයත්ත මාගතං। ()
gax:11:අදිට්ඨ මප්පටි විදිතං සයංපුරා
gax:අනුත්තරංතමරියඤාණදස්සනං,
gax:ඉමස්ස ගොතමසමණස්ස සිජ්ඣතෙ
gae:ගරූපසෙවනවිරහස්ස අබ්භූතං। ()
gax:12:භවෙභවෙ පරිවිතදානපාරමි-
gax:බලෙන’හූ විජටිතලොභබන්ධනො,
gax:සමෙත්තිඛන්ත්යනුගතසීලපාරමී-
gae:ජලෙන නිබ්බුතපටිඝාදිපාවකො। ()
gax:13:<pb V=.352/> භවෙභවෙ භවි ථිරඤාණපාරමී-
gax:පධංසිතා’ඛිලවිපරීතදස්සනො,
gax:විනායකපක්පභුති ගරූපසෙවන-
gae:වසෙන පුච්ඡිය හතමොහසංසයො। ()
gax:14:භවෙභවෙ බුධජනපුජනාදිනා
gax:ගරූභිවාදනබහුමානනාදිනා,
gax:ජනාපචායනවිධිනා විනොදයි
gae:සදප්ප මුන්නති මභිමාන මුද්ධටං। ()
gax:15:භවෙභවෙ විභවරතිං රතිංභවෙ
gax:අනඞ්ගසඞ්ගමරති මඞ්ගනාරතිං,
gax:ඝරා’භිනික්ඛමිය’නගාරියංරතො
gae:අපානුදී පටිලභි ඣාන මත්තනා। ()
gax:16:<pb V=.353/> භවෙභවෙ ස’වීරිය සච්චපාරමී-
gax:පරායණො අධිකුසලෙසු චාරතිං,
gax:ජහං වචීදුරිතමලං චතුබ්බිධං
gae:විසොධයී නිජහදයඤ්ච පග්ගහී। ()
gax:17:භවෙ භවෙ ඉති සමතිංසපාරමී-
gax:විසුජ්ඣිතා’ කුසලමනොමලිමසො,
gax:කමෙන ඉන්ද්රිය පරිපාකතං ගතො
gae:නචඤ්ඤසම්පද මහිපත්ථයී සුධී। ()
gax:18:භවෙ භවෙ අගණිතමෙව බොධියා
gax:දයාය චොදිතහදයො’හි කපත්ථනං,
gax:අකා චතුබ්බිධඵලසම්පදා තතො
gae:පදිස්සරෙ නිරවසරා රිව’න්තනි। ()
gax:19:<pb V=.354/> භවෙ භවෙ සකපණිධානසත්තියා
gax:තිධා’හිසඞක්ඛතකුසලං ඉමස්ස භො,
gax:නසාධයෙ කිමරියඤාණදස්සනං
gae:අනඤ්ඤපුග්ගලවිසයං නසංසයො। ()
gax:20:අනිච්චතො’දයවයතාය දුක්ඛතො
gax:සදුක්ඛතායපි අවිධෙයතාදිනා,
gax:අනත්තතො වරමති ඛන්ධපඤ්චකං
gae:පුනප්පුනං සමුපපරික්ඛ මුස්සහී। ()
gax:21:කලාපසම්මසනමුඛෙන බාරස-
gax:විධෙ අනාදිකභවචක්කනිස්සිතෙ,
gax:කමෙන සත්තසු අනුපස්සනාසු සො
gae:ජිනඞ්කුරො තදවයවෙ’භිනීහරි। ()
gax:22:<pb V=.355/> අනිච්චතොභුසමනුපස්සමුද්ධරි
gax:අසෙසසඞ්ඛතගතනිච්චසඤ්ඤිතං,
gax:අනත්තතො සමනුවිපස්ස දුක්ඛතො
gae:සසඞ්ඛතෙපජහි සුඛත්තසඤ්ඤිතං। ()
gax:23:විනොදයී සුමති විරාගනිබ්බිදා-
gax:වසෙන සඞ්ඛතගතරාගනන්දියො,
gax:නිරොධනිස්සජනවසා’නුපස්සිය
gae:තථොදයාදියනමසෙසඞ්ඝතෙ। ()
gax:24:විධායදුබ්බිධමනුපස්සතො කසතො
gax:අසෙසසඞක්ඛතමපි නාමරූපතො,
gax:නිදානතො පුනඛණතො’දයබ්බයං
gae:උපට්ඨහි ද්විගුණිතපඤ්චවිසධා। ()
gax:25:<pb V=.356/> සුධීමතො තරුණවිපස්සනායි’මෙ
gax:විපස්සකස්සි’ති දසුපක්කිලෙසකා,
gax:භවුංපභාසතිමතිපීතිනිච්ඡයො
gae:සුඛී’හනාසමථනිකන්ත්යුපෙක්ඛනා। ()
gax:26:<pb V=.357/> පසන්නලොහිත පරිපුණ්ණවිග්ගහා
gax:විනිග්ගතා නිරවධිලොකධාතුසු,
gax:විපස්සනාබලපභවා’භිපත්ථරි
gae:සුධන්තකඤ්චනරසපිඤ්ජරප්පභා। ()
gax:27:අයංපථො නභවති තප්පභාදයො
gax:විසත්තිකාපභුතිකිලෙසවත්ථුකා,
gax:පුනොදයබ්බය මනුපස්සතො තතො
gae:පථො සමුබ්භවි දසුපක්කිලෙසගං। ()
gax:28:පථාපථං සමුපපරික්ඛතොඉති
gax:සුධීමතො තරුණවිපස්සකස්සයා,
gax:සමුට්ඨිතා නිසිතවිපස්සනාමති
gae:පථාපථික්ඛණකවිසුද්ධි වුච්චතෙ। ()
gax:29:<pb V=.358/> නරාසභො අධිගතඤාතතීරණ-
gax:පරිඤ්ඤවා උපරිපහාණසඞ්ඛයා,
gax:පරිඤ්ඤයා උභය විසුද්ධිසිද්ධියා
gae:තිසච්චදස්සනපසුතො සමාරභී। ()
gax:30:අනිච්චලක්ඛණමපකි දුක්ඛලක්ඛණං
gax:අනත්තලක්ඛණමථ සබ්බසඞ්ඛතෙ,
gax:යථාවතො නසමනුපස්සි සන්තති-
gae:රියාපථෙහිච පිහිතංඝණෙනසො। ()
gax:31:විසොධයං මතිමුදයබ්බයෙ තතො
gax:ලහුං තිලක්ඛණවිසදත්තගො භුසං,
gax:විපස්සනාපථපටිපන්න මත්තනා
gae:අලත්ථභඞ්ගධිභයඤාණමාදිකං। ()
gax:32:<pb V=.359/> සයම්භුනො උපරිනවානුපස්සනා-
gax:විභාවනා නවගුණවණ්ණනායිධ,
gax:විධීයතෙ නවවිධඤ්ණභාවනා
gae:පවුච්චතෙ සපකටිපදාවිසුද්ධිති। ()
gax:33:මතීහිතිහිපි චතුසච්චඡාදක-
gax:තමොවිධංසන සමනන්තරං ථිරං,
gax:නිරොධගොචරමලභිත්ථ ගොත්රභු-
gae:මතිං සුධී අනරියගොත්තබාහිරං। ()
gax:34:<pb V=.360/> පසත්ථගොත්රභුමතිදින්නසඤ්ඤකං
gax:සමූලමුද්ධටකලුසත්තයං සුධී,
gax:විබන්ධදුග්ගතිවිනිපාතනාදිකං
gae:අථාදිමංපටිලභී ඤාණදස්සනං। ()
gax:35:යදෙවනන්තරඵලදන්ති පණ්ඩිතා
gax:වදන්තිතප්ඵලමපි පච්චවෙක්ඛණං,
gax:අලත්ථ සො පුන දුතියාය භුමියා
gae:විපස්සනං සමධිගමාය භාවයී। ()
gax:36:භුසොවිසොසිත භවදුක්ඛකද්දමං
gax:අකාලිකං තනුකතකිබ්බිසත්තයං,
gax:අනුත්තරං දුතියමලත්ථ තප්ඵලං
gae:සපච්චවෙක්ඛණමථ ඤාණදස්සනං। ()
gax:37:<pb V=.361/> විපස්සනංපුනරපිභාවයං සයං
gax:සමුද්ධටාලයපටිඝං භවාපහං,
gax:සපච්චවෙක්ඛණඵලඤාණමජ්ඣගා
gae:අනුත්තරං තතියක ඤාණදස්සනං। ()
gax:38:තිලක්ඛණං ථිරමතිමා’භිපත්තියා
gax:සුභාවයික උපරි චතුත්ථභුමියා,
gax:අවාරියාසනිරිව තාලමත්ථකෙ
gae:කිලෙසමුද්ධනිරනිහච්චචාරිනං। ()
gax:39:නිවාරිතාඛිල භවචක්කවිබ්භමං
gax:සවාසනාපරිමිත පකාපනාසනං,
gax:අනඤ්ඤගොචර වරඤාණදස්සනං
gae:අලත්ථ තප්ඵලමපිපච්චවෙක්ඛණං। ()
gax:40:<pb V=.362/> තදාසවක්ඛයමතිග්ඤාණදස්සන-
gax:විසුද්ධිවුච්චති අරහත්තපත්තියා,
gax:සහෙවචුද්දසවිධ බුද්ධබුද්ධියො
gae:ජිනො චතුබ්බිධ පටිසම්භිදාලභී। ()
gax:41:අසාධාරණං ඤාණඡක්කංබලානි
gax:දස’ට්ඨාරසාවෙණිකා බුද්ධධම්මා,
gax:චතුද්ධාවිසාරජ්ජමිද්ධානුභාවා
gae:සමිද්ධාසහෙචාරහත්තෙන තස්ස। ()
gax:42:අභිඤ්ඤෙය්යධම්මෙ අභිඤ්ඤාය සාමං
gax:පරිඤ්ඤෙය්ය ධම්මෙ පරිඤ්ඤාය සාමං,
gax:පහාතබ්බ ධම්මෙ පහන්ත්වාන සාමං
gae:සනිබ්බානමග්ගප්ඵලං සච්ඡිකත්වා। ()
gax:43:<pb V=.363/> සියායාවතාඤෙය්ය ධම්මප්පවත්ති
gax:සියාතාවතා තස්ස ඤාණප්පවත්ති,
gax:අභිඤ්ඤාය සබ්බඤ්ඤුතාඤාණ මාසි
gae:සහෙවාරහත්තෙන සබ්බඤ්ඤු බුද්ධො। ()
gax:44:මහාමොහනිද්දාපගොමග්ගඤාණ-
gax:ප්පබුද්ධො’හිසම්බොධියා සොභමානො,
gax:මුනින්දො දිනින්දං’ සුසන්දොහහාසි-
gae:’න්දිරාමන්දිරින්දිවරාභංඅහාසි। ()
gax:45:සුබුද්ධාභිසම්බොධිපුබ්බාචලම්භා
gax:සහෙවාරුණො බුද්ධසූරොදයෙන,
gax:සමුට්ඨාසි වෙනෙය්ය බන්ධූහිසද්ධිං
gae:පබුජ්ඣිංසු අබ්භුග්ගතම්හොජකොසා। ()
gax:46:<pb V=.364/> උළාරාවභාසො තදා ජාතිඛෙත්තෙ
gax:භුසංපාතුභුතො මහීසම්පවෙධි,
gax:සිළාසාළසෙළාවතංසා සුභානි
gae:නිමත්තානි බත්තිංසජාතාතිලොකෙ। ()
gax:47:තමොජාලවිද්ධංසනාදීනි ලොකෙ
gax:කරොන්තොව චත්තාරිකිච්චානි’මානි,
gax:සමුට්ඨාසි තස්මිංඛණෙ රංසිමාලි
gae:රිවාදිච්චවංසුබ්භවො බුද්ධසූරො। ()
gax:48:මහීලාජවුට්ඨීහි සඤ්ඡන්නභුතා
gax:නභං කනිබ්භරං ගන්ධධුපද්ධජෙහි,
gax:ඡණ්හොකුලා කෙවලං ලොකධාතු
gae:මහාමඞක්ගලාවාස කලීලාවලම්බිං ()
gax:49:<pb V=.365/> තදාතප්පදම්භොජ පූජාගතානං
gax:සිරො භත්තිභාරඤ්ජලීනං සුරානං,
gax:නිරාලම්බමාකාස රන්ධං බභාස
gae:පභාසාර චූළාමණිහකා’කරාළං। ()
gax:50:ගුණොනාම සක්ඛන්ධසන්තාන සුද්ධි
gax:සකොසුද්ධඛන්ව්ධප්පබන්ධොහි බුද්ධො,
gax:නමොබුද්ධභුතස්ස නිප්ඵන්තඤාණ-
gae:ප්පහාණානුභාවාහිරූපස්සතස්ස। ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ අවිදුරෙ නිදානෙ මහා බොධිසත්තස්ස අරියමග්ගඤාණාභිසම්බොධි සමධිගම පවත්තිපරිදීපො චුද්දසමො සග්ගො।
cen:ජිනවංසදීපෙ අවිදුරෙ නිදානභාගො දුතියො।
gax:1:<pb V=.367/> අස්සෙව පකල්ලඞ්කවරස්සකාරණා
gax:සීසක්ඛිමංසානි ච දාරසුනවො,
gax:දත්වා චිරස්සං අකරින්ති දුක්කරං
gae:සො (ඉන්දවංසා’)භිධජො විචින්තයී। ()
gax:2:පල්ලඞ්කතො තාව නවුට්ඨහං තහිං
gax:පල්ලඞ්කමාධාය නිසජ්ජ සත්තහං,
gax:සඞ්කප්පපුණ්ණො’ධිසමාධයො මුනි
gae:සම්මා සමාපජ්ජි අනෙකකොටියො। ()
gax:3:නා’යං ජහාතෙ විජයාසනා’ලයං
gax:යංකිඤ්චිකිච්චං කරණියමස්සහි,
gax:සංවිජ්ජතෙ දානිපි කාචි දෙවතා
gae:සඞ්කාභිඝා’තාභිවිතක්කයුං ඉති। ()
gax:4:<pb V=.368/> තාසං විදිත්වාන විතක්කමාසනා
gax:අබ්භුට්ඨිතො සො ගගනඞ්ගණං ඛණං,
gax:සංදස්සයන්තො යමපාටිහාරියං
gae:නිස්සංසයො සංසයසල්ලමුද්ධරී। ()
gax:5:නිස්සාය පල්ලඞ්කමිමං මහීරුහං
gax:සම්පත්තසම්බොධිපදො’ස්මි චින්තිය,
gax:ඔරුය්හ පකල්ලඞ්කඨිතප්පදෙසතො
gae:පුබ්බුත්තරානඤ්හි දිසාන මන්තරා। ()
gax:6:සත්තාහ මින්දිවරචාරුලොචන-
gax:පඤ්චප්පභාසාරනිසෙචනෙන සො,
gax:සමපූජයන්තො ජයබොධිමාසනං
gae:අට්ඨාසි ලොකෙකවිලොචනො ජිනො। ()
gax:7:<pb V=.369/> ගන්ත්වා ඨීතට්ඨානජයාසනන්තරා
gax:පුබ්බාපරස්සං දිසි සත්තවාසරං,
gax:නික්ඛිත්තචක්කඞ්කිතපාදපඞ්කජො
gae:සො චඞ්කමී නිම්මිතරතනචඞ්කමෙ। ()
gax:8:සො බොධිතො උත්තරපච්ඡිමන්තරා
gax:දෙවෙහි නානාරතනෙහි නිම්මිතෙ,
gax:සත්තාහමත්තං මණිමන්දිරෙ මුනි
gae:සම්මාභිධම්මං පවිහාසි සම්මසං। ()
gax:9:මන්ථාචලෙ’නම්බුනිධිං’ව කෙසවො
gax:විඤ්ඤාණකණ්ඩාදිටසා චතුබ්බිධං,
gax:තස්මිං නිසින්නො මුනි ධම්මසඞ්ගණි-
gae:මාලොලයී ඤාණබලෙන දුද්දසං। ()
gax:10:<pb V=.370/> වෙභඞ්ගියං ඛන්ධවිභඞ්ගමාදිකං
gax:ගම්භීරමට්ඨාරසධා සුදුබ්බුධං,
gax:සො මාරභඞ්ගො’ථ විභඞ්ගසාගරං
gae:සංඛොභයී ග්ඤාණයුගන්තවායුනා। ()
gax:11:සො ධාතුසුඤ්ඤත්තපජානනො ජිනො
gax:නිස්සත්තනිජ්ජිවසභාවධාතුයො,
gax:විත්ථාරයන්තො තදනන්තරං වරං
gae:නානානයං ධාතුකථං වවත්ථයී। ()
gax:12:ඛන්ධාදිපඤ්ඤත්තිවසෙන ඡබ්බිධා
gax:පඤ්ඤත්තියො’ති සුවිභත්තමාතිකං,
gax:පඤ්ඤාය සබ්බඤ්ඤුජිනො’ථ පුග්ගල-
gae:පඤ්ඤත්ති මාලොලයි අග්ගපුග්ගලො। ()
gax:13:<pb V=.371/> වාදීභසීහො සකවාදමණ්ඩලං
gax:ඔරුය්හ සම්මා පරවාදමණ්ඩලං,
gax:සුත්තානි සඞ්ගය්හ සහස්සමට්ඨධා
gae:සංඛිත්ත මාදො මුඛවාදයුත්තිකං। ()
gax:14:ඤාණෙන විත්ථාරියමාන මත්තනො
gax:කිඤ්චාප්ය’නන්තාපරියන්ත මුත්තමං,
gax:තක්කීහි නක්කාවචරං නකෙහිචි
gae:නාථො කථාවත්ථු මථා’භිසම්මසි। ()
gax:15:යං මූලඛන්ධාදිවසා දසබ්බිධං
gax:උද්දෙසනිද්දෙසපදා’නුරූපතො,
gax:නිට්ඨානතො සංසයතො විභාගියං
gae:ගම්භීරඤාණෙන’ථ සාගරූපමං। ()
gax:16:<pb V=.372/> සන්තං පණිතං නිපුණං සුදුද්දසං
gax:ගුළ්හං අතක්කාවචරං අචින්තියං,
gax:නානානයං තං යමකං සුසඤ්ඤමො
gae:ධම්මස්සරො සම්මසි නිප්පදෙසතො। ()
gax:17:නානානයු’ත්තුඞ්ගතරඞ්ගනිබ්භරං
gax:නෙය්යත්ථනීතත්ථමණිහි මණ්ඩිතං,
gax:ධම්මන්තරාවට්ටසතං අථාපරං
gae:සද්ධම්මඛන්ධොදකඛන්ධපූරිතං। ()
gax:18:සත්ථා චතුබ්බිස තිමත්තපච්චය-
gax:වෙලං පරිච්ඡෙදවිසාලපට්ටනං,
gax:ගම්භීරපට්ඨාන මහණ්ණවං කථං
gae:ආලොලයං සම්මසි ඤාණමෙරුනා। ()
gax:19:<pb V=.373/> නිස්සඞ්ගඤාණො මුනි හෙතුපච්චයො
gax:ඉච්චාදිනා’රොපිතමාතිකාරහං,
gax:නිද්දිට්ඨනිදෙදසපදං පපඤ්චිත-
gae:ඤෙය්යං චතුබ්බීසවිධං සුදුබ්බුධං। ()
gax:20:නිස්සාය බාවීසවිධෙ තිකෙ තික-
gax:පට්ඨාන මන්තොගධනාමරූපිකෙ
gax:නිස්සාය නිස්සෙසකෙ තථා දුක-
gae:පට්ඨාන මන්තොගධනාමරූපිකෙ ()
gax:21:බාවිසමත්තා තිකමාතිකා දුකෙ
gax:පක්ඛිප්ප පට්ඨානවිදං දුකන්තිකං,
gax:බාවීසමත්තාය තිකෙ සතංදුකෙ
gae:පක්ඛිප්ප පට්ඨානමිදංක තිකද්දුකං। ()
gax:22:<pb V=.374/> කත්වා තිකෙස්වෙ’ව තිකෙ දුවීසති
gax:පට්ඨාන මන්තොගතිකෙ තිකත්තිකං,
gax:කත්වා දුකෙස්වෙ’ව තථා සතංදුකෙ
gae:පට්ඨාන මන්තාගෙතිකෙ දුකද්දුකං। ()
gax:23:ඉච්චානුලොමෙ ජනයානි පක්ඛිපං
gax:ඡ ප්පච්චනීයෙ’පි නයානි පක්ඛිපං,
gax:එවං ඛිපිත්වා අනුලොමපච්චනි-
gae:යෙචා’පි ඡ ප්පච්චනියා’නුලොමකෙ। ()
gax:24:ගම්භීරපට්ඨානමහොදධිං ඉති
gax:සඞ්ඛොභයං සම්මසි ඤාණමෙරුනා,
gax:තං සම්මසන්තස්ස සවත්ථුකං ඡවි-
gae:වණ්ණො පසන්තො’සි පසීදි ලොහිතං। ()
gax:25:<pb V=.375/> තස්මිංඛණෙ චත්තජවණ්ණධාතුයො
gax:අට්ඨංසු ඨානම්හි අසිතිහත්ථකෙ,
gax:අඤ්ඤත්ර’ධිට්ඨානබලං සරීරතො
gae:ඡබ්බණ්ණරංසී විසරා’හිනිච්ඡරුං। ()
gax:26:සෙවාලකාලින්දිනදි’න්දිරාපති-
gax:නිලම්බරි’න්දිවරවණ්ණසන්තිභා,
gax:කෙස’ක්ඛිමස්සූහික විනිග්ගතා භුසං
gae:නීලප්පභා’සෙසදිසා අලඞ්කරුං। ()
gax:27:තාසං වසා’ සෙසදිසාවිලාසිනී
gax:ආසුං යථා පාරුතනීලකම්බලා,
gax:තා චක්කවාළාති පපූරයන්තියො
gae:ධාවිංසු නිලොපලචුණ්ණසන්නිභා। ()
gax:28:<pb V=.376/> නිස්සෙසලොකං හරිතාලකුඞ්කුම-
gax:චුණ්ණෙහි සොවණ්ණරසෙහි මිස්සකං,
gax:ආලෙපයන්තීවිය පීතරංසියො
gae:යා නිග්ගතා කඤ්චනසන්නිභත්තචා। ()
gax:29:තාසං වසෙනා’සි සිණෙරුපබ්බත-
gax:රාජා විලිනො’ව මහණ්ණවෙ ජලං,
gax:සංකප්පිතා’ව’ට්ඨ දිසාගජා’භවුං
gae:නිද්ධන්තචාමීකරකප්පනාදිනා। ()
gax:30:ලාඛාරසානං පරිසෙචනං විය
gax:නින්දූරචුණ්ණො’කිරණං’ව යාදිසි,
gax:සඤ්ඣාපභාරත්තසුරත්තරංසියො
gae:නික්ඛම්ම ධාවිංසු සමංසලොහිතා। ()
gax:31:තාසං වසෙනා’ඛිලභූමිකාමිනී
gax:ආසී නිමුග්ගාරිව උත්තරණ්ණවෙ,
gax:අම්භොජරාගෙහි සුනිම්මිතානි’ව
gae:සබ්බානි දබ්බාන්ය’භවුං ජගත්තයෙ।()
gax:32:<pb V=.377/> යාකුන්දසොගන්ධිකචන්දචන්දිකා-
gax:කප්පූරඛීරොදධිවීචිපණ්ඩරා,
gax:අට්ඨීහි දාඨාහී විතස්සටා භුසං
gae:ඔදාතරංසී ධවලීකරුං දිසා। ()
gax:33:තාසං වසෙනා’සි යථා මහීවධු
gax:ඔදාතවත්ථෙහි නිවත්ථපාරුතා,
gax:තා ඛීරධාරාපරිසෙකබන්ධුරා
gae:ධාවිංසු බුද්ධස්ස යසොනිභාපභා। ()
gax:34:සබ්බාදිසායො’ඛිලලොකධාතුයො
gax:මඤ්ජිට්ඨපඞ්කෙහි විලෙපයන්ති’ච,
gax:නික්ඛම්ම මඤ්ජිට්ඨපභා තතොතතො
gae:ධාවිංසු සඤ්චුණ්ණපවාළසන්තිභා ()
gax:35:<pb V=.378/> නීලාදිධාතුස්සරසෙහි පඤ්චහි
gax:වණ්ණෙහි පුප්ඵෙහි මණීහිසත්තහි,
gax:සම්පූරයන්තී’ව පභා පභස්සරා
gae:නික්ඛම්ම ලොකං සකලං අලඞ්කරුං। ()
gax:36:තා රංසියො බ්යාපිය මෙදිනිං මහී-
gax:සන්ධාරකං වාරි මථො සමීරණං,
gax:හෙට්ඨා’ජටාකාසතලං තථූපරි
gae:ගණ්හිංසු ලොකං තිරියං නිරාවධිං। ()
gax:37:දෙවද්දුමු’ය්යානවිමානභුසණ-
gax:චන්ද’ක්කතාරානිකරා’මරා තතො,
gax:සණ්ඨානමත්තෙහි විජානියා’භවුං
gae:තා නිග්ගතා අජ්ජතනා’පි ධාවරෙ। ()
gax:38:<pb V=.379/> තම්හා’භීගන්ත්වා ඝනනීලසාඛිනො
gax:නිග්රොධසාඛිස්ස’ජපාලසඤ්ඤිනො,
gax:මූලෙ නිසජ්ජා’ධිසුඛං විමුත්තිජං
gae:සත්ථා’නුභොන්තො පවිහාසි සත්තහං। ()
gax:39:ඔරුය්හ තස්මිංසමයෙ විමානතො
gax:දානාදයො පාරමියො භවාභවං,
gax:ධාවං අසාධාරණඤාණසිද්ධියා
gae:එසො’ව නා’හං අභිසඞ්ඛරිං ඉති। ()
gax:40:ඔතාරපෙඛො නවිපස්ස එත්තකං
gax:කාලං කලඞ්කං අකලඞ්කරූපිනො,
gax:සොකා’කුලො අච්ඡි ඡමාය සොළස-
gae:ලෙඛා විලෙඛං කලිමා අවම්මුඛො। ()
gax:41:<pb V=.380/> කස්මා නපඤ්ඤායති’දානි නොපිතා
gax:ඔලොකයන්ති ක්ව ගතො’ති දුක්ඛිතං,
gax:සොකෙන ලෙඛා ලිඛමාන මඤ්ජසෙ
gae:දිස්වා නිසින්නං පිතරං සුදුම්මුඛං। ()
gax:42:තත්රො පගන්ත්වා වසවත්තිධීතරො
gax:පුච්ඡිංසු තණ්හා අරතී රගා ලහුං,
gax:කිං තාත කිං තාත කිමෙත්ථ ඣායසි
gae:කො තෙ පරො කෙන පරාජිතො තුවං। ()
gax:43:සුද්ධොදනස්සා’වනිපස්ස ඔරසො
gax:පත්වා’හිසම්බොධිපදංක මුඛෙ මසිං,
gax:මක්ඛෙසි මෙ ඡින්දිතමාරබන්ධනො
gae:තස්මා’නුසොචාමි කථෙසි පාපිමා। ()
gax:44:<pb V=.381/> ආනීය තං මත්තගජං’ව මාරජිං
gax:රාගාදිපාසෙහි මයං සුබන්ධිය,
gax:දස්සාම වො පස්සථ තාත නො බලං
gae:මාසොචි මාඣායි’ති ධීතරො’බ්රවුං। ()
gax:45:සිඞ්ගාරසඞ්ගාමධරා’වතාරිනී
gax:භුභඞ්ගබාණාසනමත්තධාරිනී,
gax:ආරොපිතා’පාඞ්ගසරා’ප්ය’නිස්සරා
gae:කාමාරිමාරාරිසරව්යදාරණෙ। ()
gax:46:සෙවාලනීලාමලකුන්තලාකුලා
gax:බාලින්දුලෙඛෙ’වලලාටමණ්ඩලා
gax:නිලුප්පලක්ඛී චලහෙමකුණ්ඩලා-
gae:ලඞ්කාරකණ්ණා’ලිකලාපභා’ලකා ()
gax:47:<pb V=.382/> වාණිලතාවෙල්ලිතඵුල්ලමාලතී-
gax:දන්තාවලී පල්ලවපාටලාධරා,
gax:කන්දප්පකීළාලයහෙමකාහළ-
gae:සඞ්කාසනාසා කමලාමලානනා। ()
gax:48:විජ්ජුල්ලතා චාරුභුජා චලාචල-
gax:ලීලාවලම්බත්ථනහංසමණ්ඩලා,
gax:චාමීකරාලිඞ්ගවිලාසකන්ධරා
gae:ලාවණ්ණ වල්ලිදලකොමලඞ්ගුලී। ()
gax:49:නිම්මෙඛලාලිනවිලග්ගභාගිනී
gax:කීළානදීකුලවිසාලසොණිනී,
gax:කන්දප්පදප්පානලධූමකජ්ජල-
gae:රොමාවලිවෙල්ලිතනාභිමණ්ඩල। ()
gax:50:<pb V=.383/> පීනොරුජඞ්ඝා කලිකානඛාවලී
gax:තා’නඞක්ගරඞ්ගඞජහාරිවිග්ගහා,
gax:මාරඞ්ගනා යත්ර නිරඞ්ගණො ජිනො
gae:තත්රා’ගමුං රාගසුරාමදා’තුරා। ()
gax:51:අඞ්ගීරසස්සා’නනසොණ්ණදප්පණෙ
gax:තා සුන්දරී බිම්බිතලොචනින්දිරා,
gax:කන්දප්පකීළාකලහං විධාතවෙ
gae:කාලොයමිච්චාහු තුවං යදිච්ඡසි। ()
gax:52:<pb V=.384/> ව්යාපාරිතා තෙ පරිචාරිකා මයං
gax:එත්ථාගතා හොම මනොභුනා’ධුනා,
gax:වත්තම්බුජානං පරිචුම්බනෙ අයං
gae:කාලොනු භොගොතම කිංනයිච්ඡසි। ()
gax:53:භො පුණ්ණකුම්භෙ’ව තවො’රමන්දිරෙ
gax:උද්ධග්ගලොමු’ස්සිතනීලකෙතනෙ,
gax:කාමාහිසෙකුස්සවමඞ්ගලාය නො
gae:සජ්ජෙථි’මෙ පීනපයොධරෙ නකිං। ()
gax:54:වත්තම්බුජෙ නො අධරං’සුබන්ධුරෙ
gax:නෙත්තාලිමාලා නහිවුම්බරෙ තව,
gax:අම්හෙසුයෙවා’භිපතන්ති භොමුනි
gae:කන්දප්පබාණා කරුණා කුහිං තවං ()
gax:55:<pb V=.385/> ත්වං යොබ්බනො සාමි මයඤ්ච යොබ්බනී
gax:කාලො වසත්තො විපිනං මනොරමං’
gax:මන්දානිලො වායති කිං චිරායතෙ
gae:තුය්හං අනඞ්ගො’ව නිරඞ්ගණො’සි කිං। ()
gax:56:දිබ්බානි වත්ථාභරණානි’මානි’පි
gax:ලජ්ජාය සද්ධිංක සිථිලිභවන්ති නො’
gax:අම්හෙස්වනඞ්ගෙන සමං අනඞ්ගණං
gae:දළහත්ත මායාති මනං තව’බ්භුතං। ()
gax:57:ඉච්චානිගම්මං හදයඞ්ගමං ගිරං
gax:වත්වාන දිබ්බෙන සරෙන මඤ්ජුනා,
gax:කාමාතුරානන්ති පුමානමාසයා
gae:උච්චාවචා චින්තියමාරධීතරො। ()
gax:58:<pb V=.386/> කඤ්ඤාවිලාසාදිවසෙන විග්ගහෙ
gax:නිම්මාය පච්චෙකසතං පදස්සිය,
gax:පාදෙ මයං භො පරිචාරයාම තෙ
gae:වත්වා තමාරාධයිතුං පරක්කමුං। ()
gax:59:ගාථා ඉමා ධම්මපදෙ මහාමුනි
gax:සඞ්ගායි තාසං තමනඞ්ගභඞ්ගීනං,
gax:වත්වා නසක්කොම මයං පකලොභිතුං
gae:තා රිත්තහත්ථා පිතරං උපාගමුං। ()
gax:60:ගන්ත්වා තතො සො මුචලින්දසඤ්ඤිනො
gax:රුක්ඛස්ස මූලෙ මුචලින්දභොගිනො,
gax:භොගාවලිගන්ධකුටිංක සමප්පිතො
gae:සත්තාහමජ්ඣාවසි ඣානමුත්තමං। ()
gax:61:<pb V=.387/> මුලම්හි රාජායතනස්ස සාඛිනො
gax:පල්ලඞ්ක මාධාය නිසජ්ජ සත්තහං,
gax:තම්හාභි’ගන්ත්වා භවබන්ධනච්ඡිදො
gae:සත්ථා වලඤ්ජෙසි විමුත්තිජං සුඛං। ()
gax:62:සත්ථා එවකං වසන්තො පරහිතතිරතො සත්තසත්තාහමත්තං
gax:යංකිඤ්චාහාරකිච්චං ධුවපරිහරියං කිච්චමුච්චාවචම්පි।
gax:නාකාසි ඣානමග්ගප්ඵඛලසුඛමඛිලං සම්ඵුසන්තො විභාසි
gae:පාදාසි දන්තපොණොදක මගද’භයං තස්ස දෙවනමින්දො। ()
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙනිදානෙ භගවතො සත්තසත්තාහවිතික්කමප්පවත්ති පරිදීපො පණ්ණරසමො සග්ගො।
gax:1:<pb V=.389/> මූලෙ රාජායතනවිටපච්ඡායාමනො (හාරිනි)
gax:වික්ඛාලෙත්වා භගවති මුඛං තස්මිං නිසින්නෙ සති,
gax:වාණිජ්ජත්ථං නිජ ජනපදා ද්වෙ භාතිකාක වාණිජා
gae:ගච්ඡන්තා මජ්ඣිමජනපදං තංඨාන මජ්ඣොතරුං। ()
gax:2:බුද්ධං දිස්වා නිරුපමසිරිං සද්ධාය සඤ්චොදිතා
gax:සම්පාදෙත්වා මධුරිවමධුං මන්ථං මධූපිණ්ඩිකං,
gax:භන්තෙ තුම්හෙ අනුභවථ නො භික්ඛං පටිග්ගණ්හිය
gae:එවං වත්වාතදුභයජනා අට්ඨංසු බද්ධඤ්ජලී। ()
gax:3:සබ්බෙ බුද්ධා නහි කරතලම්භොජෙසු ගණ්හන්ති ඛො
gax:සඞ්කප්පෙත්තස්සි’ති භගවතොකිස්මිං පටිච්ඡාමහං,
gax:චිත්තාචාරං සුමරිය සිලාපත්තෙ පමාණුපගෙ
gae:පාදාසුං සම්පති චතුමහාරාජා කුවෙරාදයො। ()
gax:4:<pb V=.390/> එකං කත්වා සමුති චතුරො පත්තෙ අධිට්ඨාය තෙ
gax:භුත්වා’හාරං භුවනනයනො භුත්තානුමොදං කරි,
gax:බුද්ධං ධම්මං සරණමගමුං තෙ තෙනුහො’වාණිජා
gae:ජාතා ලොකෙ සකලපඨමං ද්වෙවාචිකො’ පාසකා। ()
gax:5:තෙසං ද්වින්නං සුපරිහරියං දෙථා’ති සංයාචතං
gax:ජාලඞ්කා’ලඞ්කතකරතලො රුපින්දිරා මන්දිරෙ,
gax:සීසං නිලොපලමණිඝටීලීලාවිලාසං ඵුසං
gae:සෙවාලි’න්දීවරදලසිරිං සො කෙසමුට්ඨිං අදා। ()
gax:6:<pb V=.391/> පත්වා තෙසං ජනපදමුභො පක්ඛිප්ප තා ධාතුයො
gax:ජීවන්තස්මිං භගවති මහාථූපං පතිට්ඨාපයුං,
gax:විම්හාපෙන්තො වනසුරගණං යත්රා’ජපාලාභිධො
gae:නිග්රොධො’සි තහිමුපගමී මුට්ඨාය තම්හා ජිනො। ()
gax:7:ස්වා’යං ධම්මො සයමධිගතො දුබ්බොධනොදුද්දසො
gax:ඉච්චෙවං සො සමභිවිවිනං ධම්මස්ස ගම්භීරතං,
gax:අප්පො’ස්සුක්කො’භවි භගවතො චිත්තං විදිත්වා මහා-
gae:බ්රහ්මා’ගන්ත්වා සයමධිගතං දෙසෙතුමායාචී තං। ()
gax:8:ගණ්හිත්වා සො භුවනසරණො අජ්ඣොසනං බ්රහ්මුනො
gax:දෙසෙය්යං ඛො පඨමමසමං ධම්මං ඉමං දුද්දසං,
gax:කස්සා’හන්ති සුමරිය වසී ආළාරකොචුද්දකො
gae:අබ්භඤ්ඤාතුං වත පටිබලාතෙසං චුතිං අද්දසං ()
gax:9:<pb V=.392/> ආවජ්ජෙන්තො මුනිකතවිදූ තෙ පඤ්චවග්ගෙ භවා
gax:භික්ඛු ධම්මෙ කතපරිචයා කුත්රා’ධුනා විජ්ජරෙ,
gax:බාරානස්යං ඉතිසිපතනෙ ඤත්වාන ආසාළ්හියා
gae:මාසෙ පඤ්චද්දසිය මසමො බාරාණසිං පාවිසි। ()
gax:10:ආගච්ඡන්තං සමුනි උපකං ආජීවකං අන්තරා-
gax:මග්ගෙ දිස්වා ගමනසමයෙ බුද්ධත්තනං අත්තනො,
gax:ආචික්ඛිත්වා විමති මතරී සඤ්ඤාය තං දූරතො
gae:නිබ්බින්දිත්වා කතික මකරුං වග්ගා සමග්ගා වසී। ()
gax:11:<pb V=.393/> ඤත්වා තෙසං මනසි විකතිං ඔදිස්සකං සම්ඵරි
gax:මෙත්තං චිත්තං නරහරි තතො ඵුට්ඨාසමානා වසී,
gax:නාථං නත්වා දසනඛසමොධාන’ජලීහා’ගතං
gae:පච්චුග්ගන්ත්වා තහිමහිහරුං පප්ඵොඨයිත්වා’සනං। ()
gax:12:මාඛො තුම්හෙ පරිහරථමං එයා’වුසොත්යා’දිනා
gax:සඤ්ඤාපෙත්වා සමුනි සමණෙ සබ්බඤ්ඤුතං අත්තනො,
gax:කොටීහ’ට්ඨාරසහි නවුතො බ්රහ්මෙහි චා’ලඞ්කරි
gae:බාරාණස්යං පනි’සිපතනෙ පඤ්ඤත්තබුද්ධාසනං। ()
gax:13:සංවත්තෙත්වා පරහිතකරො සො ධම්මචක්කං ජිනො
gax:කොණ්ඩඤ්ඤාඛ්යස්සමණපමුඛෙ කොටීනමට්ඨාරස,
gax:බ්රහ්මානො තෙ පඨමකඵලෙ සම්මා පතිට්ඨාපයි
gae:කම්පිත්ථා’යංක වසුමතිවධූ සුත්තාවසානෙ භුසං। ()
gax:14:<pb V=.394/> වප්පත්ථෙරො දුතියදිවසෙ’ ත්යෙ’වං දිනානුක්කමං
gax:සොතාපන්නා තදිතරවසී ආතප්පමන්වාය තෙ,
gax:සබ්බෙථෙරා භණිතසමයෙ විත්ථාරිතස්සුඤ්ඤතෙ
gae:සුත්තත්තස්මිං විගතදරථා ආසුං පහිණාස්වා। ()
gax:15:නිබ්බින්දිත්වා නිඛිලවිසයෙ නික්ඛන්ත මාවාසතො
gax:දිස්වා සත්ථා යසකුලසුතං පක්කොසයිත්වාන තං,
gax:තායං රත්යං පඨමකඵලං රත්යාවසානෙ දිනෙ
gae:පබ්බාජෙසි උපරිමඛිලං මග්ගප්ඵලං පාපයං। ()
gax:16:<pb V=.395/> පබ්බාජෙත්වා යසකුලසුතස්සම්භත්තමිත්තෙ ජනෙ
gax:සම්පාපෙසි අධිකචතුරො පඤ්ඤාස මග්ගප්ඵලං,
gax:එවං ඛීණාසවවසිගණෙ ජාතෙ’කසට්ඨ්යා භුවි
gae:වස්සාන’න්තෙ පහිණි මුනි තෙ භික්ඛු දිසාචාරිකං। ()
gax:17:ගච්ඡන්තො සො හරිරිව මහාවීරො’රුවෙලං සයං
gax:දිස්වා කප්පාසිකවනඝටෙ තිංසප්පමාණෙ ජනෙ,
gax:පබ්බාජෙසි කතවිනයනා තෙ භද්දවග්ගෙය්යකා
gae:භික්ඛූමග්ගප්ඵලරසමුදා අන්වාචරුං චාරිකං। ()
gax:18:නෙතා ජෙතා විජටිතජටො පත්තො’රුවෙලං තතො
gax:සංදස්සෙත්වා විමතිහරණං සො පාටිහීරං වරං,
gax:පබ්බාජෙත්වා ජටිලපවරෙ තෙභාතිකෙ’නෙකධා
gae:ඡින්දාපෙත්වා විනයමකා අන්තොබහිද්ධජටං। ()
gax:19:<pb V=.396/> පබ්බාජෙත්වා පචුරජටිලෙ කත්වෙ’තරෙ නිජ්ජටෙ
gax:සද්ධිං තෙහී දසසතමහාඛීණාසවෙහා’සමො,
gax:නිච්ඡාරෙන්තො දිසිදිසි භුසං ඡබ්බණ්ණරංසිංක සුභං
gae:රඤ්ඤො වාචං සුමරිය පුරං රාජග්ගහං පාවිසි। ()
gax:20:තත්රා’සන්තෙ වසති සුගතෙ ලට්ඨිබ්බනුය්යානගෙ
gax:වුත්තන්තං තං සවණසුභගං උය්යානපාලොදිතං,
gax:සුත්වා බද්ධඤ්ජලිසරසිජෙ පාදාසනෙ පූජයී
gae:භුනාථො බාරසහි නහුතෙහා’ගම්ම සො මාගධො ()
gax:21:<pb V=.397/> භෙත්වා දිට්ඨිං චිරපරිචිතං තෙ කස්සපාදී වසී
gax:දිස්වා රාජා භගවති තදා ධම්මංචරන්තෙ තහිං,
gax:නික්කඞ්ඛො සො සුමධුරතරං පිත්වාන ධම්මාමතං
gae:සද්ධිං එකාදසහි නහුතෙහා’දොඵලං පාපුණි। ()
gax:22:ලද්ධස්සාසො දරථවිගමා හුත්වා මහොපාසකො
gax:ස්වෙමෙභික්ඛං කසුගතපමුඛො සඞ්ඝාධිවාසෙස්සතු,
gax:ආයාචිත්වා නමිය චරණද්වන්දාරවින්දද්වයං
gae:පච්චුට්ඨායා’ගමි සපරිසො සො බිම්බිසාරාභිධො। ()
gax:23:පාතො රාජග්ගහනගරතො කොටීනමට්ඨාරස
gax:දට්ඨුං බුද්ධං නිරුපමසිරිං ලට්ඨීවනෙ නාගරා,
gax:රාසිභූතා දුතියදිවසෙ එකස්ස භික්ඛුස්ස’පි
gae:සම්බාධත්තා නහිපවිසනොකාසො’සි දිඝඤ්ජසෙ। ()
gax:24:<pb V=.398/> ආවජ්ජෙත්වාකිමනභිමතං සක්කො නිසින්නාසනං
gax:උණ්හාකාරං ජනයි’ති තදා හුත්වා නවො මාණවො,
gax:මග්ගො’තිණ්ණො අභවි පුරතො ගාථාහි වත්ථුත්තයං
gae:සංවණ්ණෙත්තො භවතු භගවා මාඡින්තභත්තො ඉති। ()
gax:25:දානං දත්වා සුගතපමුඛස්සඞ්ඝස්ස රාජග්ගහං
gax:සම්පත්තස්සා’වනිපතිපුරං අඤ්ඤත්රවත්ථුත්තයා,
gax:භන්තෙ සොහං කථමිහවසෙ වෙලාය’වෙලායපි
gae:ආකඞ්ඛෙය්යං ත්වදුපගමිතුං ඉච්චෙවමාරොචයී। ()
gax:26:<pb V=.399/> සන්දච්ඡායං විජනපවනං යං වෙළුදායව්හයං
gax:උය්යානං මෙ ජිතසුරවනං තං නාතිදුරන්තිකෙ,
gax:සම්පූජෙන්තො ජිනකරතලෙ ජාලාවනද්ධෙ හරි-
gae:භිඞ්කාරෙනා’හරියක සලිලං පාතෙසි තං පත්ථිවො। ()
gax:27:ලොකාලොකාචලතටකටී විඤ්ඣාටවීලොචනා
gax:ගඞක්ගාපාඞක්ගා දනකසිඛරිබාහා තිකුටත්ථනා,
gax:උග්ඝොසෙන්තී ජලධිවසනා පුඤ්ඤානුමොදන්තිව
gae:සාධූ’ත්යා’යං වසුමතිවධූ සඞ්කම්පි තස්මිංඛණෙ। ()
gax:28:ආරමං තං පරම රුචිරං සත්ථා පටිග්ගණ්හිය
gax:ධම්මං වත්වා’ගමි පරිවුතො භික්ඛූහි වුට්ඨා’සනා,
gax:තස්මිං කාලෙ පරමමමතං යෙ දළ්හමිත්තා උභො
gae:තං තං ගාමං නිගමනගරං අන්වෙසමානා’චරුං। ()
gax:29:<pb V=.400/> ආහිණ්ඩන්තං තහිමනුඝරං පිණ්ඩාය තෙස්ව’ස්සජි-
gax:ත්ථෙරං දිස්වා සමිතදමිතං විප්පො’පතිස්සා’භිධො,
gax:ලද්ධො’කාසො පදමනුවජංක සුත්වාද්වි ගාථාපදං
gae:සොතාපන්නො’ භවි විජටයං සංයොජනාහං තයං। ()
gax:30:ගාථං සුත්වා අමතමධුරං තං සාරිපුත්තො’දිතං
gax:මොග්ගල්ලානො කඅපනුදිතථාසංයොජනානං තයං,
gax:පබ්බජ්ජිත්වා තදුභය ජනා නෙත්වා පරිබ්බාජකෙ
gae:පත්වාරාමං අමතපරමා සත්ථාරමාරාධයුං। ()
gax:31:<pb V=.401/> සත්තාහෙනෙ’ව’ධිගමි මහාභුතෙ පරිග්ගණ්හිය
gax:මොග්ගල්ලානො වසි තදිතරං මග්ගත්තයං තප්ඵලං,
gax:මාසස්ස’ද්ධං කතවීරියවා සුත්තං පරස්සො’දිතං
gae:සුත්වා ධම්මං අධිගමි වසී තං ධම්මසෙනාපතී। ()
gax:32:ධම්මස්සාමී කරහචි උභො තෙ සාවකානං මමං
gax:අග්ගං භද්දං යුගමිති ඉමෙ පබ්යාකරොත්තො මුනී,
gax:අග්ගට්ඨානෙ පුරිමචරිතං ඤත්වා පතිට්ඨාපයී
gae:සම්පිනෙන්තො සකලපරිසං චන්දො’ව කුන්දාටවිං। ()
gax:33:සුත්වා සුද්ධොදනනරපති පුත්තො මමං සම්පති
gax:බුද්ධො හුත්වා පදහිය චිරං නිස්සාය රාජග්ගහං,
gax:උත්තාරෙන්තො සකලජනතං සංසාරකන්තාරතො
gae:සංවත්තෙත්තො වසති සිවදං සද්ධම්මචක්කංඉති। ()
gax:34:<pb V=.402/> ජිණ්ණොවුද්ධො පරිණතවයප්පත්තො’ හමස්ම්යා ධුනා
gax:ජීවන්තොයෙවහි මමසුතං ඉච්ඡාමි දට්ඨුං භණෙ,
gax:එවංවත්වා’ධිකදසසතං එකං අමච්චං තහිං
gae:උය්යොජෙසි නයනවිසයංක පුත්තං කරොහීති මෙ। ()
gax:35:ගන්ත්වා’මච්චො චතුපරිසතිං ධම්මං භණන්තංජිනං
gax:දිස්වා බද්ධඤ්ජලි සපරිසො තත්රෙ’කමන්තං ඨිතො,
gax:සුත්වාධම්මං පරමමධුරං පත්වා’ග්ගමග්ගප්ඵලං
gae:පබ්බජ්ජිත්වා හදයකමලං කසඞ්කොචයී රාජිනො। ()
gax:36:අට්ඨක්ඛත්තුං පුන සපරිසෙ පාහෙසි රාජාපරෙ
gax:අට්ඨා’මච්චෙ තථරිව ගතා’මච්චා නපච්චා’ගතා,
gax:පබ්බජ්ජිත්වා අධිගතඵලා තෙචා’පි රඤ්ඤොමනං
gae:නා’රාධෙසුං සුනිසිතධියා සඤ්ඡින්තසංයොජනා। ()
gax:37:<pb V=.403/> දුජ්ජානො මෙ මරණසමයො ජිණ්ණො’ස්මි තාතා’ධුනා
gax:තස්මා පුත්තං නයනවිසයං කාතුං සමත්ථො’සිකිං,
gax:එවං වත්වා කපුන සපරිසං සොකාඵදායිං තහිං
gae:දින්නොකාසං පහිණි සචිවං පබ්බජ්ජිතුං භුභුජො। ()
gax:38:පත්වා’රාමං පරිවුතජනො සච්චද්දසෙනො’දිතං
gax:සුත්වා’මච්චො ථිරමති චතුස්සච්චා’නුපුබ්බිකථං,
gax:පබ්බජ්ජිත්වා හතභවභයො හුත්වාන ඛීණාසවො
gae:අග්ගට්ඨානං පටිලභි කුලප්පාසාදිකානං ඉධ। ()
gax:39:<pb V=.404/> බාරාණස්යං කෙසිපතනතො පත්තස්ස රාජග්ගහං
gax:සම්බුද්ධස්සා’ධිකදිනකතී පඤ්චෙවමාසා’ භවුං,
gax:හෙමන්තා’තුසමයවිගමා සන්තෙ වසන්තෙ මණි-
gae:භුසාකාරා උපවනවධූ චූතඞ්කුරා’ ලඞ්කරුං। ()
gax:40:කාලං ඤත්වා කපිලනගරං කාලඤ්ඤුනො සත්ථුනො
gax:ගන්තුං කාලො’යමිති අධුනා සො කාලුදායි වසී,
gax:සංවණ්ණෙන්තො ගමනසමයං කාතුං අලං සඞ්ගහං
gae:ඤාතිනන්තී සුමධුරසරො ගාථාභිගායී පුථු। ()
gax:41:මන්දංමන්දං සුරභිපවනො සිතො’ධුනා වායති
gax:පුප්ඵාකිණ්ණා විපිනවිටපී මත්තාලිමාලාකුලා,
gax:ගඞ්ගාවාපී විමලසලීලා සම්ඵුල්ලකඤ්ජුප්පලා
gae:සායංක පාතො අහනි විවටා සබ්බාදිසා පාකටා। ()
gax:42:<pb V=.405/> භන්තෙ මග්ගෙ නවදලසිඛා ජාලො’ජ්ජලා මඤ්ජරී-
gax:භස්මච්ඡන්නා භමරවිසරද්ධුමන්ධකාරා භුසං,
gax:ඣාපෙන්නා’පෙ’තරහි විරහී සම්ඵුල්ලචූතාටවි-
gae:දාවග්ගී තෙ ලවමපි මනොතාපාය වත්තන්ති කිං। ()
gax:43:කාමන්ධානං භදයමධුනා සොචාපයත්තා භුසං
gax:සාඛච්ඡින්නා විගලිතදලා මග්ගෙ අසොකද්දුමා,
gax:අඤ්ඤත්රා’පී වනචරවධූ පාදප්පහාරා’තුරං
gae:තත්වන්තෙ තෙ කරකිසලයස්සොභංක විරූළ්හඞ්කුරා। ()
gax:44:<pb V=.406/> පිත්වා චුතද්දූමඵලරසං සම්මත්තපුඞ්කොකිලා
gax:සංකුජන්තෙ සරසමධුරං වෙතාළිකා’ව’ඤ්ජසෙ,
gax:සෙණීභුතා ජනපදවධූ තෙ පාදපීඨෙ මුනි
gae:සම්පූජෙතුං නවසරසිජෙ හිය්යො’විනන්තෙ ධුනා। ()
gax:45:ආමුලග්ගා දලිතවිටපි පුප්ඵඤ්ජලිහකා’ධුනා
gax:ආගච්ඡන්තං ත්වමහිමහිතුං සංදිස්සරෙ’වො’නතා,
gax:වාතොද්ධුතා භමරමුඛරා කිඤ්ජක්ඛපුඤ්ජා’ඤ්ජසෙ
gae:ආතත්වන්තෙ තවපරිමුඛෙ සොවණ්ණසඞ්ඛස්සිරිං। ()
gax:46:<pb V=.407/> භන්තෙ අන්තොකලලසලිලාවාසෙන කාලං චිරං
gax:අම්භොජානං මුකුලවිකතී සිතෙති’වා’කුඤ්චිතා,
gax:එසන්තී’වෙ’තරහි සරණං තෙ පාදභද්දාසනෙ
gae:උග්ගච්ඡන්තෙ පජහිය මනොතාපං වසන්තාතපං। ()
gax:47:පාථෙය්ය’ම්භොරුහකුවලයා’ලඞ්කාරතුණ්ඩා කලං
gax:සඞ්කුජන්තී පවනපදවිං උඩ්ඩීයමානා’ධුනා,
gax:හංසස්සෙණික සිරසි වජතො තෙ භුයතෙ කිඞ්කිණි-
gae:ඝොසාකිණ්ණං කුසුමවිකතිච්ඡන්නං විතානං යථා। ()
gax:48:සම්පූජෙන්ති රතනකනකාලඞක්කාරභාරඤ්ජලී
gax:මග්ගො’තිණ්ණා වනසුරවධූ තෙ ලාජවුට්ඨීහි’ව,
gax:කිඤ්ජක්ඛෙහි චරණයුගලං කමන්දාතිලන්දොලිතා
gae:වල්ලී භිඞ්ගාවලිකිසලයා’ලඞ්කාරසාඛාවලී। ()
gax:49:<pb V=.408/> සම්මාරූළ්හො පවනතුරගං කාමාකරො මඤ්ජරි-
gax:තුණිරෙසූ මධුකරසරෙ සන්ධානයන්තො’ධුනා,
gax:චම්පෙය්යාදීකුසුමකලිකාසන්නාහසම්භාසුරො
gae:නට්ඨො ලොකො බහුජනමනොසඞක්ගාම මොගාහති।()
gax:50:යස්මා සුද්ධොදනනරපභු ආදිච්චවංසද්ධජො
gax:ජිණ්ණො වුද්ධො මමිහපහිණි ත්වං දට්ඨුකාමො පිතා,
gax:තස්මා භන්තෙ කපිලනගරං වෙනෙය්යසත්තාකරං
gae:කන්ත්වා රඤ්ඤො හදයමකුලං බොධෙතු සොකාකුලං। ()
gax:51:<pb V=.409/> සාධු’දායි සවිසයමහං පත්වා නරාධිස්සරං
gax:උත්තාරෙය්යං පිතරමිතරෙ බන්ධූ’පි දුක්ඛණ්ණවා,
gax:එවංවත්වා රදනකිර ණාලඞ්කාරබිම්බාධරො
gae:ධම්මස්සාමිපරිවුතවසීරාජග්ගහානික්ඛමි। ()
gax:52:පත්වා රඤ්ඤො උපරිභවනං සොකාලුදායි’ද්ධියා
gax:භුත්තා’හාරො තදුපගමනං අත්වාහ මාරොචයං,
gax:සම්බුද්ධත්ථං පිතුරු’පහටං භික්ඛංක පකටිග්ගණ්හිය
gae:අස්සාසෙන්තො වජති නභසා සොකාකුලංතං කුලං। ()
gax:53:තං භුඤ්ජන්තො දිවසදිවසෙ සො යොජනං යොජනං
gax:සඞ්ඛෙපෙන්තො පරමකරුණාරාමාය සඤ්චොදිතො,
gax:නෙත්වා ඛීණාසවයතිවරෙ වීසං සහස්සං ජිනො
gae:ලක්ඛීවාසං කපිලනගරං මාසෙහිද්වීහො’තරි। ()
gax:54:<pb V=.410/> නානුප්පත්තෙ භගවති පුරං නො ඤාතිසෙට්ඨං කුහිං
gax:පස්සිස්සාමා’ත්ය’ජහිතමනොකොතුහළා සාකියා,
gax:ආරාමොයනං විජනපවනො නිග්රොධසක්කස්ස තං-
gae:සාරුප්පොති තහිමභිනවෙ සෙනාසනෙ මාපයුං। ()
gax:55:පච්චුග්ගන්ත්වා සුරභිකුසුමාකිණ්ණඤ්ජලිහ’ඤ්ජසෙ
gax:ආගච්ඡන්තං සුමහකිය ජිනං රාජිද්ධියා’ලඞ්කතෙ,
gax:කෙතුග්ගාහෙ දහරදහරෙ කත්වා කුමාරෙ පුරෙ
gae:රාජා’මච්චා පරමරුචිරං ආරාම මොතාරයුං। ()
gax:56:<pb V=.411/> පල්ලඞ්කෙනො’දයගිරිසිරෙ චන්දො’ව තාරාවුතො
gax:නානාඛිණාසවපරිවුතො පඤ්ඤත්තබුද්ධාසනෙ,
gax:ආසිනො’යං මනකුමුදුනිං සක්යානමුන්නිද්දයං
gae:නිස්සොකො සො මුනි පරිහරි සොකන්ධකාරං පිතු। ()
gax:57:සිද්ධත්ථො’යං පරමදහරො අම්හෙහි වුද්ධා මයං
gax:ජාමාතා’යංභවති තනුජො නත්තානුජො නො ඉති,
gax:මානත්ථද්ධා දහරදහරෙ සක්යා කුමාරෙ’බ්රවුං
gae:තුම්හෙගන්ත්වා පණමථ ජිනං වො පිට්ඨිතාහොමै නො। ()
gax:58:ආවජ්ජෙත්වා සකලපරිසං ඤත්වා තදජ්ඣාසයං
gax:මානුම්මත්තා විභවමදිරාමත්තා ඉමෙ ඛත්තියා,
gax:මුද්ධාබද්ධඤ්ජලිකිසලයා යස්මා නවන්දන්ති මං
gae:වන්දාපෙතුං අලමිති තතො ඣානං සමාපජ්ජිය। ()
gax:59:<pb V=.412/> පත්තා’භිඤ්ඤො නිජපදරජොරංසිහි සඤ්චුම්බිතෙ
gax:තෙසං චූළාමණිගිරිසිරෙ සම්බුද්ධසුරො ලසං,
gax:සංදස්සෙන්තො යමකමසමං මානන්ධකාරං හරං
gae:බොධාපෙසි වදනකමලෙ ගණ්ඩම්බමූලෙ යථා। ()
gax:60:දිස්වා සුද්ධොදනනරවරො තං පාටිහීරං වරං
gax:පාදම්භොජෙ පණමි සිරසා ආනන්දභාරොනතො,
gax:චක්කඞ්කාලඞ්කතපදරජො සම්ඵුට්ඨමුද්ධාඤ්ජලි
gae:රාජඤ්ඤානං කමලකලිකාසණ්ඩස්සිරිං ව්යාකරුං। ()
gax:61:<pb V=.413/> සඤ්ඣාමෙඝාවලිපරිවුතො සුරොරිව’ත්ථාචලං
gax:ඛම්හා භද්දාසනමවතරී සොවණ්ණවණ්නො ජිනො,
gax:සුබභුජිඤ්ඡෙ නයනබරිහී කෙළායනං පොක්ඛර-
gae:වස්සං වස්සි නිජනඛරුචිං තෙසං සමාජෙ සති। ()
gax:62:සුත්වා වුත්තං පුරිමචරිතං වෙස්සන්තරාඛ්යං තතො
gax:පක්කන්තානං ඵුසිය සිරසා තප්පාදචූළාමණිං,
gax:භන්තෙ භික්ඛං සුගතපමුඛො සඞ්ඝොධිවාසෙතු නො
gae:ඉච්චෙ’කොපි පඨමදිවසෙ නාකාසි අජ්ඣෙසනං। ()
gax:63:නානාඛීණාසවපරිවුතො ලොකානුකම්පාපරො
gax:ලොකාධිසො දුතියදිවසෙ ආචිණ්ණකප්පාරහං,
gax:සම්බුද්ධානං කපිලනගරෙ පාතො’ව ලඛ්යාකරෙ
gae:හීනුක්කට්ඨං කුලමවිජහං පිණ්ඩාය සම්පාවිසි। ()
gax:64:<pb V=.414/> ආහිණ්ඩත්තං තහිමනුඝරං පිණ්ඩාය සන්තින්ද්රියං
gax:සත්ථාරං තං නිරුපමසිරිං ඡබ්බණ්ණරංසුජ්ජලං,
gax:පාසාදට්ඨා’නිමිසනයනම්භොජෙහි සම්පූජයුං
gae:උග්ඝාටෙත්වා හරිමණිමයං ජාලාවලිං නාගරා। ()
gax:65:ඔහාරෙත්වා කුසුමසුරභීසඞ්ඛාරසම්භාවිතෙ
gax:කෙසෙ මස්සුං රජනමලිනං කාසාවවත්ථං ඛරං,
gax:අච්ඡාදෙත්වා කපණපුරිසො’ව’ය්යො ගහෙත්වා සීළා
gae:පත්තං පත්තො කපිලනගරං පකිණ්ඩාය ආහිණ්ඩති। ()
gax:66:<pb V=.415/> වුත්තන්තං තං සවණකටුකං සුත්වාන බිම්බාධරා
gax:බිම්බාදෙවී මරකතසිළාජාලන්තරා විථියං,
gax:ආහිණ්ඩන්තං පරිවුතගණං මත්තෙභගාමිං ජිතං
gae:ඔලොකෙන්තී නයනමණිකෙ අස්සූහි සම්පූරයි। ()
gax:67:චුම්බන්ති සාතනුජරතනං තන්දස්සනබ්යාවටා’-
gax:සිත්යා’නුබ්යඤ්ජනවිලසිතං බ්යාමපක්පභාලඞක්කතං,
gax:රූපං රූපස්සිරි නිරුපමං සඞ්ගායි ගාථට්ඨකං
gae:සංවණ්ණෙත්වා චරණතලතො යාව’ස්ස උණ්හිසතො। ()
gax:68:ඊසං කාලං අලසගමනං සා කාලහංසොපකරි
gax:ඔරොපෙන්ති අභිනවකුචන්දා’තිභාරාතුරා,
gax:ගන්ත්වා සීඝං ඛළිතවචතා පුත්තො මහාරාජ තෙ
gae:පිණ්ඩාය’ස්මිං චරති නගරෙ රාජානමිච්චබ්රුවි। ()
gax:69:<pb V=.416/> රාජා සෙනාපරිවුතසමො තෙජොනුභාවාදිනා
gax:තං සුත්වාං’සෙ සුඛුමවසනං කත්වා නවංසාටකං,
gax:අච්ඡාදෙත්වා නිහිතමකුටො නික්ඛිත්තඛග්ගො භුසං
gae:ලජ්ජාපන්නො තුවටතුවටං ගන්ත්වා තදග්ගෙ ඨිතො। ()
gax:70:කොට්ඨගාරාන්ය’පි පිතුකුලෙ රිත්තානි කිම්මඤ්ඤසි
gax:කස්මා ලජ්ජාපයසි පිතරං ත්වං භානුවංසුබ්භවො,
gax:භන්තෙ තුය්හං පකරිවුතවසීසඞ්ඝස්සි’තො භොජනං
gae:මා කපිණ්ඩායා’චරි අනුදිනං දජ්ජෙය්ය මිච්චබ්රුවි। ()
gax:71:<pb V=.417/> තුය්හං වංසො අනරියපදො ආදිච්චවංසො සියා
gax:මය්හං වංසො සදරියපදො සම්බුද්ධවංසො සියා,
gax:අස්මිංවංසෙ අනුවිචරණං පිණ්ඩත්ථ මන්වාලයං
gae:චාරිත්තං භොපුරිමසුගතා’චිණ්ණන්ති කවත්වා ජිනො। ()
gax:72:උත්තිට්ඨාදිං අවදි කසුගමං ගාථං ඨිතො වීථියං
gax:සොතාපන්තො’වනිපති භවී සොතාවධානෙන සො,
gax:ගාථාධම්මං සුණිය මධුරං ධම්මංචරෙ’ත්යා’දිකං
gae:පත්තො මග්ගං දුතියමවීරං ධම්මානුධම්මං චරං। ()
gax:73:සුත්වා රාජා චරියමපරං යො ධම්මපාලව්හයං
gax:පත්තො මග්ගං තතියමඛිලං කාමාලයං චාලයං,
gax:සෙතච්ඡත්තු’ල්ලසිතසයනෙ’නුට්ඨානසෙය්යු’පගො
gae:සඞ්ඛාරානං විසදමතියා යො ලක්ඛණං සම්මසි। ()
gax:74:<pb V=.418/> විද්ධංසෙත්වා නමුවිපරිසං සංකෙලසමාරාදිකං
gax:සුරො රම්හාවනමිව’සිනා සො අග්ගමග්ගාසිනා,
gax:තුට්ඨො මග්ගප්ඵලසුඛසුධාපානෙන වෙරිසමෙ
gae:පඤ්චක්ඛන්ධෙ විජය මල්භී නිබ්බානරජ්ජස්සිරිං। ()
gax:75:ආරොපෙත්වා උපරිභවනං පත්තං ගහෙත්වා තතො
gax:රාජා සඞ්ඝං සුගතපමුඛං ඛජ්ජෙන භොජ්ජෙන ච,
gax:සන්තප්පෙත්වා පුන සපරිසො නීචෙ නිසජ්ජාසනෙ
gae:සාරානීයං කථයමවසි සම්මොදනීයං කථං। ()
gax:76:ඉත්ථාගාරං හදයසරසිමජ්ඣෙ නිමුග්ගත්ථන-
gax:හංසං දිනානනසරසිජං සොකෙ’ණතාපෙනිව,
gax:බුද්ධං බද්ධඤ්ජලිහරසිරොකුම්භෙහි සම්පූජයී
gae:තං වාතබ්භාහතහරිලතාලීලං ජගාමො’නතං। ()
gax:77:<pb V=.419/> අන්තොගබ්භෙ නයනසලලං සමපුඤ්ඡමානා ජිනං
gax:බිම්බාදෙවී සපරිජනතාව්යාපාරිතා වන්දිතුං,
gax:අප්පත්වා මෙ යදිගුණධනං අත්ථ’ය්යපුත්තො සයං
gae:තං කමං දට්ඨුං නනුපවිසතී’ත්වෙ’වං වදන්තී ඨිතා। ()
gax:78:රඤ්ඤා සද්ධිං පුරිසනිසහො තායින්දිරාමන්දිරං
gax:අන්තොගබ්භං මණිගණපහාභින්නන්ධකාරංසදා,
gax:ආදාය’ග්ගං යතිපතියුගං පත්වා’ච්ඡි භද්දාසනෙ
gae:පඤ්ඤත්තෙ සො’දයගිරිසිරෙ බාලංසුමාලී යථා। ()
gax:79:<pb V=.420/> දිස්වා පීනත්ථනභරනතා සා රාජධීතා ජිනං
gax:පත්වා මාලා කනකරතනාලඞ්කාරහීනා ලහුං,
gax:හංසිමඤ්ඤෙ සරසිජවනං පාදෙ යථාජ්ඣාසයං
gae:සඤ්චුම්බන්තී පණමි සිරසා ආදායගොප්ඵද්වයං। ()
gax:80:පාසාද’න්තොවරකසරසි ධම්මිල්ලසෙවාලකෙ
gax:ඔමුජ්ජන්තී නිජභුජලතාලීලාතරඞ්ගාකුලෙ,
gax:නාථස්ස’ඞ්ඝීතලනඛසිඛාකන්තිප්පබන්ධාම්භසි
gae:ලද්ධස්සාසා චිරවිරහජං තාපං විනොදෙසි සා। ()
gax:81:සුත්වා නෙසා කනකරතනා’සංධාරණං ධාරණං
gax:කාසාවානං තවහිරිධනා’විස්සජ්ජනං සජ්ජනං,
gax:නා’ජ්ඣාචාරෙ අනභිරමණං උච්චාසනෙ චා’සනෙ
gae:රාජා’වොච ත්වමනුකුරුතෙ ස්නෙහොදයා’හොදයා। ()
gax:82:<pb V=.421/> සුත්වා තස්සානිරවධිගුණාධාරාය’නූනං ගුණං
gax:ආවීකත්වා’ගමි භවපටිච්ඡන්නාපදානං ජිනො,
gax:නෙත්වා ගෙහප්පවිසනකරග්ගාහා’භිසෙකුස්සවෙ
gae:සංවත්තන්තෙ දුතියදිවසෙ නන්දාඛ්යරාජත්රජං। ()
gax:83:ගච්ඡන්තො’පී සහ භගවතා සො පඤ්චකල්යාණියා
gax:සීඝං ජාලං විවරිය ථියා වීථිං විලොකෙන්තියා,
gax:භඞ්ගාපාඞ්ගායතභුජලතාසඞක්කඩ්ඪිතබ්භන්තරො
gae:පත්තං භන්තෙ හරථ වචනං භත්යා න තං ව්යාකරි। ()
gax:84:<pb V=.422/> පබ්බාජෙත්වා විසයමදිරාමත්තාය තස්සා ගීරං
gax:සුත්වා නන්දාපහනහදයං නන්දං නරින්දත්රජං,
gax:ඉච්ඡාපෙත්වා කකුටචරණිදිබ්බච්ඡරාලිඞ්ගනෙ
gae:ඤායෙනා’නුත්තරසුඛමහාරජ්ජෙ පතිට්ඨාපයී। ()
gax:85:බිම්බාදෙවි සුඛපරිභතං කීළාපරං රාහුලං
gax:ආලිඞ්ගිත්වා තනුජරතනං සා සත්තමෙ වාසරෙ,
gax:උග්ඝටෙත්වා රතනඛචිතං ජාලං විමානොදරෙ
gae:ආගච්ඡන්තං පුරිසතිසභං නිජ්ඣායමානා ඨිතා। ()
gax:86:නානාකූටාචලවලයිතො දෙවින්දචාපාකුලො
gax:ආගච්ඡන්තො කනකසිඛරීරාජාක යථා ජඞ්ගමො,
gax:තතා ඛීණාසවපරිවුතො ජබ්බණ්ණභානුජ්ජලො
gae:එසො තුය්හං නරහරික පිතා ඉච්චාකහ පකස්සාහි නං। ()
gax:87:<pb V=.423/> එතස්සා’සුං විවිධනිධයො පුඤ්ඤානුභාවුට්ඨිතා
gax:නාහංජ කපකස්සාම’භිගමනතො පට්ඨාය තෙඛොනිධී,
gax:භූසාපෙත්වා තනුජරතනං සා සත්තවස්සායුකං
gae:යාචස්සූ’ති පහිණි පිතුනො ඤත්තං ධනං පෙත්තිකං। ()
gax:88:උප්පාදෙත්වා පිතරි බලවං පෙමං ජලෙවු’ප්පලං
gax:පුත්තොත්යා’හං ත්වමසිජනකො ඡායා’පි තෙමෙ සුඛා,
gax:අඪාසෙ’වං ලපිතවචනො වුට්ඨාය භද්දාසනා
gae:භුත්තාහාරොක පරිවුතවසි ගන්තුං ජිනොචා’රභී। ()
gax:89:දායජ්ජං මෙ සමණ දදතං අත්ථොධනෙනා’ති මෙ
gax:යාචං යාචං ජිනමනුවජං සාරඞ්ගරාජක්කමං,
gax:සීහච්ඡාපොරිව භගවතො දළ්හං සුරත්තඞ්ගුලී-
gae:මාලායාලඞ්කරි භුජලතං භොගින්දභොගායතං। ()
gax:90:<pb V=.424/> සංයාචන්නං විභව කමනුගංක වට්ටානුගං රාහුලං
gax:පබ්බාජෙත්වා’රියධනනිධිංදෙමීති චින්තාපරො,
gax:පත්වා’රාමං අජහිතසුතො සද්ධම්මරාජා ඉමං
gae:පබ්බාජෙහි’ත්ය’වදි සුමුඛං ත්වං ධම්මසෙනාපති। ()
gax:91:ඡෙත්වා නීලුප්පලදලමුදුං චූළාකලාපං මහා-
gax:මොග්ගල්ලානො කවසි අභිනවං කාසාවමච්ඡාදයී,
gax:තස්සො’වාදං අකරි ධුතවා ථෙරො මහාකස්සපො
gae:පබ්බාජෙසි තනුජරතනං තං සාරිපුත්තො වසි। ()
gax:92:<pb V=.425/> සික්ඛාකාමො අපරසමයෙ ථෙරො මහාරාහුලො-
gax:වාදං සුත්වා’ධිකතරගුණං සම්පාපුණී රාහුලො,
gax:සුත්වා කසුත්තං පුන තදිතරං සික්ඛාගරූනං ගරු-
gae:ට්ඨානං පත්තො තිභවමතරි පත්වා’ග්ගමග්ගප්ඵලං।ක ()
gax:93:තස්මිං සුද්ධොදනනරවරො පබ්බජ්ජිතෙ නත්තරි
gax:අජ්ඣොගාළ්හො රවිකුලධජොනිස්සීමසොකණ්ණවෙ,
gax:දින්නො’කාසං කමපිතනයං මාතාපිතූහා’යතිං
gae:පබ්බාජෙය්යුං අලමිතිවරං සංයාචි වොසාවකා। ()
gax:94:රඤ්ඤො දත්වා වරමති වරං භුත්තාසනො ආසනා-
gax:වුට්ඨාය’න්තොභවනවනතො නික්ඛම්ම මන්දානිලං,
gax:රුක්ඛච්ඡායාවිරළසරසීතීරං විවෙකක්ඛමං
gae:සීතං සිතබ්බනමවසරී ඡද්දන්තදන්තී’වසො। ()
gax:95:<pb V=.426/> තස්මිංකාලෙ ගහපතිකුලෙ ජාතො මහාසෙට්ඨිපි
gax:පත්තො රාජග්ගහපුරවරං සද්ධො සුදත්තාභිධො,
gax:බුද්ධොක හුත්වා යමධිවසතෙ’ත්ය’ස්සොසි සුද්ධොදනී
gae:පච්චූසස්මිං අමරවිවටද්වාරෙන තත්රා’ගමා। ()
gax:96:අප්පෙත්වා’ඞක්ඝීරතනඵලකෙ ඛිත්තඤ්ජලීමඤ්ජරිං
gax:භත්යාචූළාරජතකලසං චිත්තප්පසාදාවහනං,
gax:ධම්මං සුත්වා පඨමදිවසෙ ලද්ධාදිමග්ගප්ඵලො
gae:දානං දත්වා සුගතපමුඛෙ සඞ්ඝෙ සුදත්තොධනී। ()
gax:97:<pb V=.427/> භන්තෙ ලක්ඛීකමකලමලකා සඞක්කාසමත්ථාය නො
gax:ඉද්ධං ඵඛීතං සුජනභජිතං සාවත්ථිසඞ්ඛං පුරං,
gax:ධම්මස්සාමි වජතු කරුණාඡායාසකහායො ලහුං
gae:ලද්ධස්සාසො සවිසයමගාඑවං කතජ්ඣෙසනො। ()
gax:98:බුද්ධත්ථං සො ගහපති මහාමග්ගෙ සමග්ගෙ දිවා-
gax:රත්තිට්ඨානප්පභුතිසුභගෙ පච්චෙකලක්ඛං ධනං,
gax:විස්සජ්ජෙත්වා පචුරවිභවො දට්ඨබ්බසාරෙපුරෙ
gae:කාරොපෙසි අමරභවනාකාරෙක විහාරෙ වරෙ। ()
gax:99:කොටීහ’ට්ඨාරසහී අසමං භූමිං කිණිත්වා සමං
gax:කොටීහ’ට්ඨාරසහි පචුරං මාපෙත්ව සෙනාසනං,
gax:කොටීහ’ට්ඨාරසහි පරමං ආරාමපූජාමහං
gae:සජ්ජෙත්වා සො ගහපති නවංකමක්මං සුනිට්ඨාපයි। ()
gax:100:<pb V=.428/> එවං ජෙතවනං විහාරපවරං කාරාපයිත්වා මහා-
gax:වීරස්සා’ගමනාය දූතපුරිසෙ පෙසෙසි සෙට්ඨිස්සරො,
gax:තෙසං සීසහරඤ්ජලිහි මහිතො සුත්වාන තං සාසනං
gae:සම්බුද්ධො ජලිතිද්ධිමා සපරිසො රාජග්ගහා නික්ඛමි। ()
bod:ඉති මෙධානන්දාභිධානෙන යතිනා විරචිතෙ සකල කවිජන හදයානන්දදාන නිදානෙ ජිනවංසදීපෙ සන්තිකෙක නිදානෙ භගවතො පකිණ්ණක චරිතප්පවත්ති පරිදීපො සොළසමො සග්ගො।
gax:1:<pb V=.429/> සත්ථු ජෙතවනනාමමින්දිරා-
gax:රාම මොතරණමඞ්ගලුස්සවෙ,
gax:රාමලක්ඛණභගී (රථොද්ධතා)
gae:සෙට්ඨිපුත්තපමුඛා සුමණ්ඩිතා। ()
gax:2:පඤ්චමත්තසතමාණවා නවා
gax:පඤ්චවණ්ණධජභාසුර’ඤ්ජලී,
gax:පඤ්චඛාණසිරියු’ජ්ජලා’භවුං
gae:පඤ්චමාරජිනරාජිනො පුරෙ। ()
gax:3:හෙමකුම්භකුචකුම්භවිබ්භමා
gax:සෙඨිධීතුපමුඛා කුමාරිකා,
gax:පුණ්ණකුම්භසතනිබ්භර’ඤ්ජලී
gae:තස්ස සත්ථු පුරතො තතො භවුං। ()
gax:4:<pb V=.430/> සෙට්ඨිපාදපරිචාරිකාසඛී
gax:මන්ථරා’වජිතහංසධෙනුයො,
gax:පඤ්චමත්තසතනාරියො’භවුං
gae:පච්ඡතො ගහිතපුණ්ණපාතියො। ()
gax:5:සෙතවත්ථසුනිවත්ථපාරුතො
gax:පඤ්චසෙට්ඨිසතමත්තසෙවිතො,
gax:ලොකනායක මනාථපිණ්ඩිකො
gae:සෙට්ඨි පීතිඑරිතො තමන්වගා। ()
gax:6:නීලපීතපභූතීහි මාරජී
gax:දෙහරංසිවිසරෙහි ජොතයං,
gax:අඤ්ජසං සහචරාචරං භුවි
gae:ජඞ්ගමො කනකභූධරොරිව। ()
gax:7:මග්ගදෙසකජනස්ස පිට්ඨිතො
gax:භික්ඛුසඞක්ඝපරිවාරිතො යහිං,
gax:ජෙතනාමවනමොතරී තහිං
gae:ලොකලොචනනිපීයමානකො। ()
gax:8:<pb V=.431/> පුච්ඡිතස්ස පටිපජ්ජනක්කමං
gax:තාය ජෙතවනපුජනාය සො,
gax:දෙහි බුද්ධපමුඛෙ තපොවනං
gae:භික්ඛුසඞ්ඝවිසයෙ’ති පබ්රුවි। ()
gax:9:දම්මි බුද්ධපමුඛෙ තපොවනං
gax:භික්ඛුසඞ්ඝවිසයෙ’ති භින්දිය’
gax:බ්යප්පථං ථිරමනාථපිණ්ඩිකො
gae:සෙට්ඨි ධොතකරපඞක්කජොක සදා। ()
gax:10:ජාලලක්ඛණවිචිත්රකොමළ-
gax:පාණිපල්ලවතලෙසු සත්ථුතො,
gax:දක්ඛිණොදකමදාසි කඤ්චන-
gae:කුණ්ඩිකාය සුරභිප්පවාසිතං। ()
gax:11:<pb V=.432/> සිතමුණ්හමනිලාතපං පටි-
gax:හන්ති ඩංසමකසෙ සිරිංසපෙ,
gax:ස්වා’නුමොදනමකා ජිනො පටි-
gae:ග්ගය්හ ජෙතවනමෙවමාදිනා। ()
gax:12:සො සුදත්තවිසුතො සමාපයි
gax:වත්රභූපමපභූවිභූසණො,
gax:සෙට්ඨි ජෙතවනපූජනාමහං
gae:චත්තකොටිධනසඤ්චයො සදා। ()
gax:13:ඉන්දිරාය සුරමන්දිරොපමා
gax:චන්දනාගරුසුගන්ධබන්ධුරා,
gax:තත්ර ගන්ධකුටි භාති මෙදිනී-
gae:සුන්දරිසිරසි සෙඛරො යථා। ()
gax:14:තාය ගන්ධකුටියා’ධිරොහිණී
gax:ධම්මරාජචරණින්දිරා’ධරා,
gax:සග්ගමොක්ඛභවනප්පවෙසනි-
gae:ස්සෙණිපද්ධතිරිවා’ති නොමති। ()
gax:15:<pb V=.433/> තබ්බිහාරපරිතො සුධාමණි-
gax:බද්ධමාවරණචක්ක මාහරෙ,
gax:සත්ථු කිත්තිසිරිඛීරසාගරු-
gae:තතුඞ්ගවීචිවලයස්සිරිං සදා। ()
gax:16:තබ්බිහාරපරිවෙණමොසධි-
gax:තාරකාධවලවාළුකාකුලං,
gax:ව්යාකරොති ජිනකුන්දබන්ධුනො
gae:සඞ්ගමෙන සරදම්බරස්සිරිං। ()
gax:17:තත්ථරත්තමණිකෙතුසංහතී-
gax:රංසිභින්නතිමිරම්බරෙ න කිං,
gax:කොවිදෙහි රවිචන්ද තාරකා
gae:ජොතිරිඞ්ගනනිභා’ති වුච්චරෙ। ()
gax:18:<pb V=.434/> භාති ඵුල්ලවනරාජිලක්ඛියා
gax:රත්තකම්බලමිවා’හිසන්ථතං,
gax:චච්චරං චරණසම්පටිච්ඡනෙ
gae:සත්ථුනො කුසුමරෙණු නිබ්භරං। ()
gax:19:භිඞ්ගපන්තිමණිතන්තුසිබ්බිතං
gax:මන්දමාරුතථරුස්සිතං තහිං,
gax:පුප්ඵරෙණුපටලබ්බිතාන මා-
gae:භාතිසත්ථු’පරි වාරිතාතපං। ()
gax:20:රාජරුක්ඛකණිකාරසාඛිනො
gax:ඵුල්ලිතා පරිසමන්තතො තහිං,
gax:සත්ථු ධම්මසවණෙන දිස්සරෙ
gae:චීවරානි’ව නිවත්ථපාරුතා। ()
gax:21:<pb V=.435/> උග්ගතා’ලිකුලධූමකජ්ජලා
gax:නිබ්බිකාසකලිකාසිඛාවලී,
gax:චම්පකදදුමපදීපසාඛිනො
gae:උජ්ජලන්ති සතවණ්ටවත්තිකා। ()
gax:22:ඣායතං කමධුරධම්මභාරති-
gax:නිජ්ඣරෙහි සිඛරිදරි තහිං,
gax:සම්මවෙගපරිසොසිතා ද’පි
gae:කිං නවූපසමයන්ති සාධවො। ()
gax:23:කුජිතාලිකුලකොකිලා තහිං
gax:ඵුල්ලිතග්ගසහකාරසාඛිනො,
gax:තිබ්බරාගචරිතෙ’පි මූලගෙ
gae:භාවනාසු නරමාපයන්ති කිං। ()
gax:24:ලාජපඤ්චමකපුප්ඵසන්ථතං
gax:තන්තපොවනපවෙසනඤ්ජසං,
gax:වීතරාගචරණඞ්කසජ්ජිතං
gae:සග්ගමග්ගමපහාසතෙ සදා। ()
gax:25:<pb V=.436/> නාරිවාමචරණාතුරා’පි යෙ
gax:සඞ්ගමෙන විගතඞ්ගණඞ්ගිනං
gax:ලොමහංසජනිතෙ’ව පීතියා।
gae:තත්ර’සොකතරුරාජි රාජතෙ, ()
gax:26:කිංසුකාදිකුසුමෙහි භාසුරං
gax:තං තපොවන මනාලයාලයං,
gax:තෙස මුග්ගතපතෙජසා භුසං
gae:අග්ගිපජ්ජලිතමෙව දිස්සතෙ। ()
gax:27:උද්ධවණ්ටගළිතෙහි ඵුල්ලසෙ-
gax:ඵාලිකාකුඩුමලෙහි සාලිනී,
gax:මාලකා රජතවෙදිකා කවිය
gae:විදදුමෙහි ඛවිතා විරාජතෙ। ()
gax:28:<pb V=.437/> පීත චුත මකරන්ද බින්දවො
gax:තත්ර කීරකරවිකසාරිකා,
gax:කිංක හරන්ති මධුරං රවන්තිපි
gae:මඤ්ජුභාණීමුනිභාරතිස්සිරිං। ()
gax:29:හෙමකූටමකුටෙහි නිජ්ඣර-
gax:භාරභාසුරතටො’රපීවරා,
gax:භුරිභුරිධරභුභුජා තහිං
gae:චුම්බරෙ ජිනසුත’ඞ්ඝිපඞ්කජෙ। ()
gax:30:චාරුචඤ්චුපුටතුඞ්ගචුචුකා
gax:චක්කවාකකුචමණ්ඩලා තහිං,
gax:නීලිකාකචකලාපසාලිනී
gae:නීලනීරජවිලොලලොචනා। ()
gax:31:<pb V=.438/> සෙණිබද්ධකලහංසමෙඛලා-
gax:දාමභාරතටපීනසොණිනී,
gax:භිඞ්ගචක්කරතනඞ්ගදාවලී
gae:භඞ්ගවීචිකණහාරභාසුරා। ()
gax:32:කණ්ණිකාගළිතකඤ්ජකෙසර-
gax:පිඤ්ජරම්බුවිමලම්බරා සුභා,
gax:ගන්ධවාහසුඛඵස්සදා සිරි-
gae:මන්දිරා කුමුදමන්දහාසිනී। ()
gax:33:කෙසරාලිරදනා සරොජිනී-
gax:කාමිනී විකචපඞ්කජානනා,
gax:වීතසබ්බදරථෙහි සෙවිතා
gae:දිබ්බපොක්ඛරණියො නජෙනතිකිං। ()
gax:34:<pb V=.439/> මුද්දිකාපභුතිවල්ලිවෙල්ලිත-
gax:ජිණ්ණචීවරකුටීහි ඣායතං,
gax:පිඤ්ඡාසාරිතසිඛණ්ඩිමණ්ඩලා-
gae:ඛණ්ඩතණ්ඩවසුමණ්ඩිතං වනං। ()
gax:35:සත්ථු කසාවකසතෙහි භාවනා-
gax:සත්තිභින්නතිමිසාති කත්ථචි,
gax:දිස්සරෙ නිරචකාසතො තහිං
gae:ගබ්භරො’දරසමොසරානි’ව। ()
gax:36:කාලකා ධුතපිසඞ්ගවාලධී
gax:මාළකෙසු කලවිඞ්කසාළිකා,
gax:භත්තසිත්ථමනුභූය නිබ්භයා
gae:ධම්මරාවමනුකූජරෙ තහිං। ()
gax:37:<pb V=.440/> විතමච්චුභයභන්තලොචනං
gax:ආලවාලජලපානදොහළං,
gax:සත්ථු මඤ්ජුසරපාසනිච්චලං
gae:දිස්සතෙ හරිණමණ්ඩලං තහිං। ()
gax:38:හත්ථවෙල්ලිතලතාහි වාරණා
gax:වානරාච මණිවිජනීහි’ව,
gax:විජයන්ති භවතාපභීරුකෙ
gae:රුක්ඛමූලගතඣායිනො තහිං। ()
gax:39:මෙඝවණ්ණවනරාජිරාජිනී
gax:කන්දමූලඵලභොජනෙහි සා,
gax:දානපාරමිරතෙ’ව පීණයෙ
gae:භික්ඛූසඞ්ඝසහිතං තථාගතං। ()
gax:40:<pb V=.441/> ධම්මමණ්ඩපවිතානමුද්ධති
gax:ලම්බමානමණිබුබ්බුලොදරෙ,
gax:නිච්චපජ්ජලිතවිජ්ජුරාජියො
gae:භන්ති නිජ්ජිතරවින්දුතාරකා। ()
gax:41:රුක්ඛකොටරකුලාවකොදරෙ
gax:කුජිතෙහි සකුණෙහි තංවනං,
gax:ජෙති සඞ්ඛඝණවංසවල්ලකී-
gae:රාවසාරසුරරඞ්ගභුසිරිං। ()
gax:42:ඉන්දනීලමණිතොරණිප්පභා-
gax:භින්දිතබ්බතිමිරොපමං තහිං,
gax:චන්දචණ්ඩකරමණ්ඩලද්වයං
gae:වින්දතෙව අසුරින්දවිබ්භමං। ()
gax:43:<pb V=.442/> ඛීරසාගරතරඞ්ගපණ්ඩරා
gax:නෙකචඞ්කමනමාලකා තහිං,
gax:ඵුට්ඨචාරුචරණින්දිරා භුසං
gae:භන්ති ඣානපසුතාන මස්සමෙ। ()
gax:44:භාවනාය පවනානි පාවනා
gax:දෙසනාය රසනා විභූසනා,
gax:සෙවකා දනවකා සසාවකා
gae:මානයන්තී කවිකනයං සුඛානයං। () (යමකබන්ධනං।)
gax:45:කීචකා ත්යනිලකූජ කීචකා
gax:වාචකා රිවගණස්ස වා චකා,
gax:මොචකා නවඵලස්ස මොචකා
gae:මෙචකා චමණිථම්භ මෙචකා। () (යමකබන්ධනං।)
gax:46:<pb V=.443/> කූජිතා’ලි භජිතා’පරාකජිතා
gax:රාජිතා’ලකජිතා හි පූජිතා,
gax:ගාරවා’කරරවායකෙරවා
gae:කෙරවාකරරවා සගාරවා। () (යමකබන්ධනං।)
gax:47:කෙතකී කුසුමහන්තචාතකී
gax:අම්බරෙ ණුකණිකා’වලම්බරෙ,
gax:වුඤ්චිතා උතුනියාමයඤ්ජිතා
gae:රාමභුමි පරමාභිරාමභූ। () (යමකබන්ධනං।)
gax:48:තාසදා හවිසදාන මාසදා
gax:යො සදාතිය සදා කම තං සදා,
gax:සො තමො දහතමො හි තත්තමො
gae:වීතමො මුහතමො හී ගොතමො। () (යමකබන්ධනං।)
gax:49:<pb V=.444/> සාලකා නනවිලාසපා ලතා
gax:මාලකා වලිසුභාසමා ලකා,
gax:මාළකා වලිසුභාසමා ලකා
gae:සාළකා නනවිලාසපා ලකා। () (යමකබන්ධනං)
gax:50:වානෙව ජාතො විජිතො වනෙව
gax:ජිනොව’නෙජො කවනජානනො නො,
gax:නෙතා විනෙතා විජනානු වාතෙ
gae:වනී ජනං ජෙතවනෙ විනෙන්තො। () (චතුරක්ඛරික චිත්ත යමකං।)
bod:ඉති මෙධානන්දාභිධානනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ ජෙතවන විහාරාලඞ්කාර පරිදීපො සත්තරසමො සග්ගො।
gax:1:<pb V=.445/> භුවික යස්ස ජිනස්ස තාදිනො
gax:විදුරානං මුඛරඞක්ගමන්දිරෙ,
gax:අරහාදි ගුණාති සුන්දරී)
gax:ලසතෙ කිත්ති විලාස සුන්දරී। ()
gax:මිගදායතපොවනෙ ඉසි-පතනෙ ගොතම ගොත්ත කෙතුසො,
gax:නරසාරථි වස්ස මාදිමං
gae:වසි බාරාණසිරාජධානියං। ()
gax:3:පුන වෙළුවනෙ විනායකො
gax:නගරෙ රාජගහෙ ගිරිබ්බජෙ,
gax:දුතියං තතියං චතුත්ථකං
gae:අවසි වස්සමනුද්දයාපරො। ()
gax:4:<pb V=.446/> මුනි පඤ්චමවස්ස මින්දිරා-
gax:ලයවෙසාලි පුරං මහාවනෙ,
gax:පවිහාසි පුරඞ්ගපීවරං
gae:උපනිස්සාය යථෙව කෙසරි। ()
gax:5:තිමිරාපහරො’සධීලතා-
gax:ජලිතෙ සීතල නිජ්ඣරාකුලෙ,
gax:මුනිඡට්ඨමනාලයො සුඛං
gae:වසි වස්සං පුථුමඞ්කුලාචලෙ। ()
gax:6:තිදසාලයගො සුදුබ්බුධං
gax:අභිධම්මං කථයං සිලාසනෙ,
gax:සුනිසජ්ජ සවීතිනාමයී
gae:සුගතො සත්තමවස්ස මන්වහං। ()
gax:7:<pb V=.447/> හරිචන්දනගන්ධපාවන-
gax:පවනෙ භෙසකලාභිධෙ වනෙ,
gax:සනරාමර ලොකනායකො
gae:මුනිනාගො වසි වස්සමට්ඨමං। ()
gax:8:මධුරස්සරභාණි ඝොසිත-
gax:විසුතෙ ඝොසිත සෙට්ඨිකාරිතෙ,
gax:නවමං වසි වස්සමස්සමෙ
gae:වරකොසම්බි පුරෙ මුනිස්සරො। ()
gax:9:මුනිකෙසරි පාරිලෙය්යක-
gax:කරිනාජීවිතදානතො භතො,
gax:දසමං වසි පාරිලෙය්යකෙ
gae:වනසණ්ඩෙ තරුසණ්ඩමණ්ඩිතෙ। ()
gax:10:වරධම්මසුධාරසෙන ස-
gax:ජ්ජන මෙකාදසමං සමං ජිනො,
gax:ද්විජගාමවරෙ’භිපීණයං
gae:වසි නාළාවිදිතෙ නිරාලයො। ()
gax:11:<pb V=.448/> ධරණීසුරගාම මාසදා
gax:පුනවෙරඤ්ජ මනිඤ්ජනො ජිනො,
gax:පුචිමන්දදුමින්දමූලගො
gae:අසමො බාරසමං සමං වසී। ()
gax:12:විකචප්පලචාරුලොචනො
gax:මුනිරාජා වජිරාචලාචලො,
gax:සිඛරාකුලචාලියාචලෙ
gae:අවසී තෙළසමං ගුණාලයො। ()
gax:13:සලිලාසයසීතලෙ මුදු-
gax:පවනෙ ජෙතවනෙ තපොවනෙ,
gax:වසි චුද්දසමං සමං මහා-
gae:සමණො අස්සමණා’පසාදනො। ()
gax:14:<pb V=.449/> කපිලව්හයරාජධානියා
gax:අවිදුරෙ නරරාහසෙය්යකෙ,
gax:පවිහාසි තිපඤ්චමං සමං
gae:මුනි නිග්රොධතපොවනෙ සුභෙ। ()
gax:15:ඛර මාලවකඤ්ච රක්ඛසං
gax:දමයං භූධර පීවරොදරං,
gax:රුචිරාලවිරාජධානියං
gae:විහරී සොළසමං සමං ජිනො। ()
gax:16:පුන වෙළුවනං තපොවනං
gax:උපනිස්සාය ගිරිබ්බජං පුරං,
gax:දස සත්තම වස්ස මාවසී
gae:මුනිසීහො හතමාරවාරණො। ()
gax:17:භවදුක්ඛරුජාහි මොචයං
gax:ජනතං ධම්මකථා’ගදෙන සො,
gax:වසි චාලියපබ්බතාලයෙ
gae:ජිනවෙජ්ජාචරියො දසට්ඨමං। ()
gax:18:<pb V=.450/> තදනන්තරවස්ස මුග්ගධි
gax:විපුලෙ චාලියපකබ්බතෙ’ව සො,
gax:වසි වීසතිමං ගිරිබ්බජෙ
gae:නගරෙ වෙළුවනෙ තපොවනෙ। ()
gax:19:අනිබද්ධවිහාරතො ඉති
gax:විහරන්තො භගවා තහිංතහිං
gax:මණිජොතිරසො’ව කාමදො
gae:සරදෙ වීසති වීතිනාමයී। ()
gax:20:මුනි ජෙතවනෙ තපොවනෙ
gax:භවනෙ චා’පි මිගාරමාතුයා,
gax:මහිතෙ වසි පඤ්චවීසති-
gae:මිතවස්සානි තිබද්ධවාසගො। ()
gax:21:<pb V=.451/> අනිබද්ධනිබද්ධවාසතො
gax:වසතො තස්ස සතො තහිං තහිං,
gax:නනු විජ්ජති කිච්චපඤ්චකං
gae:කතකිච්චස්ස කථනනුවාසරං। ()
gax:22:අරුණුග්ගමනෙ සමුට්ඨිතො
gax:තදුපට්ඨාකජනස්ස’නුග්ගහං,
gax:මුනිරානනපාදධොවනං
gae:පවිධායා’ඛිලකිච්ච මත්තනො। ()
gax:23:සුනිසජ්ජ සුසජ්ජිතා’සනෙ
gax:සපදානාචරණාය යාවතා,
gax:සමයො සමයඤ්ඤු වින්දති
gae:නචිරං ඣානසුඛං රහොගතො। ()
gax:24:<pb V=.452/> පරිබන්ධිය තායබන්ධනං
gax:සුනිවත්ථන්තරවාසකො’පරි,
gax:අරහද්ධජඡාදිතඞ්ගිමා
gae:මණිවණ්ණොපලපත්ත මුබ්බහං। ()
gax:25:අභිසඞ්ඛතපුඤ්ඤසත්තියා
gax:විවටද්වාරවිහාරගබ්භතො,
gax:ගිරිගබ්භරතො’ව කෙසරී
gae:බහිනික්ඛම්ම කදාචි එකකො, ()
gax:26:වලයිකතතාරකාවලී
gax:නවචන්දොරිව වාරිදොදරා,
gax:යතිසඞ්ඝපුරක්ඛතො තතො
gae:බහි නික්ඛම්ම කදාචි සො මුනි। ()
gax:27:පකතීගතියා’පි භික්ඛිතුං
gax:ගතියා සප්පටිහාරියා’යපි,
gax:යුගමත්තදසො සමාචරෙ
gae:නිගමග්ගාමපුරීසු කත්ථචි। ()
gax:28:<pb V=.453/> චරතො වරපාටිහාරියං
gax:සමධිට්ඨාය කදාචි භික්ඛිතුං,
gax:විමලීකුරුතෙ මහීතලං
gae:පුරතො මන්දසුගන්ධමාරුතො। ()
gax:29:පුරතො’පසමෙන්ති ධූලියො
gax:චරතො චාරුතරඤ්ජසෙ සිරෙ,
gax:විලසන්ති විතාන විබ්භමා
gae:නවමෙඝා ඵුසිතානි මුඤ්චරෙ। ()
gax:30:කුසුමානි සමීරණා’පරෙ
gax:විපිනෙනා’හරියො’කිරන්තිපි,
gax:නිජපාදතලං’ව භූතලං
gae:සමතං යාති පථෙ පදප්පිතෙ। ()
gax:31:<pb V=.454/> මුදුකා සුඛඵස්සදා මහී-
gax:වනිතා තප්පදසඞක්ගමෙ’කදා,
gax:කමලානිපි චුම්බරෙ’කදා
gae:පථවිං භෙජ්ජ තදඞ්ඝීපඞ්කජෙ। ()
gax:32:චරණක්කමිතා’රවින්දජ-
gax:මකරන්දා’ති සුගන්ධබන්ධුරා,
gax:ජිනගන්ධගජින්ද මාසිරං
gae:පරිවාසෙන්ති සමොකිරන්තිපි। ()
gax:33:මකරන්දපබන්ධවිබ්භමං
gax:ජුති සින්ධූරවිචුණ්ණබන්ධුරා,
gax:අභිභූය සුපිඤ්ජරායතෙ
gae:චරතො ලොකමිමං චරාචරං। ()
gax:34:කලහංස මයූරසාරිකා
gax:කරවීකා’පි සකංසකං රවං,
gax:ද්විපදා’පි චතුප්පදා’පරෙ
gae:වජතො තස්ස නපූජයන්ති කිං। ()
gax:35:<pb V=.455/> තුරියානි විභූසණානි’පි
gax:සයමෙවා’භිරවන්ති තඞ්ඛණෙ,
gax:තමුදික්ඛිය පාටිහාරියං
gae:සුගතෙ කොක හි නසම්පසීදති। ()
gax:36:විවිධබ්භුතපාටිහාරිය-
gax:කතසඤ්ඤාය මහාජනො ජිනො,
gax:ජනයං ජනතාය’නුද්දයං
gae:ඉධපිණ්ඩත්ථමුපාගතො ඉති। ()
gax:37:කුසුමාදියමාකුලඤ්ජලී
gax:සදනෙහ’න්තරවිථි මොතරෙ,
gax:ජිනරංසි පබන්ධ කම්බල-
gae:සතසඤ්ඡන්න විවණ්ණවිග්ගහා। ()
gax:38:<pb V=.456/> ජනතා නඛරාලිදීධිති-
gax:නිකරාකාසනදීනිමුජ්ජිතා,
gax:අභිවන්දති වන්දනාරහං
gae:මුනිනො පාදයුගං පමොදිතා। ()
gax:39:දසවිසතිවා මහාජනො
gax:ජිනපාමොක්ඛයතී සතම්පිවා,
gax:අභියාචති දෙථ නොඉති
gae:භගවන්තං විභවානුරූපතො। ()
gax:40:අධිවාසනමස්ස ජානිය
gax:ජනතා’දාය ජිනස්ස හත්ථතො,
gax:තමධිට්ඨිතපත්ත මින්දිරා-
gae:සදනං දානඝරං පවෙසයෙ। ()
gax:41:<pb V=.457/> චතුජාතිකගන්ධභාවිතෙ
gax:භුවි පඤ්ඤත්තවරාසනොපරි,
gax:අහතාහතවත්ථජාතිතෙ
gae:සුනිසින්නං සුගතං සසාවකං। ()
gax:42:පටියත්තපණීතභොජන-
gax:විකතීහෙ’ව සහත්ථපඞ්කජා,
gax:අභිතප්පයතෙ මහාජනො
gae:පතිමානෙති ච චීවරාදිනා। ()
gax:43:සරණාගමනෙ’පි පඤ්චයු
gax:අධිසීලෙසු පතිට්ඨහන්ති යෙ,
gax:චතුමග්ගඵලෙසු කත්ථවි
gae:තදභිඤ්ඤා’නුසයාසයාදිතො। ()
gax:44:භගවා කතභත්තකිච්චවා
gax:අනුරූපාය කථාය ධම්මියා,
gax:රවිබන්ධු විනෙය්ය බන්ධුනං
gae:හදයම්භොජවනං පබොධයෙ। ()
gax:45:<pb V=.458/> හරිමෙරුගිරි’ව ජඞ්ගමො
gax:පරිනද්ධින්දසරාසනාවලී,
gax:විසතෙ සතපුඤ්ඤලක්ඛණො
gae:මුනිරු’ට්ඨාය විහාරමාසනා। ()
gax:46:වරමණ්ඩලමාළකෙ තහිං
gax:මුනි පඤ්ඤත්තමහාරහාසනෙ,
gax:ඛණමාගමයං නිසිදති
gae:යමිනං භොජනකිච්චසාධනං। ()
gax:47:මණිවම්මසුවම්මිතා විය
gax:කරිනො පාරුතපංසුකූලිකා,
gax:යතයො යතිරාජයූථපං
gae:පරිවාරෙන්ති උපෙච්ච තඞ්ඛණෙ। ()
gax:48:<pb V=.459/> සමයං සමයඤ්ඤුනො තතො
gax:තදුපට්ඨාකවරො නිවෙදයෙ,
gax:ජිනගන්ධගජො සුවාසිතං
gae:විසතෙ ගන්ධකුටිං සුගන්ධිනා। () (පුරෙභත්තකිච්චං)
gax:49:අථගන්ධකුටීමුඛෙ ජිනො
gax:විරජො පාදරජො නචත්ථිපි,
gax:පරිධොතපදානි නික්ඛිපං
gae:මණිසොපාණතලෙ ඛණං ඨිතො। ()
gax:50:උදයො’පි ජිනස්ස දුල්ලභො
gax:ඛණසම්පත්තිසමිද්ධි දුල්ලභා,
gax:මනුජෙසු’පපත්ති දුල්ලභා
gae:ජිනධම්මස්සවණම්පි දුල්ලභං। ()
gax:51:සමණත්ත මපෙ’ත්ථ දුල්ලභං
gax:තිවිධං සාසන මප්පමාදතො,
gax:යතයො’වදතා’නුසාසති
gae:අභිසම්පාදයථා’ති භික්ඛවෙ। ()
gax:52:<pb V=.460/> අභිවන්දිය කෙචි භික්ඛවො
gax:භගවන්තංතක පටිපත්තිපූරකා,
gax:අථ සම්පටිපාදනක්කමං
gae:පටිපුච්ඡන්තිවිපස්සනාදිසු। ()
gax:53:පදදාති විපස්සනාදිසු
gax:මුනි තෙසං චරියානුරූපිකං,
gax:පටිගණ්හිය සත්ථුසාසනං
gae:මණිදාමං විය මකණ්ඩනත්ථිකො। ()
gax:54:පවිධාය ජිනං පදක්ඛිණං
gax:අථ තෙ භත්තිසමපක්පිතඤ්ජලී,
gax:පවිසන්ති යතී සකංසකං
gae:වසතිං සන්තනිවාතවුත්තිනො। ()
gax:55:<pb V=.461/> වතපබ්බතපාදකන්දර-
gax:පභූතීස්ව’ඤ්ඤතරංක පධානිකා,
gax:පවිසන්ති සුරාසුරොරග-
gae:ගරුළානං භවනෙසුචා’පරෙ। ()
gax:56:අථ ගන්ධකුටිං යදිච්ඡති
gax:පවිසිත්වා පවිවෙකකාමවා,
gax:මුනි දක්ඛිණපස්සතො සතො
gae:සයනං කපක්පයතී’සකං දිවා। ()
gax:57:වුපසන්තසරිරජස්සමො
gax:මුනිරු’ට්ඨාය අනෙකකොටියො,
gax:අනුභූයක සමාධයො ඛණං
gae:භුවනං පස්සති බුද්ධචක්ඛුනා। ()
gax:58:<pb V=.462/> සමථම්හි විපස්සනායවා
gax:ධුරනික්ඛෙපකතෙ තථාගතෙ,
gax:තහිමිද්ධිබලෙනු’පට්ඨිතො
gae:පුන වුට්ඨාපයතෙ දයානිධි। ()
gax:59:ඉති පඤ්චසතම්පි සාවකෙ
gax:අතිඛිප්පං කභගවා’නුසාසිය,
gax:පදුමානිව තෙ පබොධයං
gae:නභාසා යාති විහාර මත්තනො। ()
gax:60:ජිනසින්ධවපාදවික්කමං
gax:ජිනඡද්දන්තගජින්දකුඤ්චනං,
gax:ජිනකෙසරසීහගජ්ජනං
gae:අභිපස්සාම සුණොම නො ඉති। ()
gax:61:විහරෙය්ය යහිං ජිනො තහිං
gax:අපරණ්හෙ කුසුමාකුලඤ්ජලී,
gax:සුනිවත්ථසුපාරුතා භුසං
gae:මුදිතා සන්නිපතන්තිඛො ජනා। ()
gax:62:<pb V=.463/> අථ දස්සිතපාටිහාරියො
gax:පවිසත්වා වරධම්මමණ්ඩපං,
gax:සූරියොව යුගන්ධරො’පරි
gae:සුනිසජ්ජා’සනමත්ථකෙ ජිනො। ()
gax:63:කරවිකවිරාවහාරිනා
gax:මධුරො’දාරසරෙන සොතුනං,
gax:චතුරා’රියසච්චමීරයෙ
gae:අනුපුබ්බාය කථාය නිස්සිතං। ()
gax:64:පටිගණ්හිය ධම්මමාදරා
gax:නිජවොහාර’නුරූපගොචරං,
gax:අභියාති පදක්ඛිණෙන සා
gae:පරිසාතං සිරසා’භිවන්දිය। () (පච්ඡාභත්තකිච්චං)
gax:66:<pb V=.464/> වරවාරණකුම්භදාරණො
gax:මිගරාජාව කුදිට්ඨභඤ්ජනො,
gax:අථ නිට්ඨිතධම්මගජ්ජනො
gae:මුනිරු’ට්ඨායු’පවෙසනා’සනා। ()
gax:65:කමලං’ව කලෙවරං වරං
gax:විමලං විතරජොමලං ජිනො,
gax:අවසිඤ්චිතුකාමවා සචෙ
gae:පවිසිත්වාන නහානකොට්ඨකං। ()
gax:67:තදූපට්ඨිතිකෙන භික්ඛුනා
gax:පටියත්තෙනුදකෙන විග්ගහෙ,
gax:සමිතොතුපරිස්සමො මුහුං
gae:පුනරාගම්ම නිවත්ථචීවරො। ()
gax:68:<pb V=.465/> සුනිසජ්ජ සින’ස්සමෙ සමෙ
gax:පරිවෙණෙ ඨපිතාසනොපරි,
gax:අනුභොති මුහුත්ත මත්තනා
gae:සුවිමුත්තො’පි විමුත්තිජං සුඛං। ()
gax:69:තදුපට්ඨිතිපච්චුපට්ඨිතා
gax:අභිනික්ඛම්මතතොතතොයතී,
gax:මහිතඤ්ජලිපුප්ඵමඤ්ජරී
gae:පරිවාරෙන්තිතිලොකනායකං। ()
gax:70:පටිපත්තිපපූරණක්කමං
gax:පටිපුච්ඡන්ති විපුච්ඡනානි’පි,
gax:යතයො හි විසුංවිසුං ජිනං
gae:සවණං ධම්මකථාය යාචරෙ। ()
gax:71:භගවා කරුණාය චොදිතො
gax:තදධිප්පාය මවෙච්ච බුද්ධියා,
gax:අභිසාධය මත්ථමුත්තමං
gae:පුරිමං යාමමතික්කමෙ ඉති। () (පුරිමයාමකිච්චං)
gax:72:<pb V=.466/> භගවන්ත මනන්තදස්සිනං
gax:සිරසා තෙසුගතෙසු භික්ඛුසු,
gax:අභිවන්දිය ජාතිඛෙත්තතො
gae:ලභමානා’වසරං සුරාසුරා। ()
gax:73:උපගම්ම තපොවනඞ්ගණං
gax:කුරුමානා ඡවිවණ්ණපිඤ්ජරං,
gax:මණිමොළිමරිචිසඤ්චය-
gae:පරිචුම්බීකළිතං සිරිමතො। ()
gax:74:නඛකෙසරමඞ්ගුලීදලං
gax:චරණම්භොජයුගංක පවන්දිය,
gax:චතුරක්ඛරිකම්පි පුච්ඡරෙ
gae:වරපඤ්හ’න්තමසො’හිසඞ්ඛතං। ()
gax:75:<pb V=.467/> සිවදො වදතංඅනුත්තරො
gax:මුනි විස්සජ්ජති තබ්බිපුච්ඡනං,
gax:අථ විතකථඞ්කථි තද-
gae:බ්භනුමොදන්ති අභිත්ථවන්තිපි। ()
gax:76:නිජධම්මපදීපතෙජසා
gax:ජනසම්මොහ තමොවිධංසනො,
gax:ඉති මජ්ඣිමයාම මන්වහං
gae:කතකිච්චො මුනි වීතිනාමයෙ। () (මජ්ඣිමයාමකිච්චං)
gax:77:අභිභුතසරීරජස්සමො
gax:කතකිච්චෙහි’රියාපථෙහිච,
gax:අථ චඞ්කමණෙන පච්ඡිමෙ
gae:පඨමං භාග මතික්කමෙ මුනි। ()
gax:78:<pb V=.468/> පටිවාත’නුවාත වායිත-
gax:ගුණගන්ධෙහි සුගන්ධිතඞ්ගිමා,
gax:මණිදීපපභාසමුජ්ජලං
gae:සුගතො ගන්ධකුටිංක උපාගතො। ()
gax:79:සයනොපරි සම්පසාරයං
gax:පටිමාරූපසරූපවිග්ගහං,
gax:සයනං කුරුතෙ’ව කෙසරී
gae:දුතියස්මිං සතිසම්පජඤ්ඤවා। ()
gax:80:අසමිද්ධකිලෙසමිද්ධවා
gax:භගවා භඞ්ගභවඞ්ගසත්තති,
gax:සුනිසජ්ජ පබුජ්ඣිතො මහා-
gae:කරුණාඣාන මුපෙතිචා’සනෙ। ()
gax:81:<pb V=.469/> පුරිමෙසු භවෙසු පාණිනො
gax:යදි විජ්ජන්ති කතාධිකාරිනො,
gax:රවිරංසිවිකාසනූපග-
gae:පදුමානී’ව පබොධනාරහා। ()
gax:82:කරුණාය සමුට්ඨිතො තතො
gax:කරුණාසීතලමානසො මුනි,
gax:අභිපස්සති බුද්ධචක්ඛුනා
gae:භුවි තෙ මග්ගඵලොපනිස්සයෙ। ()
gax:83:ඉති පච්ඡිමයාම මන්වහං
gax:තතියං භාග මතික්කමෙ ජිනො,
gax:පුරිමොදිතකිච්චකාරිනො
gae:කතකිච්චස්ස අචින්තියාගුණා। () (පච්ඡිමයාමකිච්චං)
gax:84:<pb V=.470/> පසිදන්ති රූපප්ප මාණපි බුද්ධෙ
gax:පසිදන්ති ඝොසපක්ප මාණපි බුද්ධෙ
gax:පසිදන්ති ළුඛප්ප මාණපි බුද්ධෙ
gae:පසිදන්ති ධම්මප්පමාණපි බුද්ධෙ ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ පඤ්ජවිධබුද්ධකිච්ච පරිදීපො අට්ඨාරසමොක සග්ගො।
gax:1:<pb V=.471/> නිරවධිභුවනාලවාලගබ්භෙ
gax:සුචරිතමූලවිරූළ්හකිත්තිවල්ලී,
gax:නවගුණනියමොතු සඞක්ගමෙන
gae:භගවතමාසියථෙව (පුප්ඵිතග්ගා)। ()
gax:2:සුවිසදමතිමා සවාසනෙහි
gax:සකල කිලෙස මලෙහි චාරකායො,
gax:ඉතිපි භගවතො බුධාභිගීතො
gae:භුවිවිසුතො අරහන්ති කිත්තිඝොසො। ()
gax:3:ගහිත නිසිත මග්ගඤාණ ඛග්ගො
gax:වරමති දුච්චරිතාරයො අඡින්දි,
gax:ඉතිපි භගවතො හතාරිනොයො
gae:භුවිවිසුතො අරහන්ති කිත්තිඝොසො। ()
gax:4:තිභවරථසමප්පිතං අවිජ්ජා-
gax:භවතසිණාමයනාභික මාසවක්ඛං,
gax:විචිතුපචිතකම්ම සඤ්චායා’රං
gae:ජටිතජරාමරණෙරුනෙමි වට්ටිං ()
gax:5:<pb V=.473/> අවිදිත පරියන්ත කාලසීමං
gax:පරිභමිතං භවචක්කමත්ථි තස්ස,
gax:ථිරවීරියපදෙහි බොධිමණ්ඩෙ
gae:සුවිමලසීලමහීතලෙඨිතො යො। ()
gax:6:හනිවිහනි අරෙ විසුද්ධසද්ධා-
gax:කරකමලෙන සමාධිසාණපිට්ඨෙ,
gax:සුනිසිත මසමං නිහන්ති කම්ම-
gae:ක්ඛයකරඤාණකුඨාරිමාදධානො। ()
gax:7:<pb V=.474/> හතභවරථ විබ්භමස්ස මග්ග-
gax:රථමභිරුය්හ සිවංපුරං ගතස්ස,
gax:ඉතිපි භගවතො හතාරකස්ස
gae:භුවිවිසුතො අරහන්ති කිත්තිඝොසො। ()
gax:8:අවිදිත පරියන්ත දුක්ඛ වට්ටං
gax:අථභවචක්කක මිතුච්චතෙ අවිජ්ජා,
gax:තහිමුපහිතනාභී මූලකත්තා
gae:භවතිජරාමරණං තදන්තනෙමි। ()
gax:9:ඝටිත තදුභයන්තරා අරාස්සු
gax:දස අභිසඞ්ඛරණාදිසෙස ධම්මා,
gax:කසිරසමුදයෙ නිරොධ මග්ගෙ
gae:භවති පජානමජානනං අවිජ්ජා। ()
gax:10:<pb V=.475/> භවති තිවිධභුමිකා අවිජ්ජා
gax:චතුවිධ සච්චසභාව ඡාදකා’යං,
gax:අභිවිචිනන චෙතනාන මද්ධා
gae:විවිධනයෙන භවත්තයෙ නිදානං। ()
gax:11:සකසක පටිසන්ධිචිත්තහෙතු
gax:ද්වය මභිසඞ්ඛත කම්මමෙව කාමෙ,
gax:චිත කුසල මරූප රූප ගාමිං
gae:තදුභයභුපටිසන්ධිහෙතු හොති। ()
gax:12:කුසලමකුසලං තිධා විභත්තං
gax:පුරිමභවෙනිචිතං යථානුරූපං,
gax:නභවති පටිසන්ධිතොපරං කිං
gae:තිභව පවත්ති විපාක චිත්ත හෙතු। ()
gax:13:<pb V=.476/> සමුදයමය කාමරූපපාකා
gax:සති පටිසන්ධි පවත්තියං භවන්තී,
gax:සක සක භවනාම රූපහෙතු
gae:විවිධ නිදානවසෙන චානුරූපං, ()
gax:14:තථරිව චතුරො අරූපපාකා
gax:සකසකභුමිකනාමපච්චයාව,
gax:සමුපචිත මනං අසඤ්ඤසත්තෙ
gae:නභවතිකිංක භුවි රූපමත්තහෙතු। ()
gax:15:<pb V=.477/> තදුභය මවිපාක චිත්තතොපි
gax:පභවති තීසුභවෙසු චා’නු රූපං,
gax:සුගති දුගතියං පදංහි කාමෙ
gae:භවති සළායතනස්ස නාම රූපං। ()
gax:16:භවති පදක මසඤ්ඤි වජ්ජරූප-
gax:භුවි තිවිධායතනස්ස නාම රූපං,
gax:හවති සමුදයො භවෙ අරූපෙ
gae:සුඛුම මනායතනස්ස නාම මත්තං। ()
gax:17:ඉති තිවිධභවෙ භවන්ති තං තං-
gax:භව පභවායතනාති ඵස්සහෙතු,
gax:තථරිව කමතො භවානු රූපං
gae:තිවිධභවෙසු ඡඵස්සවෙදනෙජා। ()
gax:18:<pb V=.478/> විවිධ භවගතිට්ඨිතීසු තං තං
gax:ඡටිත ජටා ගහණස්ස හෙතු හොති,
gax:පුනරුභය භවස්ස දළ්හගාහො,
gae:භවති භවොතිභවම්හි හෙතුජාත්යා। ()
gax:19:තිවිධ භවු’පපත්තිජාතිරෙසා
gax:භවති ජරාමරණාදි දුක්ඛ හෙතු,
gax:සකලකසිරුපද්දවා’සවානං
gae:සමුදයහෙතුතතොසියා අවිජ්ජා। ()
gax:20:ථිරගහණවසෙන යොහි කොචි
gax:සුචරිත දුච්චරිතංචරෙය්ය තස්ස,
gax:සුගති දුගති ගාමි කම්මමෙත්ථ
gae:කථයති කම්මභවො’ති කම්මවාදී। ()
gax:21:<pb V=.479/> විචිතුපචිත කම්මසත්තිජාතා
gax:වදතුපපත්ති භවො’ති පඤ්චඛන්ධා,
gax:තදභිජනන මාහජාති තෙසං
gae:චුතිචවනං පරිපාකතාජරා’ති। ()
gax:22:පහවඵලපබන්ධතො ඨීතානං
gax:සරසගභීරපටිච්ච සම්භවානං,
gax:කයිරති විසදාය යාය ධම්ම–
gae:ඨිතිමතිනාමධියා පරිග්ගහංසා। ()
gax:23:ඉධපන චතුරොසියුංසමාසා
gax:පුරිමභවො’දය මොහ කම්මමෙකො,
gax:භවතිහනභවචිත්තනාම රූපා-
gae:යතන ඡ ඵස්ස ඡ වෙදනාති චෙකො। ()
gax:24:<pb V=.480/> අපි භවති භවො නිකන්ති ගාහො
gax:ජනන ජරාමරණං අනාගතෙ’කො,
gax:පභව ඵලවසෙන සම්භවානං
gae:ඉති චතු සඞ්ඛිපනං සියාතියද්ධං। ()
gax:25:ඉධ යථරිව’තීතහෙතුපඤ්ච
gax:අභිරතිගාහභවෙහි කම්මමොහා,
gax:තථරිව සහ මොහකම්මුනාපි
gae:අභිරතිගාහභවා ඉදානි හෙතූ। ()
gax:26:නභවති ඵලපඤ්චකං කිමෙත-
gax:රහිපටිසන්ධික මනාදිපඤ්ච ධම්මා,
gax:භවති ඵඛලමනාගතෙ තථෙව
gae:ජනන ජරාමරණාදි පඤ්ච ධම්මා। ()
gax:27:<pb V=.481/> භවති භවුපපත්තිය’න්තරෙ’කො
gax:අභිරති වෙදයිතාන මන්තරෙ’කො,
gax:තථරිව චිතචෙතනාමනානං
gae:ඉති භවචක්කතිසන්ධයො භවන්ති। ()
gax:28:සුවිසදමතිවීසතා’ කතාරං
gax:ස’තිපරිවට්ට තිසන්ධිකං තියද්ධං,
gax:තදවගමියතාය ධාතු ධම්ම-
gae:ට්ඨිතිමතියා චතුසඞක්ගහං ද්විමූලං। ()
gax:29:හනිවිභනි ජගත්තයෙ භවන්ත-
gax:භවරථ චක්කසමප්පිතාඛිලාරෙ,
gax:ඉතිපි භගවතො බුධාහිගීතො
gae:භුවි විසුතො අරහන්ති කිත්තිඝොසො। ()
gax:30:<pb V=.482/> භගවති උදිතෙ මහානුභාවො
gax:තමහිමහෙය්ය භුසං සදෙවලොකො,
gax:තදහිමහි කදාවි නෙරු මත්ත-
gae:මණිරතනාවලියා සහම්පතීපි। ()
gax:31:පචුරසුරනරා බලානුරූපං
gax:යමභිමහිංසු අනාථ පිණ්ඩිකොපි,
gax:ගහපති තමුපාසිකාවිසාඛා
gae:සපරිස කොසලබිම්බිසාරභූපා। ()
gax:32:භගවති පරිනිබ්බුතෙ අසොක-
gax:වහයධරණීපති දීපචක්කවත්ති,
gax:දසබලමසමං පරිච්චජිත්වා
gae:අභිමහි ඡන්නවුතිප්පමාණකොටී। ()
gax:33:<pb V=.483/> අගණිත විභවං පරිච්චඡිත්වා
gax:ඉහරතනාවලි චෙතියං විධාය,
gax:සුරනරසරණස්ස ධාතුදෙහං
gae:නරපතිමානයි දුට්ඨගාමිනී’පි। ()
gax:34:දසබලමභිපූජයිංසු පූජා-
gax:විධිබහුමානන භාජනං තදඤ්ඤෙ,
gax:ඉතිජන මහනීය චීවරාදී-
gae:චතුවිධපච්චය පූජනාක විසෙසං। ()
gax:35:ගුණජලධි යදග්ග දක්ඛිණෙය්යො
gax:අරහති චාහුණ පාහුණා රහස්ස,
gax:ඉතිපි භගවතො කවිප්ප සත්ථො
gae:භුවි විසුතො අරහන්ති කිත්තිඝොසො। ()
gax:36:<pb V=.484/> ඉධපරමනිපච්චකාර ගිද්ධා
gax:සමණක භුසුරකා විභාවිමානී,
gax:රහසි අකුසලං සිලොකකාමා
gae:න කිමසිලොකභයෙන සඤ්චිනන්ති। ()
gax:37:නචකරහචි කිඤ්චිදෙව පාපං
gax:කයිරති රෙසරහොපිපාපභීරූ,
gax:ඉතිපි භගවතො රහාපගස්ස
gae:භුවිවිසුතො අරහන්ති කිත්තිඝොසො। ()
gax:38:අනුපසමිත රාගදොස මොහා
gax:ථිරමනභාවිත කායචිත්ත පඤ්ඤා,
gax:අරියපටිපදාය යෙ විපන්නා
gae:අනරිය ධම්මචරා නරාධමාතෙ। ()
gax:39:<pb V=.485/> සුගහිත සුගතාරහද්ධජන්තා
gax:ජිනමනුබන්ධිය සන්තිකෙක වරාපි,
gax:ඉතිපි භගවතො භවන්ති දුරෙ
gae:භුවිවිසුතො අරහන්ති කිත්තිඝොසො ()
gax:40:තථරිව සුවිදුර භාවමාප
gax:මුනිරපිතෙහිනිහීන පුග්ගලෙහි,
gax:ඉතිපි භගවතො සතම්ප සත්ථො
gae:භුවිවිසුතො අරහන්ති කිත්තිඝොසො।ක ()
gax:41:විහත සකලසංකිලෙස ධම්මා
gax:සතත සුභාවිත කාය චිත්තපඤ්ඤා,
gax:අරියපටිපදං පපූරකාරී
gae:අනරියධම්මපථාරකාක සුධීරා। ()
gax:42:<pb V=.486/> සතදසසත යොජනෙහි දූරෙ
gax:යදිවිහරන්ති ජිනස්ස ආරකාතෙ,
gax:ඉතිපි භගවතො න තාව දූරෙ
gae:භුවි විසුතො අරහන්ති කිත්තිඝොසො। ()
gax:43:තථරිව අවිදූර භාවමාප
gax:මුනිරපි සප්පුරිසාන මීදිසානං,
gax:ඉතිපි භගවතො භවන්තගස්ස
gae:භුවිවිසුතො අරහන්ති කිත්තිඝොසො। ()
gax:44:<pb V=.487/> බුධ ජන රහිතබ්බ පාපධම්මා
gax:පවූරමනත්ථකරාක රහාවදන්ති,
gax:ඉතිපි භගවතො රහා න යස්ස
gae:භුවිවිසුතො අරහන්ති කිත්ති ඝොසො। ()
gax:45:ගරහිය රහිතබ්බතා’රියෙහි
gax:පරමපුථුජ්ජන පුග්ගලෙහි යස්මා,
gax:ඉතිපි භගවතො නච’ත්ථි’මස්ස
gae:භුවිවිසුතො අරහන්ති කිත්තිඝොසො। ()
gax:46:අපිච භගවතා නතෙකදාචි
gax:විගරහියා රහිතබ්බකා භවන්ති,
gax:ඉතිපි භගවතො රහානයස්ස
gae:භුවිවිසුතො අරහන්ති කිත්තිඝොසො। ()
gax:47:<pb V=.488/> ගමන මිහරහොති වුච්චතෙ තං
gax:තිභවපරිබ්භමණං රහො න යස්ස,
gax:ඉතිපි භගවතො ගතස්ස පාරං
gae:භුවි විසුතො අරහන්ති කිත්තිඝොසො। ()
gax:48:නිරතිසය’ධිසීලචිත්තපඤ්ඤො
gax:පරම විමුත්ති විමුත්ති ඤාණලාභී,
gax:අසන්දිස ගුණ භාජනොක අනෙජො
gae:අසමසමො අසමො අනුත්තරො’ති। ()
gax:49:<pb V=.489/> කුසලබල සමිද්ධරූපවාති
gax:විවිධගුණෙහි සියා පසං සියො යො,
gax:ඉතිපි භගවතො පසංසියස්ස
gae:භුවිවිසුතො අරහන්ති කිත්තිඝොසො। ()
gax:50:ඉමිනා ඉමිනාපි කාරණෙන
gax:භගවා ගොතම ගොත්ත කෙතුභූතො,
gax:අරහං අරහන්ති කිත්තිරාවො
gae:දකතෙලංවතතාන සත්තලොකෙ। ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ භගවතො අරහන්තිනාමපඤ්ඤත්තියාඅභිධෙය පරිදීපො එකූනවීසතිමොක සග්ගො।
gax:1:<pb V=.490/> සම්මා සාමං සබ්බධම්මාන මද්ධා
gax:බුද්ධත්තා පඤ්ඤානුභාවෙන තස්ස,
gax:සම්මා සම්බුද්ධොති අබ්භුග්ගතාය
gae:ආසිකිත්යා(සාලිනී) ලොක ධාතු। ()
gax:2:යො චා භිඤ්ඤෙය්යෙ පරිඤ්ඤෙය්ය ධම්මෙ
gax:භාවෙතබ්බෙ සච්ඡිකාතබ්බ ධම්මෙ,
gax:සම්මාසාමං බුජ්ඣි තස්මාස බුද්ධො
gae:සම්මා සම්බුද්ධොති විඛ්යාසි ලොකෙ। ()
gax:3:තත්රා’භිඤ්ඤෙය්යා චතුස්සච්ච මෙව
gax:දුක්ඛං සච්චං ඛො පරිඤ්ඤෙය්ය ධම්මා,
gax:භාවෙතබ්බා මග්ග සච්චං නිරොධ-
gae:සච්චං තච්ඡං සච්ඡිකා තබ්බ ධම්මා। ()
gax:4:<pb V=.491/> තණ්හාපක්ඛෙ සම්භවං ධම්ම ජාතං
gax:මග්ගානංවජ්ඣංක පහාතබ්බ ධම්මා,
gax:සද්ධිං ජාත්යාදීහි දුකෙඛහි පඤ්චු-
gae:පාදානක්ඛණ්ධා සියා දුක්ඛ සච්චං। ()
gax:5:යායං තණ්හා කාම තණ්හාදිභෙදා
gax:දුක්ඛානං සාහෙතු සච්චං ද්විතියං,
gax:බන්ධානං යත්රාප්ය’භාවො නිරොධ-
gae:සච්චං යඤ්චා ගම්ම තණ්හාය චාගො। ()
gax:6:<pb V=.492/> සම්මාදිට්ඨාද්යට්ඨමග්ගඞ්ග ධම්මා
gax:නිබ්බානං සම්පාපකා මග්ග සච්චං,
gax:තෙසං ධම්මානම්පි සම්බුජ්ඣිනත්තා
gae:සම්මා සම්බුද්ධොති විඛ්යාසි ලොකෙ। ()
gax:7:චක්ඛෙව’දං දුක්ඛං තදුප්පාද හෙතු
gax:තණ්හා නෙසානං අභාවො නිරොධො,
gax:මග්ගො බොධූපාය පඤ්ඤාති තස්ස
gae:එවං පච්චෙකං පදං චොද්ධරිත්වා। ()
gax:8:ආරොපෙත්වා සච්ච ධම්මෙසු සච්ච-
gax:සන්ධාතා යො සච්චදස්සී ස බුද්ධො,
gax:සම්මා සාමං තික්ඛපඤ්ඤාය බුජ්ඣි
gae:සම්මා සම්බුද්ධොති විඛ්යාසි ලොකෙ। ()
gax:9:<pb V=.493/> ඡන්නං ද්වාරානඤ්ච ඡාරම්මණානං,
gax:ඡන්නං චිත්තානඤ්ච ඡබ්බෙද නානං,
gax:ඡන්නං සඤ්ඤානං ඡ සඤ්චෙතනානං
gae:ඡන්නං ඵස්සා නං විතක්කාදි කානං। ()
gax:10:එවං ඡන්නං රූප තණ්හාදිකානං
gax:තණ්හාකායානං සමාරොපණෙන,
gax:සම්මා සාමං බුජ්ඣි සච්චෙසු තස්මා
gae:සම්මා සම්බුද්ධොති විඛ්යාසි ලොකෙ। ()
gax:11:පඤ්චන්නං ඛන්ධාන මට්ඨාරසන්නං
gax:ධාතූනං චක්ඛාදිනං බාරසන්නං,
gax:සම්මා සාමං බුජ්ඣිතත්තා සයම්භු
gae:සම්මා සම්බුද්ධොති විඛ්යාසි ලොකෙ। ()
gax:12:<pb V=.494/> රූපජ්ඣානානං චතුන්නං අරූප-
gax:ජ්ඣානානඤ්චානුස්සතීනං දසන්නං,
gax:ඛත්ති සාකාර’ප්පමඤ්ඤාසුභානං
gae:කම්මට්ඨානානං නවන්නං භවානං। ()
gax:13:බුද්ධත්තා සංසාර චක්කෙ අවිජ්ජා-
gax:ද්යඞ්ගානං සච්චෙසුචාරොපණෙන,
gax:සම්මාසාමං එස නිස්සඞ්ග ඤාණෙ
gae:සම්මා සම්බුද්ධො විඛ්යාසි ලොකෙ। ()
gax:14:පච්චුප්පන්නානාගතාතීත ධම්මෙ
gax:නිබ්බානං නිස්සෙස පණ්ණත්ති ධම්මෙ,
gax:සාමං අබ්භඤ්ඤාස්ය’නඤ්ඤොප දෙසො
gae:සම්මා සම්බුද්ධොති විඛ්යාසි ලොකෙ। ()
gax:15:සබ්බංඤෙය්යං තස්ස ඤාණන්ති කංහි
gax:ඤාණම්පෙවං ඤෙය්ය ධම්මන්තිකංහි,
gax:ඤෙය්යන්තට්ඨානොමඤාණස්සලාභා
gae:සම්මාසම්බුද්ධොති විඛ්යාසි ලොකෙ। ()
gax:16:ක්ලෙසානං යාවාසනාසතතීතාය
gax:සද්ධිංයොක සම්මොහනිද්දාය සම්මා,
gax:සාමංබුද්ධො මග්ග ඤාණෙන තස්මා
gae:සම්මා සම්බුද්ධොති විඛ්යාසි ලොකෙ। ()
gax:17:<pb V=.496/> සත්තාධීසො පාරමීචොදිතත්තො
gax:පල්ලඞ්කෙනාසජ්ජයො බොධිමුලෙ,
gax:අම්භොජංක භානුප්පහාක සඞ්ගමෙන
gae:සොභග්ගප්පත්තං පබුද්ධං’ව සාමං। ()
gax:18:සාමං සම්මා’නඤ්ඤ සාධාරණග්ග-
gax:මග්ගොභාසෙනප්පබුද්ධො සමානො,
gax:සම්පත්තො සබ්බඤ්ඤුතාඤාණ සොභං
gae:සම්මා සම්බුද්ධොති විඛ්යාසි තස්මා। ()
gax:19:එවං සබ්බෙසං ධම්මානං
gax:සම්මා සාමං බුද්ධත්තා සො,
gax:සම්මා සම්බුද්ධො බුද්ධොති
gae:සද්දො ලොකෙ අබ්භුග්ගඤ්ජි। ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙක නිදානෙ භගවතො කසම්මාසම්බුද්ධොති නාමපඤ්ඤත්තියා අභිධෙය පරිදීපො වීසතිමො සග්ගො।
gax:තං <pb V=.497/> ඛො පන භවන්තං
gax:ගොතමං එවං කල්යාණෙ කිත්තිසද්දො අබ්භුග්ගතො
gae:ඉතිපි සො භගවා විජ්ජාචරණ සම්පන්නොති।
gax:1:සම්පන්නවිජ්ජාචරණෙ අවිජ්ජා-
gax:ඝණන්ධකාරං භිදුරො පවීරො,
gax:රාජ විජ්ජාචරණුබ්භවාය
gae:උළාරකිත්තිස්සිරියා කථං තං। ()
gax:2:අසඞ්ඛකප්පෙපි නිවුත්ථඛන්ධෙ
gax:පෙය්යාලපාළිං විය ඤාණගත්යා,
gax:කණ්ඨිරවස්සු’ප්පතනං යථෙව
gae:සඞ්කිප්ප ඛිපක්පං විසයාවලම්බං। (1)
gax:3:<pb V=.498/> සරො’තිසූරො සරභඞ්ගක සත්ථු-
gax:ඛිත්තො සරව්යම්හි විරජ්ඣතෙ කිං
gax:එවං අතිතෙසු භවන්තරෙසු
gae:අසජ්ජමානං අවිරජ්ඣමානං। ()
gax:4:යථිච්ඡිතට්ඨාන මතිතඛන්ධ-
gax:සඞ්ඛාත මාහච්ච පවත්තමානං,
gax:පුබ්බෙනිවාසානුගතඤ්හි ඤාණං
gae:අනඤ්ඤසාධාරණමාසි යස්ස। ()
gax:5:පහීණ’විජ්ජානුසයො ජිනො සො
gax:විජ්ජායු’පෙතො පඨමාය තාය,
gax:ඉච්චස්ස දණ්ඩාහතකංසපාති-
gae:සද්දොව සම්පත්ථරි කිත්තිසද්දො। ()
gax:6:<pb V=.499/> හනීනප්පණීතාදි පභෙද වත්තෙ
gax:උප්පජ්ජමානෙ ච නිරුජ්ඣමානෙ,
gax:සත්තෙ යථාකම්මු’පගෙ ගතීසු
gae:පසාදචක්ඛා’විසයෙ ච රූපෙ। ()
gax:7:අනඤ්ඤ සාධාරණ දිබ්බචක්ඛු-
gax:සඞ්ඛාතඤාණෙන පහස්සරෙන,
gax:දිබ්බෙන චා’ලොක පරිග්ගහෙන
gae:යෙනා’හිජානාති ජිනො අනෙජො। ()
gax:8:චුතුපපාතබ්බිසයාය සත්ථා
gax:විජ්ජායු’පෙතො දුතියාය තාය,
gax:ඉච්චස්ස සම්පත්ථරි හෙම ඝණ්ටා-
gae:ටඞ්කාරඝොසොරිව කිත්තිඝොසො। ()
gax:9:දුක්ඛඤ්ච දුක්ඛප්පභවො නිරොධො
gax:මග්ගො ච දුක්ඛස්ස නිරොධකො’ති,
gax:චත්තාරි සච්චානි යථාසභාවං
gae:පවෙදි ඤාණෙන සයම්භු යෙන। ()
gax:10:<pb V=.500/> යෙචා’සවා ආසවසම්භවො යො
gax:තෙසං ඛයො යවා’සවනාසුපායො,
gax:තං සබ්බමඤ්ඤාසි සයම්භු ඤාණ-
gae:බලෙන යෙනා’සව විප්පමුත්තො। ()
gax:11:ඛීණ’ති ජාතී වුසිත’න්ති සෙට්ඨ-
gax:චරියං කතං’තී කරණිය මද්ධා,
gax:නචා’පරන්ත්යෙ’ව මනන්තඤාණො
gae:ඤාණෙන’භිඤ්ඤාය විහාසි යෙන। ()
gax:12:<pb V=.501/> සයම්භු සබ්බාසව සඞ්ඛයාය
gax:විජ්ජායුපෙතො තතියාය තාය,
gax:ඉච්චස්ස විප්ඵාරගහීරතෙරි-
gae:රාවො’ව සම්පත්ථරි කිත්තිරාවො। ()
gax:13:විජ්ජාහිහෙට්ඨා ගදිතාහි තීහි
gax:සමඞක්ගි භුතස්ස තථාගතස්ස,
gax:තදුබ්භවං කිත්ති සරීර බිම්බං
gae:සතංමනොදප්පණගං විභාති। ()
gax:14:චාතුම්මහාභූතිකරූපිකො යං
gax:මාතාපිතුන්නං කරජම්හි ජාතො,
gax:යො භත්තකුම්මාසහතොපි කායො
gae:අනිච්චවිද්ධංසනභෙද ධම්මො। ()
gax:15:පරිත්තකාමාවචරම්හි භුතො-
gax:පාදාය භෙදම්හි තදත්තභාවෙ,
gax:යං නිස්සිතං වෙදයිතත්ත සඤ්ඤා-
gae:සඞ්ඛාර විඤ්ඤාණ පභෙදනාමං। ()
gax:16:<pb V=.502/> යො විප්පසන්නො මණිවංස වණ්ණො
gax:තත්රාවුතං සුත්තමිවක්ඛිමා තං,
gax:ඤාණක්ඛිනාරූප මවෙක්ඛි යෙන
gae:සචක්ඛුමා තත්රසිතඤ්ච නාමං। ()
gax:17:සීතාදිනා රුප්පණලක්ඛණන්ති
gax:රූපඤ්ච නාමං නතිලක්ඛණන්ති,
gax:තදුත්තරිං වෙදකකාරකො වා
gae:අත්තාත්තභාවී පරමත්ථතො න। ()
gax:18:අඤ්ඤොඤ්ඤසම්බන්ධවසෙන යන්තී
gax:නාපඞ්ගුලන්ධා පුථගෙව යන්ති,
gax:තථා’ඤ්ඤමඤ්ඤො’පනිධාය නාම-
gae:රූපානි වත්තන්ති’හ නොවිසුන්ති। ()
gax:19:<pb V=.503/> වවත්ථයන්තස්සි’ති නාමරූපං
gax:නිස්සත්තනිජ්ජිවසභාව මස්ස,
gax:යා දිට්ඨි දුද්දිට්ඨිවිසොධනෙන
gae:සමුට්ඨිතා දිට්ඨි විසුද්ධිසඞ්ඛා। ()
gax:20:අවිජ්ජු’පාදානනිකන්තිකම්ම-
gax:හෙතුබ්භවං රූපමරූපමාදො,
gax:පකවත්තියං හෙතුචතූහි රූපං
gae:වත්ථාදිහෙතුප්පභව’න්ති නාමං। ()
gax:21:සබ්බත්ථ සබ්බෙසු සදා සමො න
gax:නා’හෙතුකං තෙන නනිච්චහෙතු,
gax:එවං තදුප්පාදක පච්චයානං
gae:පරිග්ගහං යාය ධියා අකාසි। ()
gax:22:<pb V=.504/> අහං නු ඛො’සිං නනුඛො අහොසිං
gax:ඉච්චා’ද්ය’තීතාදිපභෙද භුතා,
gax:කඞ්ඛා’ස්ස කඞ්ඛාතරණබ්බිසුද්ධි-
gae:සඞ්ඛාතපඤ්ඤාය විගඤ්ඡි යාය। ()
gax:23:ඛන්ධා අතීතාදි පභෙදවන්තො
gax:පරික්ඛයට්ඨෙන අනිච්ච ධම්මා,
gax:භයාවහට්ඨෙන දුඛා අනත්තා
gae:අසාරකට්ඨෙනි’ති සම්මසන්තො। ()
gax:24:තාළිසධා ලක්ඛණපාටවත්ථං
gax:ඛන්ධාන මෙසං නවධා’ථ නාථො,
gax:තික්ඛින්ද්රියො සො භය සත්තකානං
gae:වසෙන සම්මද්දිතනාමරූපො। ()
gax:25:<pb V=.505/> පඤ්ඤාසධා බන්ධුදයබ්බයානං
gax:පරිග්ගහං යායධියා අකාසි,
gax:යදා’ස්ස තාරුඤ්ඤවිපස්සනාය
gae:උපක්කිලෙසා දස පාතුභූතා। ()
gax:26:ඤාණක්ඛිණා යෙන තිලක්ඛණං සො
gax:අද්දක්ඛි ධම්මෙසු තදා’පි තෙසු,
gax:ජහාසු’පකෙලසපදුට්ඨමග්ගං
gae:විපස්සනා සොධිතමග්ගගාමි। ()
gax:27:<pb V=.506/> වවත්ථපෙත්වාන පථාපථෙ’වං
gax:විපස්සනාවීථි මනොක්කමිත්වා,
gax:යා මග්ග’මග්ගික්ඛ විසුද්ධි නාම
gae:සමුබ්භවා තීරණතික්ඛ බුද්ධි। ()
gax:28:අනන්තරං තීරණුණපාරං
gax:පත්තො පරිඤ්ඤාය පරික්ඛයාය,
gax:නිප්ඵත්තියා යො නවඤාණුපෙතං
gae:විසුද්ධි මාකඞ්ඛි විසුද්ධිකාමො।
gax:29:පබන්ධතො චෙ’රියතො ඝනෙන
gax:ඡන්නෙසු ධම්මෙස්ව’නුපට්ඨහන්නෙ,
gax:තිලක්ඛණෙ යෙනු’දයබ්බයෙන
gae:පුනාපි සො සම්මසි නාමරූපං।
gax:30:<pb V=.507/> උප්පාදභඞ්ගට්ඨිතිතො යදා’ස්ස
gax:විවට්ටයිත්වාන විපස්සතො යං,
gax:සඞ්ඛාරභඞ්ගෙ’ව පවත්ත මට්ඨ-
gae:විධානිසංසංභවි භඞ්ගඤාණං। ()
gax:31:විපස්සතො භඞ්ගමහිණ්හමස්ස
gax:හුත්වා භයං වාළමිගාදයො’ව,
gax:උපට්ඨිතා’තීතභවාදිභෙද-
gae:භවත්තයං යං භයඤාණමාසි। ()
gax:32:අථ’ස්ස ඛන්ධායතනාධි ධම්මා
gax:උක්ඛිත්තඛග්ගා මධකාදයො’ව,
gax:උපද්දවාදීනවතො විභුතා
gae:පත්වා යදාදීනවඤාණ මාසුං। ()
gax:33:<pb V=.508/> සුවණ්ණහංසාදි’ව පඤ්ජරෙසු
gax:භවෙසු දිට්ඨාදිනවෙසු තීසු,
gax:නිබ්බින්දිතත්තො භුවනෙකනෙත්තො
gae:යං නිබ්බිදාඤාණ මලත්ථ තිබ්බං। ()
gax:34:පාසාදිතො පාසගතෙ’ව සත්තා
gax:විමුත්තිකාමස්ස භවෙහි තීහි,
gax:නිස්සෙසසඞ්ඛාර විමොක්ඛ කාමං
gae:බභුව යං මුඤ්චිතුකාම ඤාණං। ()
gax:35:අනිච්චදුක්ඛා’සුභතො ච ඛන්ධෙ
gax:අනත්තතො භාවයතො අභිණ්හං,
gax:තස්සා’සි සඞ්ඛාරවිමොක්ඛූපාය-
gae:සම්පාදකං යං පටිසඞ්ඛඤාණං। ()
gax:36:<pb V=.509/> අත්තෙන වා අත්තනියෙන සුඤ්ඤො
gax:ද්විධාත්ය’යං සඞ්ඛත ධම්මපුඤ්ජො,
gax:එවං චතුද්ධා බහුධා ඡධා’පි
gae:විපස්සතො බුද්ධිමතො අභිණ්හං। ()
gax:37:යා ඛො සිඛාප්පත්තවිපස්සනාඛ්යා
gax:වුට්ඨානගාමීනිච සානුලොමා,
gax:සාමුද්දකාකීරිව කූපයට්ඨිං
gae:තිලක්ඛණලම්බනිකා බභූව। ()
gax:38:නහාරුදද්දූල්ල මිවග්ගිපත්තං
gax:සඞ්ඛාරධම්මං පටිලියමානං,
gax:විස්සට්ඨදාරං’ව උපෙක්ඛකස්ස
gae:සඞ්ඛාරුපෙක්ඛා’සි මහෙසිනොයා। ()
gax:39:<pb V=.510/> ආග්රොත්රභුඤාණ මසෙසඛන්ධෙ
gax:තිලක්ඛණ’රොපණ නින්නපොණං,
gax:විපස්සනාඤාණ මනෙකභෙදං
gae:යදෙ’ත්ථ සඞ්ඛෙපනයෙන වුත්තං। ()
gax:40:විජ්ජාය සො මාරජි තාය තාය
gax:විපස්සනාඤාණගතායු’පෙතො,
gax:ඉච්චස්ස සංවඩ්ඪිත කිත්තිවල්ලි
gae:ලොකාලවාලම්හි විකාස මාප। ()
gax:41:මුඤ්ජා ඉසිකං අසිකොසියා’සිං
gax:යථා කරණ්ඩා ඵණි මුද්ධරෙය්ය,
gax:සබ්බඞ්ග පච්චඞක්ගික මින්ද්රියග්ගං।
gae:මනොමයං රූපිමිතො සරීරා। ()
gax:42:<pb V=.511/> අඤ්ඤං සරීරං අභිනිම්මිණිත්වා
gax:මහිද්ධිමා ඉද්ධිමතානු රූපං,
gax:චෙතොවසිපක්පත්තවසිප්පධානො
gae:ය්වාකාසි වෙනෙය්යජනානමත්ථං। ()
gax:43:මහිද්ධිකො තායමනොමයිද්ධි-
gax:සඞ්ඛාත විජ්ජාය සමන්විතො සො,
gax:ඉච්චස්ස අබ්භුග්ගතකිත්තිරාවො
gae:නිස්සෙසලොකං බධිරීකරිත්ථ। ()
gax:44:එකොපිහුත්වා බහුධාච හොති
gax:යො හොතිචෙ’කො බහුධාපි හුත්වා,
gax:කරෙ තිරොභාව මථාවිභාවං
gae:මහිද්ධිකො ඉද්ධිමතං චරිට්ඨො। ()
gax:45:<pb V=.512/> යථා නිරාලම්බනභොතලම්හි
gax:යො ඉද්ධිමා විණ්ණවසි වසින්දො,
gax:වජෙ තිරොපබ්බත ගෙහභිත්ති-
gae:පාකාර මච්ඡිද්ද මසජ්ජමානො। ()
gax:46:කරොති උම්මුජ්ජනිමුජ්ජනිද්ධිං
gax:යො වාරිපිට්ඨෙරිව භුමිපිට්ඨෙ,
gax:අභෙජ්ජමානො සලිලෙ සලීලං
gae:පදප්පිතො යාති යථා පථව්යා। ()
gax:47:පක්ඛී’ව යො සඞ්කමතෙ නභම්හි
gax:පල්ලඞ්ක මාභුජ්ජ මහානුභාවං,
gax:මහිද්ධිමන්තං රවිචන්දබිම්බං
gae:සපාණිඵුට්ඨො පරිමජ්ජතෙ යො। ()
gax:48:<pb V=.513/> ආබ්රහ්මලොකාපි කලෙබරෙන
gax:වසං පවත්තෙති මහිද්ධිමා යො,
gax:සුවණ්ණකාරොවිය යංයදෙව
gae:ඉච්ඡානුරුපාභරණබ්බිසෙසං। ()
gax:49:යථිච්ඡිතං පච්චනුභොති ජාතු
gax:නානාවිධං ඉද්ධිවිධං ජිනො යො,
gax:සො තාය විජ්ජායපි සඞ්ගතො’ති
gae:අබ්භුග්ගතො තස්ස යසොපබන්ධො। ()
gax:50:සොතප්පසාදබ්බිසයං යථෙව
gax:අද්ධානමග්ගං පටිපන්නපොසො,
gax:විසුංවිසුං කාහළසඞ්ඛභෙරි-
gae:වීණාදිසද්දං විවිධං සුණෙය්ය। ()
gax:51:දූරන්තිකෙ මානුසකෙ ච දිබ්බෙ
gax:උභොපිසද්දෙ සුඛුමෙ උළාරෙ,
gax:විසුද්ධනිම්මානුසකෙත යෙන
gae:සො දිබ්බසොතෙන සුණාති නාථො। ()
gax:52:<pb V=.514/> සමඞ්ගිභූතොති සදිබ්බසොත-
gax:සඞ්ඛාතවිජ්ජාය ජිතාරි තාය,
gax:අබ්භුග්ගතො තස්ස කවීභිගීත-
gae:සිලොකසද්දො’ව සිලොකසද්දො। ()
gax:53:සරාගචිත්තම්පි විරාගචිත්තං
gax:සදොසචිත්තම්පි අදොසචිත්තං,
gax:සමොහචිත්තම්පි විමොහ චිත්තං
gae:සංඛිත්තවික්ඛිත්තගතම්පි චිත්තං। ()
gax:54:<pb V=.515/> මහග්ගතම්පී අමහග්ගතම්පී
gax:සොත්තරං චිත්ත මනුත්තරම්පි,
gax:සමාහිතම්පී අසමාහිතම්පි
gae:විමුත්තචුත්තම්ප්ය’විමුත්තචිත්තං। ()
gax:55:සකං මුඛඞ්කංවිය දප්පණම්හි
gax:අච්ඡොදකෙ මණ්ඩනජාතිකො යො,
gax:පරිච්ච චෙතො පරපුග්ගලානං
gae:යෙනා’භිජනාති විමුත්තචෙතො। ()
gax:56:සො තාය චෙතොපරියාභිධාන-
gax:විජ්ජායු’පෙතොති දයානිධානො,
gax:තිලොකගබ්භෙ’ක විතානසොභා
gae:තතාන තස්සු’බ්භවසෙතකිත්ති। ()
gax:57:<pb V=.516/> විජ්ජාත්තයෙන’ට්ඨවිධාහි’මාහි-
gax:විජ්ජාහු’පෙත’ස්ස තථාගතස්ස,
gax:වෙනෙය්ය කුන්දාකරචන්දිකාභං
gae:විභාති යාවජ්ජ යසොසරීරං। ()
gax:58:සුමණ්ඩිතො සංවුතපාතිමොක්ඛ-
gax:සඞ්ඛාතසීලාභරණෙන යෙන,
gax:ඉරීයතෙ යො කරුණ නිධානො
gae:තපොධනො සීලවතං පධානො ()
gax:59:වෙළුපක්පදානදිවසෙන චාටු-
gax:කම්ම්යෙන දුතෙය්යපහෙනකෙන,
gax:සො පාරිභට්යෙනපි මුග්ගසූප්ය-
gae:සමෙන සච්චාලිකභාසණෙන। ()
gax:60:<pb V=.517/> අගොචරට්ඨාන මුපාසනෙන
gax:විකොපයෙ කිම්පන පාතිමොක්ඛං,
gax:හිත්වා අනාචාරමගොචරං තං
gae:චරෙ සදාචාරසුගොචරං සො। ()
gax:61:අනුප්පමාණෙසුපි සබ්බදස්සි
gax:සාවජ්ජධම්මෙසු භයානුපස්සි,
gax:ලද්ධග්ගමග්ගපඵලසිද්ධසීල-
gae:සික්ඛාය සික්ඛාගරු සික්ඛතෙ සො। ()
gax:62:<pb V=.518/> ඛෙමං දිසං සඤ්චරතී’ති පාති-
gax:මොක්ඛාධිසික්ඛාචරණෙන තෙන,
gax:අබ්භුග්ගතො තච්චරණනු බන්ධො
gae:ආදිච්චබන්ධුස්ස යසොපබන්ධො। ()
gax:63:කන්තම්පිරූපායතනාදි ඡක්කං
gax:චක්ඛාදිනා සො විසයීකරිත්වා,
gax:නිමිත්ත’නුබ්යඤ්ජනගාහි නාථො
gae:නහොති යෙනි’න්ද්රියසංවරෙන। ()
gax:64:චක්ඛාදිඡද්වාර මසංවරිත්වා
gax:රාගාදිධම්මා විහරන්ත මෙනං,
gax:අත්වාස්ස වෙය්යුං සතිසංවරෙන
gae:තස්සංවරත්ථං පටිපජ්ජි යෙන। ()
gax:65:<pb V=.519/> ඛෙමංදිසං සො චරණෙන තෙන
gax:ජිතින්ද්රියො ඉන්ද්රියසංවරෙන,
gax:අබ්භුග්ගතො සංචරතීති තස්ස
gae:තිලොකනාථස්ස සිලොක සද්දො। ()
gax:66:යෙ ලාභසක්කාරසිලොකකාමා
gax:පාපිච්ඡකෙ’ච්ඡාපකතාසමානා,
gax:කෙවි’ධලොකෙ චතුපච්චයානං
gae:පටික්ඛිපිත්වා පටිසෙවනෙන। ()
gax:67:සාමන්තජප්පාය චතුබ්බිධස්ස
gax:ඉරියාපථස්සා’ඨපනාදිනාච,
gax:කුහායනෙනා’ලපනාදිනාච
gae:සච්චං හියා’නුප්පිය භාසනෙන। ()
gax:68:<pb V=.520/> අත්තා’වචට්ඨානු’පරොපණෙන
gax:මුග්ගස්ස සූප්යෙනව පාරිභට්යා,
gax:නෙමිත්ත කත්තාදිවසෙන මිච්ඡා-
gae:ජීවෙන දුජ්ජීවික මාචරන්තී। ()
gax:69:යථෙව තෙ නො භගවා කදාචි
gax:කොහඤ්ඤවුත්යා’ලපනාදිනාච,
gax:නෙමිත්ත නිප්පෙසිකතාය කිඤ්චි
gae:ලාහෙන ලාභංක නිජිගිංස නෙන। ()
gax:70:නිමිත්තසත්ථා’දිපකාසනෙන
gax:ආජීවසීලං අවිකොපයිත්වා,
gax:නමණ්ඩනත්ථං න විභුසණත්ථං
gae:දවාය වා නෙව මදාය නෙව। ()
gax:71:<pb V=.521/> අනුප්පබන්ධට්ඨිතියා ඉමස්ස
gax:කායස්ස චා’බාධ නිසෙධනත්ථං,
gax:පවත්තියා පග්ගහනාය සෙට්ඨ-
gae:චරියස්ස පොරාණ ඛුදාපනෙතුං। ()
gax:72:නූප්පාදනත්ථඤ්ච නවං ජිඝච්ඡං
gax:යාත්රාය කායස්ස’නවජ්ජතාය,
gax:සුඛං විහාරාය ච භොජනම්හි
gae:මත්තඤ්ඤුකො භුඤ්ජති පිණ්ඩපාතං। ()
gax:73:<pb V=.522/> තිලොකනාථො චරණෙන තෙන
gax:මත්තඤ්ඤුභාවෙන හි භොජනම්හි,
gax:ඛෙමං දිසං සඤ්චරතීති ලොකෙ
gae:අබ්භුග්ගතො තස්ස සිලොක සද්දො। ()
gax:74:දිවා නිසජ්ජාය ච චඞ්ක මෙන
gax:තථා රජන්යා’වරණීය ධම්මා,
gax:සුද්ධන්තරො ද්වීහි’රියාපථෙහි
gae:සපච්ඡිමෙවා පඨමම්හි යාමෙ। ()
gax:75:වුට්ඨානසඤ්ඤො සතිසම්පජඤ්ඤො
gax:ස’මජ්ඣිමස්මිං මුනි දක්ඛිණෙන,
gax:පස්සෙන කප්පෙති ච සීහ සෙය්යං
gae:පාදෙ පදං ථොකක මතිබ්බිධාය। ()
gax:76:<pb V=.523/> අඞ්ගීරසො ජාගරියානුයොග-
gax:ධම්මෙන සම්මාචරණෙන තෙන,
gax:ඛෙමංදිසං සඤ්චරතීති තස්ස
gae:අබ්භුග්ගතො අබ්භුතකිත්ති ඝොසො। ()
gax:77:සම්බොධියා සද්දහනා සමිද්ධ-
gax:විසුද්ධසද්ධාචරණෙන තෙන,
gax:ඛෙමංදිසං සඤ්චරතීති තස්ස
gae:අබ්භුග්ගතො අබ්භුතකිත්ති ඝොසො। ()
gax:78:ගුථංයථා පාප ජිගුච්ඡනෙන
gax:අරියෙන ලජ්ජාචරණෙන තෙන,
gax:ඛෙමංදිසං සඤ්චරතීති ලොකෙ
gae:අබ්භුග්ගතො තස්සසිලොකසද්දො। ()
gax:79:<pb V=.524/> පාපාසමුත්තාසනලක්ඛණෙන
gax:ඔත්තප්පසඞ්ඛාචරණෙන තෙන,
gax:ඛෙමං දිසං සඤ්චරතීති ලොකෙ
gae:අබ්භුග්ගතො තස්ස සිලොක සද්දො। ()
gax:80:අනඤ්ඤ සාධාරණ බාහු සච්ච-
gax:ධම්මෙන ධීමා’චරණෙන තෙන,
gax:ඛෙමංදිසං සඤ්චරතීති තස්ස
gae:සමුබ්භවො’දාත යසොසධීසො। ()
gax:81:ථාමෙන දළ්හෙන පරක්කමෙන
gax:වීරියෙන වීරො චරණෙන තෙන,
gax:ඛෙමංදිසං සඤ්චරතීති තස්ස
gae:සමුබ්භවො’ දාත යසොසධී සො। ()
gax:82:<pb V=.525/> චිරක්රියානුස්සරණෙ’තිසූර-
gax:තරාය සත්යා’චරණෙන සත්ථා,
gax:ඛෙමංදිසං සඤ්චරතීති තස්ස
gae:යසොපබන්ධො විසරිබභුව। ()
gax:83:අනඤ්ඤසාමඤ්ඤගභීරඤාණො
gax:අරියෙන පඤ්ඤාචරණෙන තෙන,
gax:ඛෙමංදිසං සඤ්චරතීති තස්ස
gae:යසොපබන්ධො විසරීබභුව। ()
gax:84:යො දිට්ඨ ධම්මම්හි සුඛාවහස්ස
gax:විනිස්සටස්සා’චරණෙහි යස්ස,
gax:චතුක්කඣානස්ස නිකාමලාභී
gae:අකිච්ඡලාභී භගවා’සි බුද්ධො। ()
gax:85:නිකාමලාභෙහි චතූහි රූප-
gax:ජ්ඣානෙහි නාථො චරණෙහි තෙහි,
gax:ඛෙමංදිසං සඤ්චරතීති ලොකෙ
gae:අබ්භුග්ගතො තස්ස යසො පබන්ධො। ()
gax:86:<pb V=.526/> තීහ’ට්ඨහි විජ්ජාහි
gax:තිපඤ්චචරණෙහි’මෙහි සම්පන්තස්ස,
gax:විජ්ජාචරණ විසුද්ධං
gae:යසොසරීරං විරාජතෙ යාවජ්ජ ()
bod:ඉති මෙධානන්දාභිධානෙනයතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ භගවතො විජ්ජාචරණ සම්පන්නොති නාමපඤ්ඤත්තියාඅභිධෙය පරිදීපො එකවීසතිමො සග්ගො।
bod:තංඛො පන <pb V=.527/> භවන්තං ගොතමං එවං කල්යාණො කිත්තිසද්දො අබ්භුග්ගතො ඉතිපි සො භගවා සුගතොති।
cen:සොභනගමනත්තා සුගතොති।
gax:1:ගමන මාහු ගතන්ති සුසොභනං
gax:අරියමග්ගගතෙන සිවංදිසං,
gax:(දුතවිලම්බිත)තා’පගතො ගතො
gae:ඉතිපි සො සුගතො සුගතො සියා। ()
gax:2:ගමන මාචරියා ය මනුත්තර-
gax:විභවදං පවදන්ති’හ සොභනං,
gax:තදරියෙන ගතෙන ගතො යතො
gae:ඉතිපි සො සුගතො සුගතො සියා। ()
gax:3:මුනි තිමණ්ඩලඡාදනතප්පරො
gax:සුපරිමණ්ඩල මන්තරවාසකං,
gax:කනකකත්තරියා සුනිවාසයෙ
gae:නවදලං කමලං’ව විකන්තයං। ()
gax:4:<pb V=.528/> කනකදාමවරෙන පරික්ඛිපං
gax:පදුම හත්ථ මිවො’පරි බන්ධති,
gax:සමුනි ථාවරවිජ්ජුලතාසිරි-
gae:මුසිතචාරිකලෙබරබන්ධනං। ()
gax:5:සිරිඝණො ඝනකඤ්චනචෙතියෙ
gax:රතනකම්බලවත්ථ මිවා’හතං,
gax:තරුණභානුපභාරුණචීවරං
gae:සිරිසරීරවරෙ පටිසෙවති। ()
gax:6:සමුනි ජාලවිනද්ධමනොහර-
gax:කරතලෙහි සුනීලමණිප්පභං,
gax:උපලපත්ත මලඞ්කුරුතෙ යථා
gae:භමරමම්බුරුහෙහි සරොවරො। ()
gax:7:<pb V=.529/> වජති සොභන මින්දසරාසන-
gax:ජටිතජඞ්ගමමෙරුරිව’ඤ්ජසෙ,
gax:සමණමණ්ඩනමණ්ඩිතවිග්ගහො
gae:ඉතිපි සො සුගතො සුගතො සියා। ()
gax:8:සුරගජො’රිව නන්දනකානනා
gax:මණිගුහාය හරී’ව යුගන්ධරා,
gax:නවරවින්දුරි’වා’මරවාපිතො
gae:සමදහංසවරො’ව’හිනික්ඛමං। ()
gax:9:වනගුහාදිතපොවනතො සුභං
gax:වජති නික්ඛමියා’සමරූපිමා,
gax:නිරුපමස්සිරියා භුස මුල්ලසං
gae:ඉතිපි සො සුගතො සුගතො සියා। ()
gax:10:<pb V=.530/> විසරවිප්ඵුරිතා’මිතරංසිනා
gax:සුපරිසෙකසුවණ්ණරසෙනි’ව,
gax:වජති පිඤ්ජරිතො වසුධම්බරං
gae:ඉතිපි සො සුගතො සුගතො සියා। ()
gax:11:කරිවරො’ව කරීහි පුරක්ඛතො
gax:සකලපාපමලා’පගතො සයං,
gax:වජති විතමලෙහි නිසෙවිතො
gae:ඉතිපි සො සුගතො සුගතො සියා। ()
gax:12:අසමබුද්ධවිලාසලවෙන යො
gax:අභිභවං සනරාමරවිබ්භමං,
gax:පටිපථං පටිපජ්ජති සොභනං
gae:ඉතිපි සො සුගතො සුගතො සියා। ()
gax:13:<pb V=.531/> පුරිමපච්ඡිමදක්ඛිණවාමතො
gax:පභවදෙහපභාහි පහාසයං,
gax:රතන’සීතිමිතං වජතෙ භුවි
gae:ඉතිපි සො සුගතො සුගතො සියා। ()
gax:14:නිගමගාමපුරිසු ච චාරිකං
gax:චරති යො කරුණාපරිචාරිකො,
gax:අමිතසත්තමනොරථ මාවහං
gae:ඉතිපි සො සුගතො සුගතො සියා। ()
gax:15:කුමුදපඞ්කජ චම්පකමාලති-
gax:කුසුමවුට්ඨිසුඵස්සිතවිග්ගහො,
gax:වජති චාරුතරං ජලිතිද්ධිමා
gae:ඉතිපි සො සුගතො සුගතො සියා। ()
gax:16:<pb V=.532/> තගරකුඞ්කුමලොහිත චන්දන-
gax:සුරභිචුණ්ණවිකිණ්ණමහාපථෙ,
gax:වජති ගන්ධගජො විය සොභනං
gae:ඉතිපි සො සුගතො සුගතො සියා। ()
gax:17:තුරියරාව සතානුගතත්ථුති-
gax:පදසතෙහි අභිත්ථුතසග්ගුණො,
gax:වජති හංසවිලාසිතගාමියො
gae:ඉතිපි සො සුගතො සුගතො සියා। ()
gax:18:සුරනරාදිවිලොචනභාජන-
gax:පිවිතරූපවිලාසසුධාරසො,
gax:වජති සීහවිජම්භිතවික්කමො
gae:ඉතිපි සො සුගතො සුගතො සියා। ()
gax:19:<pb V=.533/> චරණතාමරසස්සිරිභාරතං
gax:අනධිවාසිනි’වා’වනිකාමිනී,
gax:වජති තම්හි පවෙධති කම්පති
gae:ඉතිපි සො සුගතො සුගතො සියා। ()
gax:20:සුඛුමකුන්ථකිපකිලලිකමක්ඛිකා-
gax:මකසකීටපටඞක්ග මනුද්දයො,
gax:වජති යො අවිහෙඨය මඤ්ජසෙ
gae:ඉතිපි සො සුගතො සුගතො සියා। ()
gax:21:ඨපිතචක්කවරඞ්කිතදක්ඛිණ-
gax:චරණ පඞ්කජ පිඤ්ජරිතඤ්ජසො,
gax:වජති යො පඨමං යදි නික්ඛිපං
gae:ඉතිපි සො සුගතො සුගතො සියා। ()
gax:22:<pb V=.534/> අනුපලිත්ත මලෙහි සමං ඵුසං
gax:කමලකොමලපාදතලෙහි යො,
gax:වජති ධූතමලං වසුධාතලං
gae:ඉතිපි සො සුගතො සුගතො සියා। ()
gax:23:භවති භෙරිතලං’ව පකසාරිත-
gax:චරණතාමරසෙහි සුදුග්ගමං,
gax:අවනතුන්නතඨාන මපාවනී
gae:ඉතිපි සො සුගතො සුගතො සියා। ()
gax:24:පථවිතු’බ්භවපඞ්කජමුද්ධනි
gax:ඨපිතකොමලපාදතලම්බුජො,
gax:වජති රෙණුපිසඞ්ගසුභඞ්ගිමා
gae:ඉතිපි සො සුගතො සුගතො සියා। ()
gax:25:<pb V=.535/> වජති අන්තමසො’පලසක්ඛරා
gax:සකලිකාකඨෙලා’පි සකණ්ටකා,
gax:අපවජන්ති පථා දිපදුත්තමෙ
gae:ඉතිපි සො සුගතො සුගතො සියා। ()
gax:26:නිජපදං අතිදුර මනුද්ධරං
gax:අතිසමීප මනික්ඛිප මඤ්ජසෙ,
gax:වජති ගොප්ඵකජානු මඝට්ටයං
gae:ඉතිපි සො සුගතො සුගතො සියා। ()
gax:27:<pb V=.536/> අතිලහුං සනිකං සමිතින්ද්රියො
gax:න චරතෙ චරතෙ ජුතියු’ජ්ජලං।
gax:භුවි සමෙ විසමෙ අසමො සමං
gae:ඉතිපි සො සුගතො සුගතො සියා। ()
gax:28:අනවලොකිය උද්ධමධොදිසං
gax:අනුදිසඤ්ච චතුද්දිස මඤ්ජසෙ,
gax:වජති යො යුගමත්ත මපෙක්ඛකො
gae:ඉතිපි සො සුගතො සුගතො සියා। ()
gax:29:තිමදබන්ධුරසින්ධුරකෙසරී-
gax:ගතිවිලාසවිඩම්බනවික්කමො,
gax:වජති පාදතලඞ්ක මදස්සයං
gae:ඉතිපි සො සුගතො සුගතො සියා। ()
gax:30:<pb V=.537/> නිරුපමජ්ජුතියා පුරිසාසභො
gax:වසභරාජපරාජිතවික්කමො,
gax:වජති සඤ්ජනයං ජනසම්මදං
gae:ඉතිපි සො සුගතො සුගතො සියා। ()
gax:31:සූරියරංසි සමෙති පවායති
gax:කුසුමගන්ධසුගන්ධසමීරණෙ,
gax:වජති තබ්බිමලඤ්ජසමජ්ඣගො
gae:ඉතිපි සො සුගතො සුගතො සියා। ()
gax:32:ජලධරා පුරතො ජලබින්දවො
gax:නරමරූ කුසුමාති කිරන්තිපි,
gax:තදුපසත්තරජම්හි පථෙ වජෙ
gae:ඉතිපි සො සුගතො සුගතො සියා। ()
gax:33:<pb V=.538/> රුචිරචාමරඡත්තධරාමරා-
gax:සුරනරෙහි’පි ගච්ඡති සක්කතො,
gax:ගරුකතො මහිතො පතිමානිතො
gae:ඉතිපි සො සුගතො සුගතො සියා। ()
gax:34:යදි මිගින්දගජින්දතුරඞ්ගම-
gax:මිගවිහඞ්ගමනාදසුපූජිතො,
gax:වජති පුප්ඵවිතානධරො සිරෙ
gae:ඉතිපි සො සුගතො සුගතො සියා। ()
gax:35:නයනතොරණචාරුතර’ඤ්ජසෙ
gax:පරිලසන්ති ගතෙ ජිනකුඤ්ජරෙ,
gax:සකසකා’භරණානි’පි පාණිනං
gae:ඉතිපි සො සුගතො සුගතො සියා। ()
gax:36:<pb V=.539/> භවති අච්ඡරියබ්භුතමඞ්ගල-
gax:ඡණමහුස්සවකෙළිනිරන්තරං,
gax:තිභුවනං සුගතෙ සුගතෙ පථෙ
gae:ඉතිපි සො සුගතො සුගතො සියා। ()
gax:37:සිව මසඞ්ඛතධාතු මනුත්තරං
gax:පරමසුන්දරඨාන මනාසවං,
gax:විගතජාතිජරාමරණං ගතො
gae:ඉතිපි සො සුගතො සුගතො සියා। ()
gax:38:මුරජදුන්දුභිඡිද්ද මිවො’පරි
gax:නභසි යාවභවග්ග මසංවුටං,
gax:විවට කමෙති යදුබ්භවපඞ්කජ-
gae:පමිතියා ජිනසඞ්ඛ මපාදිසෙ। ()
gax:39:<pb V=.540/> යදපි මණ්ඩනභුමි සුබොධියා
gax:අචලඨාන මනඤ්ඤවලඤ්ජියං,
gax:ලලිතපිඤ්ජකලාපනිභො යහිං
gae:විජයබොධි ඉදානි’පි රාජතෙ। ()
gax:40:පඨම මුබ්භව මන්තපභඞ්ගුරං
gax:වසුමතීයුවතිහදයොපමං,
gax:තද’පි කසුන්දරඨාන මුපාගතො
gae:ඉතිපි සො සුගතො සුගතො සියා। ()
gax:41:යදපි බොධිපදන්ති පවුච්චති
gax:අරියඤාණමිහග්ග මනුත්තරං,
gax:යද’පි ඤාණ මනාවරණං තථා
gae:නිඛිලඤෙය්යපථා’නතිවත්තනං। ()
gax:42:<pb V=.541/> පුරිමජාතිසු පූරිතපාරමි-
gax:බලවපච්චයසන්තිපරායණො,
gax:තද’පි සුන්දරඨාන මුපාගතො
gae:ඉතිපි සො සුගතො සුගතො සියා। ()
gax:43:අරියමග්ගචතුක්කපහීණකං
gax:නපුනරෙ’ති කිලෙසගතං සතං,
gax:අපුනරාගමනං සුගතො යතො
gae:ඉතිපි සො සුගතො සුගතො සියා। ()
gax:44:<pb V=.542/> සුමති සුඨුගතො පණිධානතො
gax:ප්පභුති යාව ජයාසනුපාසනං,
gax:තිදසපාරමියො පරිපූරයං
gae:ඉතිපි සො සුගතො සුගතො සියා। ()
gax:45:තදුභයන්තභවාභවදිට්ඨියො
gax:අනුපගම්ම ගතො හිතමාවහං,
gax:පටිපදාය හි සුට්ඨුතරාය යො
gae:ඉතිපි සො සුගතො සුගතො සියා। ()
gax:46:රුචිරභාරතිභත්තුතිභොචතු-
gax:පරිසමජ්ඣගතො වියකෙසරි,
gax:ගදති වීතභයො ගිරමාසභිං
gae:ඉතිපි සො සුගතො සුගතො සියා। ()
gax:47:<pb V=.543/> සුරභිනා මුඛතාමරසෙ වචී-
gax:සුචරිතප්පභවෙන සුභාසිතං,
gax:ගදති ධම්මසභං පරිවාසයං
gae:ඉතිපි සො සුගතො සුගතො සියා। ()
gax:48:රතිකරං කරවීකවිරාවතො
gax:පටුතරං සුතරං සරසං ගිරං,
gax:ගදති සොතරසං පරිසත්තරෙ
gae:ඉතිපි සො සුගතො සුගතො සියා। ()
gax:49:ගදති සබ්බවචීදුරිතෙහි යො
gax:පවිරතො අභිසන්ධිය භින්දිය,
gax:අවිතථෙන තථඤ්ච කථංකථා
gae:ඉතිපි සො සුගතො සුගතො සියා। ()
gax:50:<pb V=.544/> ථිරකථං නකදාවි විසංවදො
gax:ගදති පච්චයිකං අචලාචලං,
gax:පරිසගො චතුසච්චදසො සදා
gae:ඉතිපි සො සුගතො සුගතො සියා। ()
gax:51:සහිතභින්නජනෙසුදයාපරො
gax:අනුපදානියමෙව’භිසන්ධියං,
gax:ගදතියොවචනංපටිගණ්හියං
gae:ඉතිපි සො සුගතො සුගතො සියා। ()
gax:52:පියකරං සුකුමාරතරං ගිරං
gax:සුතිසුඛං සුගමං හදයඞ්ගමං,
gax:ගදති නෙල මනෙලගලං යතො
gae:ඉතිපි සො සුගතො සුගතො සියා। ()
gax:53:<pb V=.545/> විහිතවාණිවිලාසිනිසඞ්ගමො
gax:සුමති සාමයිකං සමයං විදූ,
gax:ගදති භුත පවත්ති මනඤ්ඤථා
gae:ඉතිපි සො සුගතො සුගතො සියා। ()
gax:54:ගදති ඤෙය්යපදත්ථවිදො සදා
gax:ජනහිතත්ථ මනත්ථපනූදනං,
gax:ගදිත මත්ථගතං උභයත්ථදං
gae:ඉතිපි සො සුගතො සුගතො සියා। ()
gax:55:<pb V=.546/> සකලසඞ්ඛතධම්මවිමුත්තියා
gax:ගදති දම්ම මසඞ්ඛධාතුයා,
gax:අරියමග්ගඵලෙහි’පි නිස්සිතං
gae:ඉතිපි සො සුගතො සුගතො සියා। ()
gax:56:විනයවාදි විනෙය්යජනෙ යතො
gax:විනයනත්ථ මනත්තනයත්විතං,
gax:විනයනිස්සිතකං ගදතෙ කථං
gae:ඉතිපි සො සුගතො සුගතො සියා। ()
gax:57:හදයකොසනිධානවතිං සදා
gax:සදුපමං පරියන්තවතිං කථං,
gax:ගදති මඤ්ජුගදො වදනං වරො
gae:ඉතිපි සො සුගතො සුගතො සියා। ()
gax:58:<pb V=.547/> මුනි රසඞ්කුවිතානනපඞ්කජො
gax:පුරිමමෙව ගිරං පරිසන්තරෙ,
gax:ගදති අට්ඨවිධඞ්ගිකක මාසභිං
gae:ඉතිපි සො සුගතො සුගතො සියා। ()
gax:59:අවිතථං විතථම්පි නිරත්ථක-
gax:මපි කථං සුණතං පිය මප්පියං,
gax:නහිවදන්ති කදාචි තථාගතා
gae:ඉතිපි සො සුගතො සුගතො සියා। ()
gax:60:<pb V=.548/> අවිත්ථං සුණතං පකිය මප්පියං
gax:අභිවදන්තී සදත්ථසිතං කථං,
gax:ය’දහිවොහරණෙ සමයඤ්ඤුනො
gae:ඉතිපි සො සුගතො සුගතො සියා। ()
gax:61:තාය තාය’භිසාවයං ජනතං සකාය නිරුත්තියා
gax:එහිසාගතවාදි ගොතමගොත්තකෙතු තථාගතො,
gax:මූලමාගධිභාසයා ගදතෙ සභං කපරිතොසයං
gae:තෙන සො භුවනත්තයෙ සුගතො සියාති සුවිස්සුතො। ()
gax:62:<pb V=.549/> ලොකං ලොකප්පභවං
gax:ලොකනිරොධඤ්ච ලොකමොක්ඛූපායං,
gax:චතුභී අභිසමයෙහි
gae:නාථො සම්මා ගතො තතො සො සුගතො। ()
bod:ඉති මෙධානන්දාභිධානෙන යතිනාන විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙක නිදානෙ භගවතො සුතගොති පඤ්ඤත්තියා අභිධෙය පරිදීපො। බාවීසතිමො සග්ගො।
bod:තංඛො පන <pb V=.550/> භවන්තං ගොතමං එවං කල්යාණො කිත්තිසද්දො අබ්භුග්ගතො। ඉතිපිසො භගවා ලොකවිදූති।
gax:1:තස්ස ස (දොධක) ලක්ඛණචාරු-
gax:චක්කවර’ඞ්කිතපාදතලස්ස,
gax:ලොකවිදූ’තිපි යාව භවග්ගා
gae:එකසිලොකරවො උදපාදි। ()
gax:2:ලක්ඛණමූලනිරොධනිරොධො-
gax:පායවසෙන පකි ලොකකමසෙසං,
gax:යො පටිවිජ්ඣි තිලොකහිතො කඝො
gae:ලොකවිදූති පවුච්චති තස්මා। ()
gax:3:ලොකමිධෙව කලෙබරමත්තෙ
gax:ලොකනිදානනිරොධමවෙදි,
gax:ලොකනිරොධකරංක පටිපත්තිං
gae:ලොකවිදූති පවුච්චති තස්මා। ()
gax:4:<pb V=.551/> ලොකමහම්බුධිපාරගු සත්ත-
gax:සඞ්ඛතභාජනලොකපභෙදං,
gax:සො භගවා’නවසෙසමවෙදි
gae:ලොකවිදූති පවුච්චති තස්මා। ()
gax:5:සො හි භවාභවදට්ඨිසභාව-
gax:ඤාණනුලොමිකඛන්තිපභෙදං,
gax:ආසයධම්ම මබුජ්ඣි පජානං
gae:ලොකවිදූති පවුච්චති තස්මා। ()
gax:6:<pb V=.552/> පාතුභවං සති කාරණලාභෙ
gax:සත්තවිධානුසයම්පි ජනානං,
gax:සො පටිවිජ්ඣි විචට්ටිතලොකො
gae:ලොකවිදූති පවුච්චති තස්මා। ()
gax:7:රජ්ජනදුස්සනමුය්හනසද්ධා-
gax:බුද්ධිවිතක්කවිමිස්සවසෙන,
gax:සො චරිතං පටිවිජ්ඣි පජානං
gae:ලොකවිදූති පවුච්චති තස්මා, ()
gax:8:හීනපණීත’ධිමුත්තිවසෙන
gax:දුබ්බිධමෙව’ධිමුත්ති මවෙදි,
gax:ලොකනිරුත්තිවිදො ජනතාය
gae:ලොකවිදූති පවුච්චති තස්මා। ()
gax:9:<pb V=.553/> අප්පරජක්ඛ මනුස්සදපාපං
gax:උස්සදපාප මුළාරරජක්ඛං,
gax:දුබ්බිධලොකමබුජ්ඣි යතොසො
gae:ලොකවිදූති පවුච්චති තස්මා। ()
gax:10:ඉන්ද්රියපුබ්බපරොපරියත්ති-
gax:ඤාණපභො තිඛිණින්ද්රියලොකං,
gax:සො පටිවිජ්ඣික මුදින්ද්රියලොකං
gae:ලොකවිදූති පවුච්චති තස්මා। ()
gax:11:වට්ටවිවට්ටපතිට්ඨ මසාධු-
gax:සාධුසභාවගතං භගවා සො,
gax:ද්වාක්තිකෙ’තරලොක මවෙදි
gae:ලොකවිදූති පවුච්චති තස්මා। ()
gax:12:<pb V=.554/> සාධුපසත්ථසදත්තනියාමං
gax:ඤාපයිතුං සුකරාසුකරම්පි,
gax:සත්තනිකායමවෙදි යතො සො
gae:ලොකවිදූති පවුච්චති තස්මා। ()
gax:13:කම්මකිලෙසවිපාකවිබන්ධ-
gax:මුත්ත්යවිමුත්තිගතෙ පටිවිජ්ඣි,
gax:භබ්බජනෙය මභබ්බජනෙ සො
gae:ලොකවිදූති පවුච්චති තස්මා। ()
gax:14:නිප්ඵලතාය නවුත්තමනන්ත-
gax:සත්තපමාණ මනාවරණෙන,
gax:ඤාණබලෙන සයං විදිතංහි
gae:ලොකවිදූති පවුච්චති තස්මා। ()
gax:15:<pb V=.555/> වුත්තනයෙනි’හ සො මුනි සත්ත-
gax:ලොකමනෙකවිධං පටිවිජ්ඣි
gax:සත්තනිකායසරොජවනෙ’ණො
gae:ලොකවිදූති පවුච්චති තස්මා। ()
gax:16:පච්චයසණ්ඨිතිකං පටිවිජ්ඣි
gax:සඞ්ඛතලොකමසඞ්ඛතදස්සි,
gax:එකවිධම්ප්යවරොපිතලොකො
gae:ලොකවිදූති පවුච්චති තස්මා। ()
gax:17:රුප්පණලක්ඛණතො’ඛිලරූපං
gax:නාමසලක්ඛණතො චතුනාමං,
gax:දුබ්බිධලොක මවෙදි මුනින්දො
gae:ලොකවිදූති පවුච්චති තස්මා। ()
gax:18:<pb V=.556/> ලොකහිතො සුඛදුක්ඛමුපෙක්ඛා-
gax:වෙදයිතත්තිකතො සුවිභත්තං,
gax:සො භගවා කපටිවිජ්ඣි තිලොකං
gae:ලොකවිදූති පවුච්චති තස්මා। ()
gax:19:පඤ්චවිධංක මුනි බන්ධවසෙනා-
gax:හාරවසෙන චතුබ්බිධලොකං,
gax:ලොකපදීපනිභො පටිවිජ්ඣි
gae:ලොකවිදූති පවුච්චති තස්මා। ()
gax:20:අද්වයවාදි සළායතනාඛ්ය-
gax:ඡබ්බිධලොකමවෙදි ජිනො සො,
gax:සත්තවිධම්පි මනට්ඨිතිලොකං
gae:ලොකවිදූති පවුච්චති තස්මා। ()
gax:21:<pb V=.557/> ලාභපභුතික මට්ඨවිධම්පි
gax:ලොකසභාවමවෙදි යතො සො,
gax:සක්යමුනී නවසන්තනිවාසෙ
gae:ලොකවිදූති පවුච්චති තස්මා। ()
gax:22:සො දසබාරසධා’යතනානං
gax:භෙදවසෙන තිලොකපදීපො,
gax:ලොකමවෙදි තිලක්ඛණවෙදී
gae:ලොකවිදූති පවුච්චති තස්මා। ()
gax:23:ධාතුවසෙන යතො සුවිභත්තං
gax:ලොක මථ’ට්ඨදසප්පරිමාණං,
gax:සඞ්ඛතලොකභිදො පටිවිජ්ඣි
gae:ලොකවිදූති පවුච්චති තස්මා। ()
gax:24:<pb V=.558/> සො මණිකඤ්චනරූපියමුත්තා-
gax:සඞ්ඛපවාලසිලාකඨලාදිං,
gax:ලොකමවෙදි අතින්ද්රියබද්ධං
gae:ලොකවිදූති පවුච්චති තස්මා। ()
gax:25:රුක්ඛලතාඵලපල්ලවපත්ත-
gax:පුප්ඵපකරාගපභෙදවසෙන,
gax:සො සුඛුමන්තරලොකමවෙදි
gae:ලොකවිදූති පවුච්චති තස්මා। ()
gax:26:යත්තකමෙවු’තුජට්ඨකලාප-
gax:රපගතං ඉහභාජනලොකෙ,
gax:විජ්ජති තම්පටිවිජ්ඣි අසෙසං
gae:ලොකවිදූති පවුච්චති තස්මා। ()
gax:27:<pb V=.559/> සො භගවා හිමවත්ත පමාණං
gax:අට්ඨමහානිරයාදි පමාණං,
gax:නාගසුපණ්ණවිමාන පමාණං
gae:බ්රහ්මසුරාසුරලොක පමාණං। ()
gax:28:පංසුජලානිලභුමි පමාණං
gax:දීපසවන්තිසමුද්ද පමාණං,
gax:මෙරුමහිධරකූට පමාණං
gae:කප්පතරූරවිචන්ද පමාණං। ()
gax:29:පච්චයසඞ්ඛතධම්මසමුහං
gax:භාජනලොකගතං සකලම්පි,
gax:උද්ධමධොතිරියංපටිවිජ්ඣි
gae:ලොකවිදූති පවුච්චතිතස්මා। ()
gax:30:<pb V=.560/> ලොකාලොකකරො තිලොකතිලකොසො සත්තලොකං ඉමං
gax:බුජ්ඣිත්ථා’නුසයාසයාදිවිධිනා සඞ්ඛාරලොකං තථා,
gax:ආහාරාදිපමාණතාදිවිධිනා ඔකාසලොකං යතො
gae:තස්මා ලොකවිදූති වුච්චති ජිනො සඞ්ඛාරලොක’න්තගො। ()
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙනිදානෙ භගවතොලොකවිදූති නාමපඤ්ඤත්තියා අභිධෙයපරිදීපො තෙවීසතිමොසග්ගො।
bod:තංඛො පන <pb V=.561/> භවන්තං ගොතමං එවං කල්යාණො කිත්තිසද්දො අබ්භුග්ගතො ඉතිපි සො භගවා අනුත්තරො පුරිසදම්මසාරථීති।
gax:1:අභාවතො පරමතරස්ස කස්සචි
gax:ජනස්ස සග්ගුණවිසරෙහි අත්තනා,
gax:සමාසනිබ්බචනනයෙන සො මුනි
gae:අනුත්තරො සසි (රුචිරා)’නනම්බුජො। ()
gax:2:තථාහි සො නරහරි සීලසම්පදා-
gax:ගුණෙනි’මං අභිභවතෙ සදෙවකං,
gax:සමාධිනා වරමතියා විමුත්තියා
gae:විමුත්තිදස්සනගුණසම්පදායපි। ()
gax:3:යතො නවිජ්ජති අධිසීලසම්පදා-
gax:සමාධිධිපභුතිගුණෙහි තස්සමො,
gax:කුතොනු විජ්ජති’හ තදුත්තරීතරො
gae:සියා තතොප්ය’ය මසමො මහාමුති। ()
gax:4:<pb V=.562/> නිරූපමො අසමමුනීහි සොමුනි
gax:යතො සමො අසමසමො සියා තතො,
gax:තථාගතස්සි’හ දුතියස්ස කස්සචි
gae:අභාවතො අදුතියකො තථාගතො। ()
gax:5:යතො නවිජ්ජති පටිමාපි තස්සමා
gax:සමො තදා’සමතනුසම්පදායපි,
gax:සහායකො නහි පටිවිද්ධබොධියා
gae:තතො යමප්පටිම’සහායකො මුනි। ()
gax:6:කලෙබරෙනපි අභිරූපහාරිනා
gax:ගුණෙහි තප්පටිසමපුග්ගලො නහි,
gax:නචත්ථි පාවචනවිභාගකපක්පනෙ
gae:සයං විනා භුවි පටිභාගපුග්ගලො। ()
gax:7:<pb V=.563/> අනඤ්ඤගොචරවරබොධිසිද්ධියා
gax:ස’හං සයම්භුති පටිපුග්ගලොනහි,
gax:පටිඤ්ඤමප්පයිතු මලං සයං විනා,
gae:අනුත්තරො’තිපි නරදම්මසාරථි। ()
gax:8:සුදන්තපුග්ගලදමිතබ්බපුග්ගලෙ
gax:දමෙති සාරයති අදන්තපුග්ගලෙ,
gax:යතො ජිනො විනයනුපායකොවිදො
gae:අනුත්තරො’තිපි නරදම්මසාරථි। ()
gax:9:<pb V=.564/> යථා හයෙ මුදුකගුණෙඛන සාරථි
gax:තථාගතො සුගතිකථාය ධම්මියා,
gax:දමෙති සාරයති තථා තථාගතෙ
gae:අනුත්තරො’තිපි නරදම්මසාරථි। ()
gax:10:යථා හයෙ ඵරුසගුණෙන සාරථි
gax:අපායතජ්ජනවිධිනා තථාගතො,
gax:දමෙති සාරයති තථා තථාගතෙ
gae:අනුත්තරො’තිපි නරදම්මසාරථි। ()
gax:11:අදම්මියෙ මුදුඵරුසෙන සාරථි
gax:යථා’භිමාරයති තථා තථාගතො,
gax:ජහාත්ය’නොවදිය නචානුසාසිය
gae:අනුත්තරො’තිපි නරදම්මසාරථි। ()
gax:12:<pb V=.595/> කරී’භිධාවති දමකෙන සාරිතො
gax:පුරත්ථිමාදිසු දිසමෙව කෙවලං,
gax:අනුත්තරෙන හි නරදම්මසාරථි-
gae:ජිනෙන සාරිතපුරිසානතාදිසා। ()
gax:13:නිසජ්ජ කත්ථචි සයනාසනම්හි තෙ
gax:දිසාසු අට්ඨසු අතිසඞක්ගචාරිනො,
gax:විධාවරෙ තුරිතමනුත්තරං දිසං
gae:අනුත්තරො’තිපි නරදම්මසාරථි। ()
gax:14:පතිට්ඨිතෙ මුනි’රධිසීලසික්ඛයා
gax:වසී’නුසාසිය අධිචිත්තසික්ඛයා,
gax:යථාරහං දමයති භබ්බපුග්ගලෙ
gae:අනුත්තරො’තිපි නරදම්මසාරථි। ()
gax:15:<pb V=.566/> සමාහිතෙ මුනි රධිචිත්තසික්ඛයා
gax:විපස්සනාය’පි සමණෙ’නුසාසිය,
gax:යථාරහං දමයති බොධනාරහෙ
gae:අනුත්තරො’තිපි නරදම්මසාරථි। ()
gax:16:තථුපරූපරි පටිවෙධපත්තියා
gax:යථාක්කමං අනරියසෙක්ඛපුග්ගලෙ,
gax:දමෙති සො විනයති ලොකනායකො
gae:අනුත්තරො’තිපි නරදම්මසාරථි ()
gax:17:<pb V=.567/> විනෙය්යබන්ධවමනකුන්දචන්දිමා
gax:විනෙසි කොසලමගධාධිපාදයො,
gax:අනෙකඛත්තියපුරිසෙ විනායකො
gae:අනුත්තරො’තිපි නරදම්මසාරථි। ()
gax:18:කුදිට්ඨිකුඤ්ජරහරි කූටදන්තභු
gax:සුරාදිභූසුරපුරිසෙ විභාවිනො
gax:ජිනාසභො විනයි යතො’නුසාසිය
gae:අනුත්තරො’තිපි නරදම්මසාරථි। ()
gax:19:උපාලිනාමිකපමුඛෙ දුරාසදෙ
gax:විනායකො ගහපතිපණ්ඩිතෙ පුථු
gax:විනෙසි සො උපනයනක්ඛමෙ යතො
gae:අනුත්තරො’තිපි නරදම්මසාරථි। ()
gax:20:<pb V=.568/> අසච්චදිට්ඨිකමපි සච්චකව්හයං
gax:අනඤ්ඤවෙනයිකනිගණ්ඨනායකං
gax:විනෙසි තප්පභුතිදිගම්බරෙ ජිනො
gae:අනුත්තරො’තිපි නරදම්මසාරථි। ()
gax:21:ජිනාසභො සභියසුභද්දසඤ්ඤිනො
gax:තප්පස්සිනො තිමිසභිදො සධම්මියා
gax:කථායි’තොබහි සමණෙපි සික්ඛයි
gae:අනුත්තරො’තිපි නරදම්මසාරථි। ()
gax:22:දමෙසි සොමුනි උරුවෙලකස්සප-
gax:ගයාදිකස්සපජටිලාදිකෙ යතො,
gax:ජටාධරෙ විජටිතජාලිනීජටො
gae:අනුත්තරො’තිපි නරදම්මසාරථි। ()
gax:23:<pb V=.569/> පහාණසංවරවිනයුත්තරො මුනි
gax:අනෙකඛත්තියසමණෙපි සාසනෙ,
gax:විනෙසි සාරථිරිව උත්තරුත්තරිං
gae:අනුත්තරො’තිපි නරදම්මසාරථි। ()
gax:24:මනුස්සසොණිතපිසිතාසනෙහි සො
gax:විනෙසි පීවරජඨරං නිසාචරං,
gax:සුඝොරමානවක මනෙකරක්ඛසෙ
gae:අනුත්තරො’තිපි නරදම්මසාරථි, ()
gax:25:විනායකො සුවිනයි රාහුනාමිකං
gax:මහත්තභාවික මසුරාධිපං යතො,
gax:සුරාධිපප්පභුතිසුරෙ තථා’සුරෙ
gae:අනුත්තරො’තිපි නරදම්මසාරථි। ()
gax:26:<pb V=.570/> පජාපතිං නිඛිලපජානුකම්පකො
gax:බකාභිධානිකම්පි තුච්ඡලද්ධිකං,
gax:විනෙසි සො නදිතරනීරජාසනෙ
gae:අනුත්තරො’තිපි නරදම්මසාරථි। ()
gax:27:කසඞ්කුසෙහි’පි අවිනෙය්යකෙ යතො
gax:තිරච්ඡජාතිකපුරිසෙ නරාසභො,
gax:විනෙසි සො තිසරණසිලසංවරෙ
gae:අනුත්තරො’තිපි නරදම්මසාරථි। ()
gax:28:කපොලසෙචනමදකණ්ණචාමරං
gax:හුතාසනාසනිරිවභිංසනං යතො,
gax:දමෙසි මාරජි ධනපාලකුඤ්ජරං
gae:අනුත්තරො’තිපි නරදම්මසාරථි। ()
gax:29:<pb V=.571/> විනෙසි සොමුනි හිමවන්තවාසිනං
gax:පතාපපජ්ජල මපලාලභොගිනං,
gax:ඛරං භයඞක්කර මරවාලභොගිනං
gae:අනුත්තරො’තිපි නරදම්මසාරථි। ()
gax:30:නන්දො’පනන්දු’රගපතිං මහොදර-
gax:චූලොදරොරගපමුඛෙ ච නිබ්බිසෙ,
gax:ධුමස්සිඛා’නලසිඛභොගීනො අකා
gae:තෙනා’ප්යනුත්තරනරදම්මසාරථි। ()
gax:31:දමනුපායකොවිදො හි බොධනෙය්යබන්ධවෙ
gax:අරියමග්ගවීථිභාසුරං වරං සිවමපකුරං,
gax:පටිපදාරථෙන සාරයි යථෙව සාරථි
gae:පුරිසදම්මසාරථිති වුච්චතෙ අනුත්තරො। ()
bod:ඉතිමෙධානන්දාභිධානෙන යතිනා වරචිතෙ සකලකවිජන හදයානන්ද දානනිදානෙ ජිනවංසදීපෙ සන්තිකෙනිදානෙ භගවතො අනුත්තරො පුරිසදම්මසාරථීති නාම පඤ්ඤත්තියා අභිධෙය පරිදීපො චතුබ්බීසතිමොසග්ගො।
bod:තංඛො පන <pb V=.573/> භවන්තං ගොතමං එවං කල්යාණෙකිත්ති සද්දො අබ්භුග්ගතො ඉතිපි සොභගවා සත්ථා දෙවමනුස්සානංති।
gax:1:කන්තාරං ඛරතක්කරං නිරුදකං කත්තාරමොතාරිමං
gax:කන්තාරං මිගරාජකුඤ්ජරමහා (සද්දුලවික්කීළිතං),
gax:කන්තාරං අවතාරභුරිජනතං යො සත්ථවාහො සුධි
gae:තාරෙත්වා නයතෙ දයාපරවසො ඛෙමන්තභුමිං යථා। ()
gax:2:ඉච්චෙවංකරුණානිධානහදයො සංසාරදුක්ඛාතුරෙ
gax:සත්තෙ ජාතිජරාවිකාරමරණස්සොකාදිකන්තාරතො,
gax:තාරෙත්වා දසසංකිලෙසගහනා පාපෙසි ඛෙමංපුරං
gae:තස්මා සත්ථුපසත්ථකිත්තිවිසරො සත්ථා’ති සම්පත්ථරී। ()
gax:3:<pb V=.574/> අත්ථා’නත්ථවිචාරණා’තිචතුරො ලොකුත්තරත්ථෙන’පි
gax:යස්මා සාසති ලොකියෙන උභයෙන’ත්ථෙනලොකං ඉමං,
gax:සබ්රහ්මං සනරාමරං සසමණං සබ්රාහ්මණං යොහි සො
gae:සත්ථා’ත්වෙව පසත්ථකිත්තිනිකරො සත්ථාරමබ්භුග්ගතො। ()
gax:4:භීතිං ජාතිජරාරුජාදිකසිරං නිස්සාය ජාතංහි යො
gax:සත්ථා සත්ථධරොරිවා’රිවිසරං නික්ඛිත්තසත්ථො සදා,
gax:සත්තානං තසසතෙ විහිංසති ධියා සිද්ධත්ථසාරො තතො
gae:සො සත්ථා’ති යසොසරීරසුරභී ලොකත්තයං ව්යාපයී। ()
gax:5:ලොකත්ථාභිරතො අනත්ථවිරතො ජාත්යාදිකන්තාරතො
gax:උත්තාරෙතිච සත්ථවාහසදිසො යො අත්ථධම්මෙනවා,
gax:සත්තෙ සාසති හිංසතී’ති ජනතාසන්තානජාතං භයං
gae:වුත්තා’න්වත්ථවසෙන සොහිභගවා සත්ථාති වණ්ණීයතෙ। ()
bod:තංඛො පනභවන්තං <pb V=.575/> ගොතමං එවංකල්යාණෙ කිත්තිසද්දො අබ්භුග්ගතො ඉතිපිසො භගවා බුද්ධොති।
gax:6:යො සඞ්ඛාරවිකාරලක්ඛණපරොසඞ්ඛාරපඤ්ඤත්තිසු
gax:ඤෙය්යත්ථෙස්ව’නනුස්සුතෙසු පුරිමං චත්තාරි සච්චානි’පි,
gax:බුජ්ඣිත්වා’චරියොපදෙසරහිතො තත්ථෙව සබ්බඤ්ඤුතං
gae:පත්තො ඤාණබලෙසු පාපුණි වසීභාවං සයමභුක සයං। ()
gax:7:<pb V=.576/> බොධෙතා’ති පජාය නිබ්බචනතො සච්චානි සො බුජ්ඣිතා
gax:සච්චානීති’පි සච්චවාදි භගවාක නිස්සෙසඤෙය්යස්සපි,
gax:මත්යා බුජ්ඣනසත්තියා මහතියා යස්මා සමඞක්ගී තතො
gae:බුද්ධො නාමසියාති කිත්තිවිසරො තම්බුද්ධමබ්භුග්ගතො। ()
gax:8:යෙසංජ බොධනවසත්තියා සුමතියා චා’නඤ්ඤනෙය්යො සයං
gax:බුද්ධත්තා ච යථාවිකාසපදුමං සො බුජ්ඣනට්ඨෙනපි,
gax:නානාබුද්ධගුණස්ස විස්සවනතො බුද්ධොති සුද්ධොදනී
gae:අබ්භුග්ගඤ්ඡි තිබුද්ධඛෙත්තභවනෙ තංකිත්තිගීතස්සරො। ()
gax:9:<pb V=.577/> රාගස්සාධිගතග්ගමග්ගමතියා දොසස්ස මොහස්සපි
gax:ඡින්නත්තා ච සමුලඝාතමඛිලකෙලසාරිවග්ගස්සපි,
gax:සො ඛීණාසවතාය චොපධිපරිච්චාගෙන බුද්ධොත්යයං
gae:උච්චාරියති චාරිකිත්තිරචනා විඤ්ඤූහි යාවජ්ජපි। ()
gax:10:ධම්මස්සාමි යථා පබුද්ධපුරිසො ඔක්කන්තනිද්දක්ඛයා
gax:නාජ්ඣො’තිණ්ණකිලෙසමිද්ධවිධමා බොධාපිතො කෙනචි,
gax:බුද්ධම්භොජතිභානනො හී භගවා සාමං පබුද්ධො යතො
gae:බුද්ධොනාමසියාති තබ්භවයසොඝොසො විභුසායතෙ। ()
gax:11:ගත්යත්ථාවගමත්ථධාතුසමතාසබ්භාවතො වා ගතො
gax:යෙනෙකායනමග්ගමුග්ගමතිමා එකො, හීසම්බුජ්ඣීසො,
gax:සම්බොධිං ජයබොධිමූලමුපගො සත්තුත්තරො’නුත්තරං
gae:බුද්ධොතී’ධ ජගත්තයෙ නිජයසො යාවජ්ජ විජ්ජුම්භතෙ। ()
gax:12:<pb V=.578/> ඛීණත්තා පරමාය මග්ගමතියා දුබ්බුද්ධියා බුද්ධියා
gax:ලද්ධත්තාපි කඅනුත්තරුත්තරගුණාලඞක්කාරසාමග්ගියා,
gax:සො සම්බොධිපරායණො සිරිඝණො බුද්ධොති සුද්ධොදනී
gae:ලොකම්භොධිමලඞ්කරි නිජයසොකල්ලොලමාලාහි’මං। ()
gax:13:සම්බුද්ධො’ති’මිනාපදෙන මුනිනො සච්චාවබොධාවහං
gax:ඤාණං තප්පටිවෙධඤාණ මනඝං නා’ඤ්ඤෙහිසාධාරණං,
gax:බුද්ධො’තී’ධ පදෙන සත්ථු කරුණාපුබ්බඞක්ගමං දෙසනා-
gae:ඤාණං ඤෙය්යපදත්ථබොධනකරං ඤාණඤ්ච දස්සියතෙ। ()
gax:14:<pb V=.579/> තං සබ්බඤ්ඤුතඤාණථොමනවසා සම්මාදිසම්බුද්ධි’ති-
gax:සද්දස්සා’රියමග්ගකිත්තනවසා බුද්ධොතිසද්දස්සච,
gax:යොගො’පෙ’ත්ථකතො’ත්ය’භාසි විබුධො සො ධම්ම පාලාභිධො
gae:බුද්ධානුස්සතිවණ්ණනාවිවරණෙ විඤ්ඤාතසත්ථාගමො। ()
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙනිදානෙ සත්ථාදෙවමනුස්සානං බුද්ධොති නාමපඤ්ඤත්තීනං අභිධෙය පරිදීපො පඤ්චවීසතිමො සග්ගො।
bod:තංඛො පන <pb V=.580/> භවන්තං ගොතමං එවං කල්යාණෙ කිත්තිසද්දො අබ්භුග්ගතො ඉතිපි සොභගවා භගවාති।
gax:1:කවිභාරතිපද්ධතිඡන්දසි ත-
gax:ග්ගුණථොමන (තොටක) වුත්ය’භවි,
gax:භගවා’ති විභත්තපදත්ථවතී
gae:මධුරා සුණතං සුරතං මධුරා। ()
gax:2:අධිසීලසමාධිමතිප්පභුති-
gax:ගුණරාසිවිසිට්ඨතරස්ස තතො,
gax:භගවා’ති සදෙවමනුස්සපජා-
gae:පවරස්ස සගාරවනාම’මිදං। ()
gax:3:භගවාවචනෙන පවුච්චති යො
gax:සනිරුත්තිනයො වචනත්ථවරො,
gax:ස’හි ගාරවසෙට්ඨවිසිට්ඨතරො
gae:භගවාති නිමිත්තකනාමමිදං। ()
gax:4:<pb V=.581/> පරිපාචිතසඤ්චිතපාරමිතා-
gax:මිතභාග්ය මනුත්තරියු’ත්තරියං,
gax:යදි විජ්ජති’මස්ස අනඤ්ඤසමං
gae:භගවා’ති පවුච්චති සො භගවා। ()
gax:5:යදි මාරබලං පබලං සකලං
gax:කදලී ද්විරදොරිව තාලවනං,
gax:අසනී’ව කිලෙසමභඤ්ජි තතො
gae:භගවා’ති පවුච්චති සො භගවා। ()
gax:6:යදි භග්ගමකා’ඛිලලොභමපා-
gax:ඛිලදොසමපා’ඛිලමොහමපි,
gax:විපරීතමනොකණඤ්ච තතො
gae:භගවා’ති පවුච්චති සො භගවා। ()
gax:7:<pb V=.582/> යදි කොධු’පනාහ මුසුයනම-
gax:ච්ඡරියං අහිරික්කනිරොත්තපනං,
gax:අපි මක්ඛපලාස මභඤ්ජි භවා-
gae:භවදිට්ඨි මනජ්ජව’මද්දවතං। ()
gax:8:ඛරඵාරුසතා කරණුත්තරියං
gax:යදි මාන’භිමාන’පමාදමදං,
gax:සඨඵාරුසතා කරණුත්තරියං
gax:සඨමායමභඤ්ජි’ති මොහජටං
gae:භගවා’ති පවුච්චති සො භගවා। ()
gax:9:<pb V=.583/> තිවිධා’කුසලං තිවිධබ්බිසමං
gax:තිවිතක්කතිමූලතිසඤ්ඤමපි,
gax:තිමලං තිපපඤ්ච මභඤ්ජි තතො
gae:භගවා’ති පවුච්චති සො භගවා। ()
gax:10:<pb V=.584/> චතුරොඝ චතුබ්බිධයොග චතු-
gax:බ්බිධගන්ථ චතුබ්බිධගාහ මපි,
gax:චතුරාසවධම්ම මභඤ්ජිතතො
gae:භගවා’ති පවුච්චති සො භගවා। ()
gax:11:විනිබද්ධ මනොඛීල නීවරණා-
gax:න්ය’භීනන්දනමච්චරියානි තතො,
gax:යදි පඤ්චවිධානි’පි භග්ගමකා
gae:භගවා’ති පවුච්චති සො භගවා। ()
gax:12:<pb V=.585/> ඡවිවාදපදානි’පි සත්තවිධා-
gax:නුසයෙහි කුසිතකවත්ථු’මතො,
gax:ය මභඤ්ජි’තරාති’පි අට්ඨවිධං
gae:භගවා’ති පවුච්චති සො භගවා। ()
gax:13:<pb V=.586/> නවධා’ලයමුල මභඤ්ජි තථා
gax:දසධා’කුසලං දසකම්මපථං,
gax:සකලානි කුදිට්ඨිගතානි තතො
gae:භගවා’ති පවුච්චති සො භගවා। ()
gax:14:<pb V=.587/> පරිළාහදරං විවිධ’ද්ධසතං
gax:භවකනෙත්තිවිචාර මහඤ්ජි තතො,
gax:සතමත්තසහස්සකිලෙසගතං
gae:භගවා’ති පවුච්චති සො භගවා। ()
gax:15:අණිමා ලඝිමා මහිමා වසිතා-
gax:පභුති’ස්සරිය’ට්ඨභගෙහි යතො,
gax:සුභගෙහි සමඞක්ගීබ්භූව තතො
gae:භගවා’ති පවුච්චති සො භගවා। ()
gax:16:අණුනො නනුනො’ නනුනොකරණං
gax:කරණං ලහුනො’ලහුනො අණිමා,
gax:ලඝිමා මහිමා මහිමාකරණං
gae:කරණං වසිතා වසිතාය තහිං। ()
gax:17:<pb V=.588/> සය මිච්ඡිතඨාන මුපාගමනං
gax:ලහු විච්ඡිතකාරියසාධනතා,
gax:අභිපත්ති පකම්ය මසෙසවසී-
gae:කරණෙ’සිකතා පරමිස්සරතා। ()
gax:18:නභසා පදසා ගමනාදිවසා
gax:වජතො පරිනිට්ඨිතකාරියතා,
gax:නිජකාම’වසායිකතාතියහිං-
gae:පරමිස්සරියාඛ්යභගා’ට්ඨවිධා। ()
gax:19:චතුමග්ග චතුප්ඵලසන්තිපදා-
gax:රියධම්මසමුහභගෙහි යුතො,
gax:විනලීකතපාපමලෙහි තතො
gae:භගවා’ති පවුච්චති සො භගවා। ()
gax:20:<pb V=.589/> චරණදිගුණ’තිසයාධිගතා-
gax:සමකිත්තිසරීරභගෙත යුතො,
gax:භුවනත්තයවිප්ඵුරිතෙන තතො
gae:භගවාති පවුච්චති සො භගවා। ()
gax:21:ජනලොචනනීහරණාය නිරූ-
gax:පම රූපසරීරගතාය තතො,
gax:නිඛිලාවයවස්සිරියා සබිතො
gae:භගවා’ති පවුච්චති සො භගවා। ()
gax:22:අභිපත්ථිත මිච්ඡිත මත්තහිතං
gax:පරසත්තහිතම්පි සමිජ්ඣති යං,
gax:ඉති තාදිසකාමභගෙන යුතො
gae:භගවා’ති පවුච්චති සො භගවා। ()
gax:23:<pb V=.590/> යදනුත්තරියෙන ච පාරමිතා-
gax:වීරියෙන පයත්තභගෙන යුතො,
gax:ගරුභාවපදප්පභවෙන තතො
gae:භගවා’ති පවුච්චති සො භගවා।
gax:24:පරමිස්සරියායමධම්මයසො-
gax:සිරිකාමපයත්තභාගා ඡයිමෙ,
gax:යදි යස්ස ජිනස්ස භවන්ති තතො
gae:භගවා’ති පවුච්චති සො භගවා। ()
gax:25:සුභගෙන අනඤ්ඤසමෙන නිරූ-
gax:පමරූපවිලාසභගෙන යුතො,
gax:සතපුඤ්ඤසමුජ්ජලිතෙන තතො
gae:භගවාති පවුච්චති සො භගවා। ()
gax:26:<pb V=.591/> නිජධම්සසරීරවිභූති යථා
gax:නිජරූපසරිරවිභූති තථා,
gax:ඉහ වුච්චති භග්ගසුභාග්යමිති
gae:අපි තෙහි සමඞ්ගි ජිනො භගවා। ()
gax:27:කුසලාදිපදෙහි විභත්තමකා’-
gax:යතනාදිවසෙන ච බන්ධවසා,
gax:වත ධම්මසමුහසභාව මතො
gae:භගවා’ති පවුච්චති සො භගවා। ()
gax:28:චතුධා චතුධා චතුධා චතුධා
gax:චතුසච්චදසො’රියසච්චම්පි,
gax:විභජී විභජී විභජී විභජී
gae:භගවා’ති පවුච්චති සො භගවා। (යමකබන්ධනං)
gax:29:<pb V=.592/> යදි දිබ්බවිහාර මසෙවි භජි
gax:සුරජෙට්ඨවිහාර මනඤ්ඤසමං,
gax:අරියඤ්චවිහාර මනඤ්ඤසමං,
gax:අරියඤ්ච විහාර මසෙවි තතො
gae:භගවා’ති පවුච්චති සො භගවා। ()
gax:30:<pb V=.593/> යදි කායවිවෙකසුඛං අභජී
gax:භජි චිත්තවිවෙකසමාධිසුඛං,
gax:උපධීහි විවෙකක මසෙවි තතො
gae:භගවා’ති පවුච්චති සො භගවා। ()
gax:31:භජි වට්ටගතඤ්ච විවට්ටගතං
gax:සය මුත්තරිමානුසධම්ම මපි,
gax:තිවිධඤහි විමොක්ඛ මසෙවි තතො
gae:භගවා’ති පවුච්චති සො භගවා। ()
gax:32:<pb V=.594/> පුනරාගමනාවරණෙන භවෙ
gax:භවනෙත්තිසමඤ්ඤ මිදං ගමනං,
gax:යදි වන්තමකා’රියමග්ගමුඛො
gae:භගවා’ති පවුච්චති සො භගවා। ()
gax:33:භගවා’ති විසිට්ඨ’භිධානමිමං
gax:න’ච මාතුපිතුප්පභුතිහි කතං,
gax:සහබොධිපදාධිගමෙන ගතා
gae:තථසම්මුති තස්සජිනස්ස’භවි। ()
cen:අථමහානිද්දෙසාගතනයො වුච්චතෙ।
gax:34:ලොකුත්තරාය මතියා
gax:රාගං භග්ගං අකාසි දොසං මොහං,
gax:යස්මා කණ්ටකමානං
gae:කිලෙසමාරං තතොපි බුද්ධො බගවා। ()
gax:35:<pb V=.595/> යස්මා විභජ්ජවාදි
gax:භජි විභජි පවිභජී සධම්මක්ඛන්ධං,
gax:ලොකුත්තරඤ්ච කතවා
gae:භවානමත්තං තතොපි බුද්ධො භගවා। ()
gax:36:යස්මා භාවිතකායො
gax:භාවිතසිලො සදා සුභාවිතචිත්තො,
gax:භාවිතපඤ්ඤො සබ්භි
gae:සුභාවනීයො තතොපි බුද්ධො භගවා। ()
gax:37:භගවා කවනපත්ථානි
gax:පටිසල්ලානබ්බිහාරසාරුප්පානි,
gax:ජනවාතාපගතානි
gae:වනානි සෙනාසනානි යො පන්තානි। ()
gax:38:<pb V=.596/> භුධරකන්දරලෙණං
gax:ගුරුහමූලං පකලාල මබ්භොකාසං,
gax:සිවථිකං භජි යස්මා
gae:තිණසත්ථාරං තතොපි බුද්ධො භගවා। ()
gax:39:චතුබ්බිධානං සද්ධා-
gax:දෙය්යානං චීවරාදිසම්භාරානං,
gax:සුභරො යස්මා භාගී
gae:පරමප්පිච්ඡො තතොපි බුද්ධො භගවා। ()
gax:40:අත්ථරසස්ස සුභාගී
gax:ධම්මරසස්ස ච යතො විමුත්තිරසස්ස,
gax:අධිසීලස්ස’ධිචිත්ත-
gae:ස්ස’ධිපඤ්ඤායච තතොපි බුද්ධො භගවා। ()
gax:41:රූපාරූපාවචර-
gax:ජ්ඣානාන චතුන්න මපක්පමඤ්ඤානම්පි,
gax:විද්ධංසිතීවරණො
gae:යස්මා භාගී තතොපි බුද්ධො භගවා। ()
gax:42:<pb V=.597/> අට්ඨන්නඤ්චට්ඨන්නං
gax:විමොක්ඛධම්මාන මාභිභායතනානං,
gae:අනුපුබ්බවිහාරානං භාගිනවන්නං තතොපි බුද්ධො භගවා। ()
gax:43:දසකසිණසමාපත්ති
gax:දසසඤ්ඤාභාවනාන මපි භාගීවා,
gax:අසුභසමාපත්යා’නා-
gae:පානස්සතියා තතොපි බුද්ධො භගවා। ()
gax:44:<pb V=.598/> සම්මප්පධාන පභුති-
gax:සතිපට්ඨානි’ද්ධිපාදධම්මානම්පි,
gax:චතුධා සුවිභත්තානං
gae:භාගී යස්මා තතොපි බුද්ධො භගවා। ()
gax:45:පඤ්චන්නම්පි බලානං
gax:යස්මා පඤ්චන්න මින්ද්රියානං භාගී,
gax:තස්මා දසබලධාරී
gae:ජිතින්ද්රිසො යො තතොපි බුද්ධො භගවා। ()
gax:46:යස්මා බොජ්ඣඞ්ගානං
gax:අරියස්ස’ට්ඨඞ්ගිකස්ස මග්ගස්සාපි,
gax:තථාගතබලානං යො
gae:භාගි දසන්නං තතොපි බුද්ධො භගවා। ()
gax:47:චතුවෙසාරජ්ජානං
gax:යදි චතුපටිසම්භිදාන මද්ධභාගී,
gax:ඡබුද්ධධම්මානම්පි
gae:ඡළභිඤ්ඤානං තතොපිබුද්ධොභගවා। ()
gax:48:<pb V=.599/> භගවා’ත්යෙ’තං නාමං
gax:නකතං මාතාපිතූහි භාතුභගිනීහි,
gax:සකමිත්තාමච්චෙහි
gae:න ඤාතිසාලොහිතෙහිවා පඤ්ඤත්තං। ()
gax:49:සමණෙහි භුසුරෙහි
gax:න දෙවතාහි ච නන යෙන කෙනචි රචිතං,
gax:උට්ඨටකිබ්බිසමූලෙ
gae:සුබොධිමූලෙ සුබුද්ධසම්බොධීනං। ()
gax:50:පටිලාභහෙතු තෙසං
gax:භගවන්තානං අනාවරණඤාණස්ස,
gax:පවිමොක්ඛන්තිකමෙතං
gae:යදිදං භගවාති සච්ඡිකාපඤ්ඤත්ති। ()
cen:අථටීකාගතනයොවුච්චතෙ।
gax:51:<pb V=.600/> නිරතිසයාසීලාදි-
gax:සග්ගුණභාගා අනඤ්ඤසාමඤ්ඤා යෙ
gax:යස්සු’පලබ්භන්ති තතො
gae:භගවා’ත්ය’භිධීයතෙ සබුද්ධො භගවා। ()
gax:52:තථාහි සීලං සමාධි
gax:පඤ්ඤා විමුත්ති විමුත්තිදස්සනඤාණං,
gax:හිරි ඔත්තප්පං සද්ධං
gae:වීරියං සති සම්පජඤ්ඤ මෙතෙ ධම්මා। ()
gax:53:සීලවිසුද්ධි ච දිට්ඨි-
gax:විසුද්ධි කුසලානි තීණි තම්මූලානි,
gax:තයො විතක්කා සම්මා
gae:තිස්සො ධාත්වානවජ්ජසඤ්ඤා තිස්සො। ()
gax:54:<pb V=.601/> චතුසතිපට්ඨානි’ද්ධි-
gax:ප්පාදා සම්මප්පධානධම්මා චතුරො,
gax:පටිසම්භිදා චතස්සො
gae:චතුරො මග්ගා ඵලානිඛො චත්තාරි। ()
gax:55:චත්තාරො, රියවංසා
gax:යොනිපරිච්ඡෙදකානි චතුඤාණානි,
gax:චතුවෙසාරජ්ජානි
gae:පධානියඞ්ගානි පඤ්ච පරිමාණානි। ()
gax:56:පඤ්චඞ්ගිකො’පි සම්මා
gax:සමාධි පඤ්චින්ද්රියානි පඤ්චබලානි,
gax:නිස්සාරණීයධාතු
gae:පඤ්චවිමුත්තිපරිපාචනියා ධම්මා। ()
gax:57:<pb V=.602/> පඤ්ච විමුත්තායතන-
gax:ඤාණානි ඡගාරවා ඡබහුලවිහාරා,
gax:ඡා’නුස්සතිඨානානි
gae:නිස්සාරණියා ඡධාතු ඡලභිඤ්ඤායො। ()
gax:58:<pb V=.603/> ඡබ්බිධ’නුත්තරියානි
gax:ජබ්බිධනිබ්බෙධභාගියා සඤ්ඤායො,
gax:ඡඅසාධාරණඤානා-
gae:න්ය’රියධනාන්ය’පරිහානියා ධම්මා। ()
gax:59:සප්පුරිසාරියධම්මා
gax:බොජ්ඣඞ්ගා සත්ත සත්තසඤ්ඤා සත්ත,
gax:ඛීණාසවබලකථනා
gae:සත්තවිවධා දක්ඛිණරහානඤ්ච කථා। ()
gax:60:<pb V=.604/> අට්ඨන්නං පඤ්ඤානං
gax:පටිලාභ නිදානදෙසනා සම්මත්තා।
gax:ලොකසභාව’ච්චගමා
gae:අට්ඨ’ක්ඛණදෙසනා ච අට්ඨවිමොක්ඛා। ()
gax:61:වත්ථුන්යා’රම්හානි
gax:මහාපුරිසතක්කනා’භිභායතනුත්ති,
gax:අට්ඨවිධා නවු’පායා
gae:මනසිකරණමූලකා පධාන්යඞ්ගානි। ()
gax:62:<pb V=.605/> නව සත්තාවාසකථා
gax:ආඝාතපටිවිනයා ච නව නානත්තා,
gax:නවා’නුපුබ්බවිහාරා
gae:නවසඤ්ඤා දසවිධා කුසලකම්මපථා। ()
gax:63:දස කසිණායතනානි
gax:දස සම්මත්තානි නාථකරණධම්මා,
gax:බලානි චා’රියවාසා
gae:මෙත්තායෙ’කාදසානිසංසා ධම්මා। ()
gax:64:<pb V=.606/> බාරසධම්මා චක්කා-
gax:කාරා තෙරසධුතඞ්ගධම්මා චෙ’පි,
gax:චුද්දසමත්තා බුද්ධි
gae:පඤ්චදසවිමුත්තිපාචනීයා ධම්මා। ()
gax:65:ආනාපානස්සතියො
gax:සොළස සොළසවිධා’ පරන්තපතීයා,
gax:අට්ඨරස බුද්ධගුණා
gae:එකූණවීසති පච්චවෙක්ඛණබුද්ධි। ()
gax:66:චතුචත්තාළිසවිධා
gax:පඤ්ඤාවත්ථූ’දයබ්බයෙඤාණානි,
gax:පඤ්ඤාස කුසලධම්මා
gae:සත්තාධිකසත්තතිප්පභාවත්ථූනි। ()
gax:67:<pb V=.607/> චතුවීසති කොටිලක්ඛ-
gax:ප්පමිත සමාපත්තියඤ්චරවජිරඤාණං,
gax:සමන්තපට්ඨානපච්ච-
gae:වෙක්ඛණඤාණානි දෙසනාඤාණාති। ()
gax:68:සත්තාන මනත්තානං
gax:විභගඤාණානිචා’සයානුසයානං,
gax:වුත්තවිභාගා සන්තී
gae:ගුණභාගා භගවතො තතො භගවා සො। ()
gax:69:මනුස්සත්තභාවාදිකෙ අට්ඨධම්මෙ
gax:සමොධානයිත්වා’හිසම්බොධියා යෙ,
gax:සමිද්ධා’ධිකාරෙහි සත්තුත්තමෙහි
gae:මහාබොධිසත්තෙහි සම්පාදනීයා। ()
gax:70:<pb V=.608/> අධිට්ඨානධම්මාදයො පඤ්චු’ළාර-
gax:පරිච්චාගධම්මා චතුස්සඞ්ගහා ච,
gax:චරියත්තයං පාරමීධම්මරාසි
gae:භවත්ත්යා’භිසම්බොධිසම්භාරභූතා। ()
gax:71:පභුත්යා’භිනීහාරතො යාවබොධි
gax:අසඞ්ඛෙය්යකප්පානි චත්තාරි’මස්ස,
gax:සලක්ඛානි තෙ බොධිසම්භාරධම්මා
gae:භවා වුද්ධිපක්ඛෙ භතා සම්භතා’ති। ()
gax:72:භජීයන්ති යා පුඤ්ඤවන්තෙහි ලොකෙ
gax:පයොගං සමාගම්ම සම්පත්තියො තා,
gax:භගානාම වට්ටබ්බිවට්ටානුගා’ති
gae:පවුච්චන්ති තෙසං උභින්නං භගානං। ()
gax:73:<pb V=.609/> පුරෙ බොධිතො බොධිසත්තො සමානො
gax:භුසං බොධිසම්භාරධම්මෙ විනන්තො,
gax:පතිට්ඨාසි යස්මිං භගෙ තෙ වනීති
gae:මනුස්සෙසු දෙවෙසු උක්කංසභුතෙ। ()
gax:74:තථා’නඤ්ඤසාමඤ්ඤසාහිඤ්ඤඣාන-
gax:ස්සමාපත්තිභෙදග්ගමග්ගප්ඵලාදී,
gax:භගෙ බොධිමූලෙ විවට්ටානුගෙ’පි
gae:සයං බුද්ධභුතො සමානො වනී’ති। ()
gax:75:චතුබ්බිස යෙ කොටිලක්ඛප්පමාණ-
gax:සමාපත්තිභාගා කමහාභාගධෙය්යො,
gax:පරෙසං නහිතාය?ත්තනො දිට්ඨධම්ම-
gae:සුඛත්ථාය තෙ නිච්චකප්පං වනීති। ()
gax:76:<pb V=.610/> අභිඤ්ඤෙය්යධම්මෙසු යෙ භාවිතබ්බ-
gax:පහාතබ්බභාගා පරිඤ්ඤෙය්යභාගා,
gax:සියුං සච්ඡිකාතබ්බභාගා වනී’ති
gae:ජිනො භාවනාගොචරාසෙවනො තෙ। ()
gax:77:අසාධාරණෙ සෙසසාධාරණ යෙ
gax:ඉමෙ ධම්මභාගා’ධිසීලාදිභෙදා,
gax:ඵලං යාවතා බොධනෙය්යෙසු සත්ථා
gae:වනී පත්ථයී සුප්පතිට්ඨානුඛොති। ()
gax:78:<pb V=.611/> අවෙච්චප්පසන්තා ඉමස්ස’ත්ථි දෙව-
gax:මනුස්සා බහූ භත්තියුත්තා තථාහි,
gax:අසාධාරණා’නොපමානත්තඤාණ-
gae:ප්පභාවාදිතො සබ්බසත්තුත්තමො සො। ()
gax:79:අනත්ථාපහාරාදිපුබ්බඞ්ගමාය
gax:හිතත්ථා’භිනිප්ඵාදනෙ තප්පරාය,
gax:පයොගාභිසම්පත්තියා බොධනෙය්ය-
gae:පජායො’පකාරාවහායා’මිතාය। ()
gax:80:වියාමප්පභා කෙතුමාලාකුලාය
gax:භුසං ලක්ඛණා’සිත්යනුබ්යඤ්ජනෙහි,
gax:විචිත්තාය රූපින්දිරාමන්දිරාය
gae:සමිද්ධත්තභාවා’භිසම්පත්තියාපි। ()
gax:81:<pb V=.612/> යථාභුච්චසීලාදිධම්මුබ්භවෙන
gax:උළාරෙන ලොකත්තයබ්යාපිනාපි,
gax:සමන්නාගතත්තා කවිසුද්ධෙන කිත්ති-
gae:ස්සරීරෙන ඛීරොදධීපණ්ඩරෙන। ()
gax:82:ඨිතත්තා විසිට්ඨාසු උක්කංසකොටිං
gax:පවිට්ඨාසු සන්තුට්ඨිතා’ප්පිච්ඡතාසු,
gax:චතුන්නං විසාරජ්ජධම්මාන මද්ධා
gae:දසන්නං බලානඤ්ච සබ්භාවතොපි। ()
gax:83:සමන්තාපසාදාවහත්තා’පිරූප-
gax:ප්පමාණදිකෙ ජීවලොකෙ සුරානං,
gax:නරාන’ඤ්ජලීවන්දනාමානපූජා-
gae:විධානාරහත්තාපි සම්භත්තිඨානං। ()
gax:84:අවෙච්චප්පසාදෙනු’පෙතා’නුසිට්ඨි-
gax:පටිග්ගාහකා යෙජනා කෙනචාපි,
gax:මනුස්සෙන දෙවෙන වා බ්රහ්මුනා වා
gae:අසංහාරියා භත්ති තෙසං කදාචි। ()
gax:85:<pb V=.613/> පරිච්චජ්ජ තෙ සාවකා ජිවිතම්පි
gax:ජිනං ධම්මපූජාය පූජෙන්ති දළ්හං।
gax:තථාහි’ස්ස පඤ්ඤත්තසික්ඛාපදානි
gae:නවීතික්කමන්තෙ සමුද්දො’ව වෙලං। ()
gax:86:පවුච්චන්ති භාගාති ධම්මස්සභාව-
gax:විභාගා හි තෙ ඛන්ධධාත්වාදිනා’පි,
gax:අතීතාදිරූපාදිභෙදෙහි තෙපි
gae:අනෙකප්පභෙදා විභත්තා භවන්තී। ()
gax:87:<pb V=.614/> පපඤ්චත්තයං සබ්බසංයොජනානි
gax:ජිනො ගන්ථයොගා’සවො’ඝො’පධීච,
gax:සමුච්ඡිජ්ජ මග්ගෙන නිබ්බානධාත්වා-
gae:මතං සො පිබන්තො වමී තෙ ච භාගෙ। ()
gax:88:ඡචක්ඛාදිවත්ථුනි ජා’රම්මණානි
gax:ඡචිත්තානි ඡබ්බෙදනා ඵස්සඡක්කං,
gax:ඡසඤ්ඤා ඡතණ්හා ඡසඤ්චෙතනා ඡ-
gae:බ්බිතක්කෙ විචාරෙ ඡ භාගෙ වමීති। ()
gax:89:යමා’නන්ද චත්තඤ්ච වන්තං විමුත්තං
gax:පහීණං විනිස්සට්ඨ මඞ්ගීරසස්ස,
gax:න තං ජාතු පච්චෙස්සතීත්යා’භ සත්ථා
gae:යථාවුත්තභාගෙ වමීත්වෙවමෙව। ()
gax:90:<pb V=.615/> ජිනො කණ්හසුක්කෙච වජ්ජානවජ්ජෙ
gax:නිහීනප්පණිතෙ අධම්මෙ ච ධම්මෙ,
gax:අසාධාරණෙන’ ග්ගමග්ගා’නනෙන
gae:අපච්චාගමං පාපයී උග්ගිරීති। ()
gax:91:පරෙසඤ්ච සංසාරනිරාකරම්හා
gax:සමුල්ලුම්පනත්ථාය කුල්ලූපමං සො,
gax:යථාජ්ඣාසයං දෙසයිත්වාන ධම්මං
gae:පමාපෙසි තෙහා’පි භාගෙ’ති සබ්බෙ। ()
gax:92:පුරෙ පූරයං පාරමීධම්මජාතං
gax:මහාබොධිසත්තො සමානො භගාබ්යං,
gax:සිරිං ඉස්සරත්තං යසොහත්ථසාරං
gae:වමී ඡඩ්ඪනීයං යථාඛෙළපිණ්ඩං। ()
gax:93:<pb V=.616/> තථාහි’ස්ස ලද්ධං පුරෙ සොමනස්ස-
gax:ව්හයො තෙමියො’යොඝරො හත්ථිපාලො,
gax:කුමාරොසමානො’භිනික්ඛම්ම ගෙහා
gae:සිරිං දෙවරජ්ජස්සිරිං උග්ගිරි සො, ()
gax:94:අනෙකාසු ජාතීසු සම්පන්නභොගො
gax:භාගෙ ලද්ධභොගෙ’වමෙවු’ග්ගිරිත්වා,
gax:සකං හත්ථගං පච්ඡිමෙ අත්තභාවෙ
gae:අනොමස්සිරිං චක්කවත්තිස්සිරිම්පි। ()
gax:95:චතුද්දීපිකං දෙවරජ්ජා’ධිපච්ච-
gax:සමානාධිපච්චං යථාභුච්ච මුච්චං,
gax:යසඤ්චා’පි තත්නිස්සයං පඤ්චකාමෙ
gae:අලග්ගො තිණග්ගාය’පා මඤ්ඤමානො। ()
gax:96:<pb V=.617/> පහායා’ භිගන්ත්වාභිසම්බොධිරජ්ජෙ
gax:පතිට්ඨාය සද්ධම්මරාජා බභුව,
gax:අසාරෙ තුසාරෙ’ව සංසාරසාරෙ
gae:සුවුත්තප්පකාරෙ භගෙ සො වමීති। ()
gax:97:පවත්තන්ති නක්ඛත්තරූපෙහි භෙහි
gax:සමං චක්කවාළාවකාසෙසු යාතා,
gax:තිකුටද්දි කුටද්දි චන්ද’ක්ක නෙරු-
gae:විමානාදිසොභා භගා නාම හොන්ති। ()
gax:98:ජිනො තස්සමඞ්ගී ජනොකාසලොකෙ
gax:හවෙ ඡන්දරාගප්පහාණෙන යෙන,
gax:මහාබොධිමණ්ඩෙ නිසින්නොසමානො
gae:විභූතාවිභූතෙ භාගෙ තෙ වමීති। ()
gax:99:<pb V=.618/> සොභාගවා’ති භතවා’ති භගෙවනී’ති
gax:භාගෙවනී’ති අභිපත්ථයි භත්තවා’ති,
gax:භාගෙවමී’ති තිභවෙසු භගෙවමී’ති
gae:අන්වත්ථතො හි භගවා භගවා සමඤ්ඤො। ()
gax:100:ඉච්චෙව’මස්ස අරහාදිගුණප්පබන්ධ-
gax:පුබ්බාචලු’බ්භවයසොවිසරොසධීසො,
gax:පජ්ජඤ්ච සජ්ජනමනොකුමුදානි’වෙ’දං
gae:චිත්තානි බොධයති කිං පුරිසාධමානං। ()
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්ද දානනිදානෙ ජිනවංසදීපෙ සන්තිකෙනිදානෙ භගවා’තිනාමපඤ්ඤත්තියා අභිධෙයපරිදීපො ඡබ්බීසතිමො සග්ගො।
gax:1:<pb V=.620/> එත්ථ’ත්තහිසම්පත්තිපරහිතපටිපත්තිතො
gae:නිස්සීමාපි ද්විධා බුද්ධගුණා සඞ්ගහිතා කථං। ()
gax:2:තාස්ව’ත්තහිතසම්පත්තිසද්ධම්මචක්කවත්තිනො।
gae:පහාණසම්පදාඤාණසම්පදාභෙදතො ද්විධා। ()
gax:3:රූපකායා’නුභාවාසුං තත්ථෙ’ව’න්තොගධා ද්විධා,
gae:පරත්ථපටිපත්තී’පි පයොගාසයභෙදතො। ()
gax:4:පයොගො ලාභසක්කාරසිලොකනිරපෙක්ඛිනො,
gae:දුක්ඛූ’පසමණත්ථාය නීය්යානිකො’පදෙසනා। ()
gax:5:ආසයො දෙවදත්තාදිපච්චාමිත්තජනෙසුපි,
gae:හිතජ්ඣාසයතා නිච්චං මෙත්තාකන්තාය භත්තුනො। ()
gax:6:<pb V=.621/> ඉන්ද්රියා’පරිපක්කානංබොධනෙය්යාන මන්වහං,
gae:පඤ්ඤින්ද්රියාදිසම්පාකසමයා’වගමාදිතො। ()
gax:7:දෙය්යධම්මපටිග්ගාහප්පභුතීහා’ නුකම්පිය,
gae:පරහිතපටිපත්යා’සි පරෙසං හිතසාධනං। ()
gax:8:තෙසං ගුණවිසෙයානං විභාවනවසෙනපි,
gae:පාළියං අරහන්ත්යාදිපදානං ගහණං කථං। ()
gax:9:තත්ථා’රහන්ති ඉමිනා පදෙන පරිදීපිතා,
gae:පහාණසම්පදානාම අත්තනො හිතසම්පදා, ()
gax:10:පදෙහි සම්මාසම්බුද්ධො ලොකවිදූති අත්තනො,
gae:ඤාණසම්පත්තිසඞ්ඛාතා නහිතසම්පත්ති දීපිතා। ()
gax:11:විජ්ජාචරණසම්පන්නො’ති’මිනා දස්සිතා’ත්තනො,
gae:විජ්ජාචරණප්භුති සබ්බා’පි හිතසම්පදා। ()
gax:12:<pb V=.622/> සුගතො’ති’මිනා වුත්තා පට්ඨායපණිධානතො,
gae:අත්තනොහිතසම්පත්ති පරත්ථපටිපත්තිච। ()
gax:13:සත්ථා දෙවමනුස්සානං පුරිසදම්මසාරථී,
gae:පරත්ථපටිපත්යෙ’ව පදඤ්චයෙහි දීපිතා। ()
gax:14:පදඤ්චයෙන බුද්ධොති භගවාති විභාවිතා,
gae:යාව’ත්තහිතසම්පත්ති පරහිතපටිපත්ති ච। ()
gax:15:තිධා බුද්ධගුණා හෙතුඵඛලසත්තො’පකාරතො,
gae:සංඛිත්තා අරහං සම්මාසම්බුද්ධො’ති පදෙහිච। ()
gax:16:විජ්ජාචරණසම්පන්නො ලොකවිදූ’ති’මෙහි ච,
gae:චතූහි ඵඛලසම්පත්තිසඞ්ඛාතා කිත්තිතා ගුණා। ()
gax:17:<pb V=.623/> පුරිසදම්මසාරථි සත්ථා ද්වීහිපදෙහි තු,
gae:සත්තොපකාරසම්පත්තිවසෙන ගදිතා ගුණා। ()
gax:18:ඵලසමපත්තිසත්තොපකාරසමපත්තිභෙදතො,
gae:උභො බුද්ධගුණා බුද්ධො’ති’මිනා පරිදීපිතා। ()
gax:19:සුගතො භගවා ද්වීහි පදෙහා’දිච්චබන්ධුනො,
gae:විභාවිතා හෙතු ඵලසත්තො’පකාරසම්පදා। ()
gax:20:ථීරසාරතරො’දාරුත්තුඞ්ග සග්ගුණමෙරුනා,
gae:ගිරිරාජා’පි නීචත්තං ජගාම ජිනරාජිනො। ()
gax:21:තස්සා’නුපුබ්බගම්භීරසම්පුණ්ණගුණසාගරෙ,
gae:සාගරො’යං පරිච්ඡින්නො බින්දුමත්තං’ව ඛායති। ()
gax:22:ථාවරා’චලපත්ථිණ්ණපතිට්ඨාගුණභුමියා,
gae:නොපෙති පංසුපථවී කලභාගම්පි සත්ථුනො। ()
gax:23:<pb V=.624/> චක්කවාළසහස්සානි සම්බාධිකළිතානි’ව,
gae:ගුණලෙසානුභාවෙන දිස්සන්තෙරවිබන්ධුනො। ()
gax:24:අනන්තාපරියන්තෙන ගුණාකායෙන සත්ථුනො,
gax:ආකාසො’මනන්තො’පි අන්තභුතො’ව ගම්යතෙ। ()
gax:එවං බුද්ධගුණානන්තාපරියන්තා අචින්තියා,
gae:අවාචියා’නොපමෙය්යා අහොඅච්ඡරියබ්භුතා। ()
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙනිදාතෙ නවන්නමරහාදිගුණානං සඞ්ඛෙපනයපරිදීපො
cen:සත්තවීසතිමොසග්ගො।
gax:1:<pb V=.625/> ධුතනිජ්ඣරචාමරානිලෙන
gax:සිසිරෙ කූටභුජෙහි ගිජ්ඣකූටෙ,
gax:හරිභුධරහාරිදෙහධාරි
gae:විහරන්තො කරුණාකරො කදාචි। ()
gax:2:වසමාන මසෙසභික්ඛුසඞ්ඝං
gax:ඉහ රාජග්ගහනාමරාජධාන්යා,
gax:වරමණ්ඩලමාල මානයස්සු
gae:මුනිරානන්දයනින්දමිච්චවොච। ()
gax:3:යති සම්පති සන්නිපාතයිත්වා
gax:යතිසඞ්ඝං යතිරාජමබ්රුවී සො,
gax:රුචිරඤ්ජලිපූජිතඞ්ඝිකඤ්ජො
gae:සමයං මඤ්ඤථ යස්සදානි භන්තෙ। ()
gax:4:<pb V=.626/> අථ ඛො සුගතො තතො’හිගන්ත්වා
gax:නවසඤ්ඣාඝනරංසිවිප්පකිණ්ණො,
gax:වරමණ්ඩලමාළ මොතරිත්ථ
gae:රවි මන්දාරමිවොදයා’චලම්හා। ()
gax:5:තහි මාසනමත්ථකෙ නිසින්නො
gax:මිගරාජාරිව කඤ්චනාචලග්ගෙ,
gax:පරිසාසු විසාරදො අභාසි
gae:මුනිරාජා’පරිහානියෙච ධම්මෙ। ()
gax:6:අභින්ඛමිය’ම්බලට්ඨිකායං
gax:විහරන්තො භගවා තතො පුරම්හා,
gax:නවපල්ලවමණ්ඩිතම්බසාඛී
gae:රිව’නුබ්යඤ්ජනචාරුරූපකාසො। ()
gax:7:<pb V=.627/> ඉතිසීලපභාවිතො සමාධි
gax:සඵලො චිත්තපභාවිතා ච පඤ්ඤා,
gax:සඵලා’ති පවත්තධම්මචක්කො
gae:අථ නාලන්දමුපාගමී සසඞ්ඝො। ()
gax:8:තහි මම්බවනෙ යථාභිරන්තං
gax:විහරන්තං තමුපෙච්ච ථෙරනාගො,
gax:මකහීතඤ්ජලිමඤ්ජරික සිරෙන
gae:චරණචන්ද මවන්දි සාරිපුත්තො। ()
gax:9:සුනිසජ්ජ අසජ්ජමානඤාණං
gax:භගවන්තං පචුරං අභිත්ථවන්තො,
gax:නදි සිහනිභො අභීතවාචං
gae:භගවා ච’බ්භනුමොදි භාසිතං තං। ()
gax:10:කථයං අධිසීලචත්තපඤ්ඤා-
gax:පටිසඤ්ඤුත්තකථං තහිං වසිත්වා,
gax:යතිසඞ්ඝපුරක්ඛතො තතො සො
gae:අගමා පාටලිගාමමුග්ගධීමා। ()
gax:11:<pb V=.628/> මුනි පාටලිගාමුපාසකානං
gax:අනුකම්පාය සුමාපිතෙ නිවාසෙ,
gax:නිවසං සවණඤ්ජලීහි පෙය්යං
gae:වධුරං ධම්මසුධාරසං අදාසි। ()
gax:12:අචිරාපගතෙසු’පාසකෙසු
gax:භගවා පාටලිගාමිකෙසු තෙසු,
gax:ජනසුඤ්ඤනිකෙතනං අනඤ්ඤො
gae:පවිසිත්වාන අකාසි සීහසෙය්යං। ()
gax:13:මගධාධිපතිස්ස භුපතිස්ස
gax:නගරං තත්ර සුනිධවස්සකාරා,
gax:සචිවා තිදසෙහි මන්තයිත්වා
gae:විය තස්මිංසමයෙ සුමාපයන්ති। ()
gax:14:<pb V=.629/> අභිපස්සිය දිබ්බචක්ඛුනා තං
gax:භගවා’නන්ද මවොච හෙස්සතෙ’දං,
gax:අරියා’යතනං වණිප්පථො’ති
gae:නගරං පාටලිපුත්තනාම මග්ගං। ()
gax:15:මිථුභෙදවසෙන අග්ගිතොවා
gax:දකතො පාටලිපුත්තසඤ්ඤිනො ඛො,
gax:නගරස්ස කදාචි අන්තරායා
gae:මුනි වෙදෙහමුනිං තයො’ත්ය’වොච। ()
gax:16:තදහෙ’වුපසඞ්කමිංසු යෙන
gax:භගවා තෙන සුනීධවස්සකාරා,
gax:ජිනපාදකිරීටඵුට්ඨසීසා
gae:අභිසිත්තෙ’ව ඛණං ලසිංසු’ හො තෙ। ()
gax:17:ථිරසාරගුණෙන ධම්මරඤ්ඤො
gax:ධනුදණ්ඩෙව ඨිතා නතඞක්ගයට්ඨි,
gax:තදුභො සවිවා නිමන්තයිංසු
gae:සුගතං අජ්ජතනාය භොජනෙන। ()
gax:18:<pb V=.630/> අධිවාසන මස්ස තෙ විදත්වා
gax:පටියත්තෙහි පණීතභොජනෙහි,
gax:භගවන්ත මතප්පයුං සසඞ්ගං
gae:කමලාවාසනිවාසගං සහත්ථා। ()
gax:19:භගවා’ථ සුනීධවස්සකාරෙ
gax:පරිභුත්තො අපනීතපත්තපාණී,
gax:අනුමොදි නිපීය ධම්මපානං
gae:පචුරං පීතිඵුටන්තරා’භවුං තෙ। ()
gax:20:අනුයන්තජනෙහි ධම්මරඤ්ඤො
gax:වජතො භික්ඛුපූරක්ඛතස්ස තම්හා,
gax:පුථුලොරතලෙන යං විසාලං
gae:නගරද්වාර මනන්තරිබභුව। ()
gax:21:<pb V=.631/> ඉති ගොතමබුද්ධපාදඵුට්ඨං
gax:තදිදං ද්වාර මහොසී ගොතමාඛ්යං,
gax:තහි මොතරි යත්ථ කාකකපෙය්යා
gae:මුනි ගඞ්ගාඛ්යසවන්ති තුඞ්ගවීචි। ()
gax:22:බහළා’නිලභඞ්ගවීචිමාලා-
gax:ලුලිතායා’ති ගභීරනින්නගාය,
gax:ය මනඞ්ගපභඞ්ගුරො තරිත්ථ
gae:තයිදං ගොතමතිත්ථනාම මාසි। ()
gax:23:සුගතො පරතීරගො’ඝතිණ්ණො
gax:ජනතං පස්සිය සාවකෙහි සද්ධිං,
gax:තරණත්ථ මුලුම්පකුල්ලනාවා
gae:පරියෙසන්ත මුදානගාථ මාහ। ()
gax:24:<pb V=.632/> නරසාරථි යෙන භුමිකන්තා-
gax:මකුටාකාරකුටීහි නාවකාසො,
gax:උපසඞ්කමි තෙන කොටිගාමො
gae:උදිතම්භොරු හු’පාහනප්පිතඞ්ඝී। ()
gax:25:අහමස්මි පබුද්ධසච්චධම්මො
gax:පුනරුප්පත්ති නචත්ථි මෙ’ති වත්වා।
gax:තහි මොවදි වාසගො තිසික්ඛා-
gae:පටිසංයුත්තකථාය භික්ඛුසඞ්ඝං। ()
gax:26:මුනි නාතිකනාමගාමයාතො
gax:කථිතානන්දයතින්දපුට්ඨපඤ්හො,
gax:පරිදීපයි ධම්මදප්පණාඛ්යං
gae:පරියායං ගතිපච්චවෙක්ඛණාය। ()
gax:27:<pb V=.633/> අරහාදිගුණකරොක මහෙසි
gax:විහරං තත්රපි ගිඤ්ජකානිවාසෙ,
gax:පිටකත්තයසඞ්ගහං වසිනං
gae:අධිසීලාදිකථං කථෙසි භීය්යො। ()
gax:28:සුගතො පගතො සභික්ඛුසඞ්ඝො
gax:අථ වෙසාලිපුරිං පුරීනමග්ගං,
gax:තහි මම්බවනෙ වසං වසිනං
gae:සතිපඤ්ඤාපරමං අභාසි ධම්මං। ()
gax:29:ජිනගන්ධගජො මම’ම්බපාලි-
gax:ගණිකා අම්බවනෙ’නි’දානි සුත්වා,
gax:අභිරුය්හ පයාසි භද්දයානං
gae:කුචභාරාතිසමිද්ධභත්තිභාරා। ()
gax:30:ගණිකා’ථ කතඤ්ජලිනිසින්නා
gax:ඝනපීනත්ථනභාරරුම්භීතෙව,
gax:කරවිකවිරාවමඤ්ජුඝොසො
gae:මධුරං ධම්ම මභාසි තාය සත්ථා। ()
gax:31:<pb V=.634/> කතභත්තනිමන්තනා පසාදං
gax:රසනාදාමසරෙහි වාහරන්ති,
gax:පවිධාය පදක්ඛිණං මුනින්දං
gae:අගමා හංසවධුව මන්දිරං සා। ()
gax:32:අහතාහතනීලපීතරත්ත-
gax:සිතමඤ්ජිට්ඨවිරාගසාටකෙහි,
gax:සුනිවත්ථසුපාරුතා’භිරූළ්හා
gae:සුරපුත්තාරිව භද්දභද්දයානං। ()
gax:33:අථ ලිච්ඡවිරාජරාජපුත්තා
gax:උපසඞ්කම්ම පණම්ම ධම්මරඤ්ඤො,
gax:නඛරංසිපබන්ධසින්ධුතීරෙ
gae:සමයුං මග්ගපරිස්සමං නිසින්නා। ()
gax:34:<pb V=.635/> විලසිංසු කිරිටභිඞ්ගමාලා-
gax:විරළා ලිච්ඡවිකඤ්ජකොසරාසි,
gax:රවිබන්ධවධම්මභාකරෙන
gae:ඵුටිතා’ධට්ඨිතසිලගන්ධසාලි। ()
gax:35:සඵලීකතදුල්ලභන්තභාවා
gax:විඵලීභුතනිමන්තානා ජනා තෙ,
gax:විරජඞ්ඝිරජොපිසඞ්ගමොළී
gae:පුර මාරූළ්හරථා තතො පයාසුං। ()
gax:36:ජනලොචනතොරණාකරාළං
gax:අවතිණ්ණො විමලඤ්ජසං සසඞ්ඝො,
gax:ගණිකාය ඝරං මහෙසි පාතො
gae:චරණක්කන්තථලම්බුජො ජගාම। ()
gax:37:<pb V=.636/> කතභොජනසඞ්ගභාවසානෙ
gax:ගණිකා පඤ්ජලිකා නිසජ්ජ ධම්මං,
gax:සුනිසම්ම සසාවකස්ස’දාසි
gae:සුගතස්ස’ම්බවනං සමිද්ධසද්ධා। ()
gax:38:මුනි රම්බවනං පටිග්ගහෙත්වා
gax:විහරිත්වාතහිමෙත දෙව ධම්මං,
gax:කථයං අධිසීලචිත්තපඤ්ඤා-
gae:පරමං බෙළුවගාමකං ජගාම। ()
gax:39:අහමෙත්ථ වසාමි භික්ඛවෙ’කො
gax:සමණ්හෙ’ත්තසහායකෙහි තුම්හෙ,
gax:උපගච්ඡථ වස්ස මස්සමෙසු
gae:මුනි වෙසාලිසමනතතොත්ය’භාසි। ()
gax:40:<pb V=.637/> ජිතමාරබලසස බෙළුවස්මිං
gax:අථ වස්සුපගතස්ස ඝොරරොගො,
gax:උදපාදි ච මාරණන්තිකා’සුං
gae:කටුකා කායිකවෙදනා’තිබාළ්හා। ()
gax:41:අධිවාසනඛන්තිපාරගො සො
gax:සුඛදුක්ඛෙසු තුලාසමො තදානි,
gax:භගවා අවිහඤ්ඤමානරූපො
gae:අධිවාසෙසි සතො ච සම්පජානො। ()
gax:42:අනපෙක්ඛිය තාව භික්ඛුසඞ්ඝං
gax:ඉධු’පට්ඨාකනිවෙදනං අකත්වා,
gax:අනලන්ති මමා’නුපාදිසෙස-
gae:පරිනිබ්බානපදං සචෙ ලභෙය්යං। ()
gax:43:<pb V=.638/> වීරියෙන පටිප්පණාමයිත්වා
gax:බලවා’බාධ මලබ්භයාපනීයං,
gax:පටිසඞ්ඛරණාරහං විසෙසං
gae:සමධිට්ඨාය සජීවිතින්ද්රියස්ස। ()
gax:44:භගවා’ථ සමාධි මප්පයිත්වා
gax:පටිපස්සම්භිය දුක්ඛවෙදනං සො,
gax:පවිහාසි මහාවිපස්සනාය
gae:නහි වික්ඛම්හිත වෙදනා පුනාසුං। ()
gax:45:රවිබන්ධු විහාරතො’හිගන්ත්වා
gax:බහිඡායාඑරණඞ්ගණප්පදෙසෙ,
gax:සුනිසජ්ජි සුසජජිතා සනම්හි
gae:පරියුට්ඨාය ලහුං ගිලානභාවා। ()
gax:46:ජිතජාතිජරාරුජො නිසීදි
gax:යහිමානන්දතපොධනො’ පගම්ම,
gax:තහි මඤ්ජලිකො මයා සුදිට්ඨං
gae:ඛමනීයං තව සාත මිච්චවොච। ()
gax:47:<pb V=.639/> තව බාළ්හගිලානතාය භන්තෙ
gax:මම පත්ථඞ්ඝනො විය’ත්තභාවො,
gax:සකලාපි දිසා’නුපට්ඨහන්ති
gae:නපි ධම්මා පටිභන්ති මන්ති වත්වා। ()
gax:48:අපිචා’සි මමෙ’ස සාවකානං
gax:හදයස්සා’සලවො නකිඤ්චිවත්වා,
gax:භගවා නපනා’නුපාදිසෙස-
gae:පරිනිබ්බාන පදං භජෙ’ති භන්තෙ। ()
gax:49:යමනන්තරබාහිරං කරිත්වා
gax:නනු චා’නන්දපකාසිතො හි ධම්මො,
gax:ගුරුමුට්ඨි තථාගතෙසු නත්ථි
gae:වද කිං පත්ථයතෙ මමෙ’ස සඞ්ඝො। ()
gax:50:<pb V=.640/> අධුනා’හ මසීති වස්සිකොස්මි
gax:පරිජිණ්ණොස්මි තථාගතස්ස කායො,
gax:සකටංවිය ජජ්ජරං ජරාය
gae:භිදුරො වත්තති වෙඛමිස්සකෙන। ()
gax:51:සනිමිත්තකවෙදනානිරොධා
gax:උපසම්පජ්ජ විමුත්තිජං සමාධිං,
gax:විහරෙය්ය යදා තදාත්තභාවො
gae:වයධම්මොපි අතීවඵාසුහොති। ()
gax:52:අධුනාග මිව’ත්තධම්මදීපා
gax:භවථා’නඤ්ඤපරායණාත්ථ තුම්හෙ,
gax:භගවාවදි තෙ’ව සත්තමා’ති
gae:සමණා භාවිතකාය චිත්තපඤ්ඤා। ()
gax:53:<pb V=.641/> පුනරාගමි තත්ථ වුත්ථවස්සො
gax:භගවා ජෙතවනං මහාවිහාරං,
gax:උපගම්ම තදානි ධම්මසෙනා-
gae:පති සත්ථාර මවන්දි සාරිපුත්තො। ()
gax:54:විවිධිද්ධිවිකුබ්බණං විධාය
gax:යතිනාගො මුනිනා කතාවකාසො,
gax:තව පච්ඡිමදස්සනන්ති වත්වා
gae:නිවුතො පඤ්චසතෙහි සත්ථුකප්පො। ()
gax:55:අභිනම්ම පදක්ඛිණං කරිත්වා
gax:භගවන්තං සමුපෙච්ච මාතුගෙහං,
gax:ජනිතො’වරකෙ නිපජ්ජක මඤ්චෙ
gae:පරිනිබ්බායි තදා’සි භූමිචාලො। ()
gax:56:<pb V=.642/> අථ කොලිතනාමථෙරනාගො
gax:පරිනිබ්බායි තථා කතාවකාසො,
gax:පුන ධාතුසරීර මප්පයිත්වා
gae:මුනිකාරාපයි චෙතියානි තෙසං। ()
gax:57:ජනලොචනපීයමානරූපො
gax:මුනි වෙසාලිපුරං කමෙන පත්වා,
gax:සුනිවත්ථසුපාරුතො කුලෙසු
gae:චරි පිණ්ඩාය කරී’ව සෙරිචාරී। ()
gax:58:භගවා පරිභුත්තපාතරාසො
gax:භවතා’නන්දදිවාවිහාරකාමො,
gax:අථ ගණ්හ නිසීදනන්ති වත්වා
gae:ගමි චාපාලසමඤ්ඤචෙතියංහි। ()
gax:59:<pb V=.643/> අථ ඛො භගවා නිසිදි යෙන
gax:තදුපට්ඨාකවරො’පගම්ම තෙන,
gax:කතපඤ්ජලිකො නිසිදි වත්වා
gae:රමණීයංති උදෙනචෙතියම්පි। ()
gax:60:සුගතස්ස පනී’ද්ධිපාදධම්මා
gax:චතුරො භික්ඛු සුභාවිතා සුචිණ්ණා,
gax:බහුලීකළිතා’ති චාහ භීය්යො
gae:මුනි තිට්ඨෙය්ය සචෙ ඛමෙය්ය කප්පං। ()
gax:61:කරුණාපරිභාවිතාසයෙන
gax:ජිතමාරෙන තිවාර මත්තමෙවං,
gax:උජුකං මුනිනා කරීයමානෙ
gae:විපුලොභාසනිමිත්තජප්පනම්හි। ()
gax:62:පරියුට්ඨිතමානසො රිව’ඤ්ඤො
gax:ඛරමාරෙන පමුට්ඨමානසො සො,
gax:න ච තං පටිවිජ්ඣි නෙව යාචි
gae:භගවා තිට්ඨතු යාවතා’යුකප්පං। ()
gax:63:<pb V=.644/> වජ කඞ්ඛසි යස්සදානිකාලං
gax:පහිතා’නන්දතපොධනො’තිවත්වා,
gax:වසවත්තිවසිකතො මුහුත්තං
gae:අවිදූරම්හි නිසීදි රුක්ඛමූලෙ। ()
gax:64:උපගඤ්ඡිය බොධනෙය්ය බන්ධු
gax:භගවා යෙන පමත්ත බන්ධු තෙන,
gax:භුජගොරිව භුත්තනඞ්ගලෙන
gae:අභිමානෙන අනොනතඞ්ගයට්ඨි। ()
gax:65:අජපාලසමඤ්ඤිනො කදාචි
gax:උරුවෙලාය වටද්දුමස්ස මූලෙ,
gax:කතකිච්ච? තයා කතා පටිඤ්ඤා
gae:ලිඛිතා වත්තති චිත්තපොත්ථකෙ මෙ। ()
gax:66:<pb V=.645/> සමණා තව සාසනා’ව තිණ්ණා
gax:අධුනා ධම්මධරා’නුධම්මචාරී,
gax:පටිපත්තිරතා බහුස්සුතා ච
gae:සුවියත්තා සුවිසාරදා විනීතා। ()
gax:67:පටිසිද්ධපරප්පවාදිවාදා
gax:සහධම්මෙන සපාටිහාරියං තෙ,
gax:කථයන්ති කථාපයන්ති ධම්මං
gae:පරිනිබ්බාතු තතො භවන්ත්ය වොච, ()
gax:68:පරිනිට්ඨිතසබ්බබුද්ධකිච්චො
gax:මුනිරෙවං සමුදිරිතෙ තිවාරං,
gax:අනලන්ති නිරාලයො භවෙසු
gae:තදූ’(පච්ඡන්දසිකං) නිසෙධනාය। ()
gax:69:<pb V=.646/> අප්පොස්සුක්කො සමානො විහරතු කලිමා හො තිමාසච්චයෙන
gax:සච්චාලොකප්පකාසො දුරිත තමහිදො පඤ්චතාළිසවස්සං।
gax:සම්මා ඛීණස්සිනෙහො තිභුවනභවනෙ ධම්මරාජප්පදීපො
gae:නිබ්බායිස්සත්ය’භාසි තදහනි විජහඤ්චා’යු සඞ්ඛාරවෙගං ()
gax:70:චාපාලෙ චෙතියෙ’වං විජහති සතියා සම්පජඤ්ඤෙනවායු-
gax:සඞ්කාරෙ භූමිචාලො භවි පටුපටහාරාව ගම්භිරඝොසො,
gax:ගජ්ඡිංසු විජ්ජුරාජිභුජසතපහටා සුක්ඛජිමූතභෙරි
gae:ලොකො සොකන්ධකාරෙ පරිපති ජනිතො භිංසනො ලොමහංසො। ()
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ භගවතො ආයුසඞ්ඛාරොස්සජ්ජන පවත්ති පරිදීපො අට්ඨවීසතිමො සග්ගො।
gax:1:<pb V=.648/> යෙනා’නන්දො වසති භගවා තෙන ගන්ත්වා නිසින්නො
gax:පාදම්භොජෙ සුමහිය සුහෙබද්ධමුද්ධාඤ්ජලිහි,
gax:භන්තෙ සුක්ඛාසති ච එලිතා හිංසනො ලොමහංසො
gae:ජාතො කස්මා වසුමතිවධූ සම්පවෙධීත්ය’පුච්ඡි। ()
gax:2:හෙට්ඨා’කාසෙ බලවපවනෙ වායමානෙ කදාචි
gax:වාතට්ඨා යා සලිලපථවී තට්ඨිතා පංසුභුමි,
gax:සඞ්කම්පන්තෙ යථරිවතරි ලොල කල්ලොලමාලි-
gae:මජ්ඣොතිණ්ණා පථවිචලනට්ඨාන මානන්ද චෙ’තං। ()
gax:3:අප්පෙකච්චෙ සමණ සමණබ්රාහ්මණා අප්පමාණා
gax:ආපොසඤ්ඤා සුඛුමපථවි භාවිතා සන්ති යෙසං,
gax:පත්තාභිඤ්ඤා පරිචිතවසී තෙ සමාපත්තිලාභී
gae:කම්පෙන්තීමං තදපි භවතෙ භූමිචාලස්ස ඨානං। ()
gax:4:<pb V=.649/> ගබ්භොක්කන්තො භචති ච යදා සම්පජානො සතොව
gax:ගබ්භස්මා නික්ඛමති චරිමෙ අත්තභාවෙ තදාපි,
gax:සම්බොධිං වා පුරිසනිසහො බුජ්ඣතෙ කම්පතෙ’යා
gae:එතෙ ධම්මා සමණ මහතො භුමිචාලස්ස හෙතු। ()
gax:5:බුද්ධො හුත්වා භුවනනයනො ධම්මචක්කං පජානං
gax:සංවත්තෙතී විජහති යදා චා’යුසඞ්ඛාරවෙගං,
gax:කම්පත්යෙ’සාපථවි ඵුසතෙ ඛන්ධනිබ්බානධාතුං
gae:ආනන්දෙ’තෙ මහතිපථවිකම්පනත්ථාය හෙතු। ()
gax:6:<pb V=.650/> තබ්යාසෙනබ්බිගතහදයා’නන්දමානන්දථෙරං
gax:අස්සාසෙත්වා උපරුපරි සො දෙසනං වඩ්ඪයිත්වා,
gax:ආනන්දා’හං කරහචිවසිං යස්ස නෙරඤ්ජරාය
gae:නජ්ජා තිරෙ ජිතජලමුචස්සා’ජපාලස්ස මූලෙ। ()
gax:7:තත්රා’ගන්ත්වා ඵුසතු භගවා ඛන්ධ නිබ්බානධාතුං
gax:ඉස්සාමායාමලිනහදයො පාපිමා ඉච්චවොච,
gax:ලද්ධොකාසො පුනරපි කමමං එවමෙවා’භියාචි
gae:අජ්ජා’සීනං පරමරුචිරෙ ප්ය’ත්ර චාපාලචෙත්යෙ। ()
gax:8:අප්පොසසුකෙකා ත්වමිහ කලිමා හොහි මාසෙහි තීහි
gax:ඛන්ධානං නිබ්බුති භගවතො හෙස්සතී’ච්චෙතමත්ථං,
gax:ආරොචෙන්තෙන හි කසතිමතා සමපජඤ්ඤෙන භික්ඛු
gae:ඔස්සට්ඨො මෙ ජිතනමුචිනා චා’යුසඞ්ඛාරධම්මො। ()
gax:9:<pb V=.651/> එවං වුත්තෙ චරණකමලචන්ද මානන්දථෙරො
gax:නත්වා භන්තෙ බහුජනහිතත්ථාය තිට්ඨා’යුකප්පං,
gax:වතතික්ඛත්තුං පරමකරුණාචොදිතො යාචිදානි
gae:නා’යං කාලො භවති සුගතං යාවනායි’ච්ච’වොච। ()
gax:10:සම්බොධිං ත්වං යදි භගවතො සද්දහන්තො’සි කස්මා
gax:නිප්පීළෙසී දසබල මනුල්ලඞ්ඝනීයා’භිලාපං,
gax:තස්මිං තස්මිං සති භගවතා ක යමානෙ නිමිත්තෙ
gax:තුම්හෙවෙ’තං විය කලිමතා දුක්කතඤ්චා’පරද්ධං। ()
gax:11:යාචෙය්යාසි යදි දසබලං චෙ පටික්ඛිප්ප වාචා
gax:සත්ථා’දත්තෙ තව තතියකං විප්පයොගො පියෙහි,
gax:නණ්වා’ක්ඛාතො සමණ පටිගච්චෙව මෙ සඞ්ඛතං යං
gae:ජාතං භූතං අවිපරිණතං තං කුතො’ පෙ’ත්ථ ලබ්භා। ()
gax:12:<pb V=.652/> එකංසෙනා’විතථවචසා සච්චසන්ධෙන චායු-
gax:සඞ්ඛාරො’ හීයති භගවතා ව්යාකතා’නන්ද භික්ඛු,
gax:යාසා වාචා යථරිව ඡියාමුත්තඛාණො තථා තං
gae:පච්චාගච්ඡෙ නපුනවචනං ජීවිතාරක්ඛහෙතු। ()
gax:13:එවං වත්වා සපදි සුගතො ගන්ධනාගින්දගාමී
gax:යෙනාරඤ්ඤං විපුලමලකාසාරවෙසාලියං සො,
gax:කූටාගාරං තදවසරියා’නන්දථෙරෙන සද්ධිං
gae:ඉච්චාභාසී සමණපරිසං සන්නිපාතෙහි සීඝං। ()
gax:14:<pb V=.653/> එවං භන්තෙ ලපිතවචනො සොකසල්ලෙන විද්ධො
gax:සොහා’යස්මා වසිගණ මුපට්ඨානසාළාය මාසුං,
gax:රාසිකත්වා මහිතචරණො’පාහනො තස්ස කාලං
gae:ආරොචෙසි ගමිය භගවා පීඨිකායං නිසජ්ජ। ()
gax:15:ආමන්තෙත්වා සමණපරිසං බොධිපකක්ඛෙ භවා මෙ
gax:යෙතෙ ධම්මා සයමධිගතා දෙසිතා සාධුකං වො,
gax:උග්ගණ්හිත්වා යථරිව සියා සාසනඤ්චද්ධනීයං
gae:භාවෙතබ්බා සුපරිහරියා සෙවිතබ්බා’ති වත්වා। ()
gax:16:නිබ්බායිස්සත්ය’වච භගවා අච්චයෙනා’චිරෙන
gax:තෙමාසානං භුවනභවනු’ජ්ජොතපජ්ජොතරූපො।
gax:තුම්හෙ සම්පාදයථ සමණා අප්පමාදෙන සබ්බෙ
gae:සඞ්ඛාරා යං සමුදයමයා ලක්ඛණබ්භාහතා’ති। ()
gax:17:<pb V=.654/> පුබ්බණ්හෙ සො කරකිසලයා’ධාන’විට්ඨානපත්තො
gax:පත්තො සත්ථා පචුරචරණො චීවරච්ඡන්නගන්තො,
gax:ගත්තොභාසාරුණිතපරිඛාවීථිපාකාරචක්කං
gae:චක්කඞ්කෙහ’ඞ්කිතපදතලස්සාලිවෙසාලිනාමං। () (යමකබන්ධනං)
gax:18:ආහිණ්ඩිත්වා තහි මනුඝරං පිණ්ඩ මන්වෙසමානො
gax:පච්ඡාභත්තං භුවනනයනො ලොචනින්දීවරෙහි,
gax:තං වෙසාලිං ද්විරදගතිමා’නන්ද නාගාපලොකං
gae:ඔලොකෙත්වා ඉද මවච මෙ පච්ඡිමං දස්සන’න්ති। ()
gax:19:<pb V=.655/> තම්භාඨානා නයනසුභගං සෙවිතො සාවකෙහි
gax:භණ්ඩග්ගාමාටවි මවසටො දිට්ඨිවාදීභසීහො,
gax:නිච්ඡාරෙත්වා සරසමධුරං ධම්මගම්භීරඝොසං
gae:තණ්හාඛීණා මමපුනභවො භික්ඛවෙ නත්ථ්ය’භාසි। ()
gax:20:තිස්සො සික්ඛා පරිහරථ වො සාධුකං භික්ඛවෙ’ති
gax:එවං වත්වා මතිභගවතිභත්තුභූතො සයම්භු,
gax:තම්හාගාමා පුනරුපගමී හත්ථිගාම’ම්බගාමං
gae:ජම්බුග්ගාමං වමිතගමනො හත්ථිවික්කන්තිගන්තා। ()
gax:21:<pb V=.656/> පත්වා භොගායතන මනසො භොගනාමං සුභික්ඛං
gax:නිබ්භොගො සො නගරමපරං භාරතිභත්තුරූපො,
gax:චිත්තාභොගං කුරුථ සමණා සාධුකංතං සුණාථ
gae:දෙසිස්සාමී’ත්ය’වදි චතුරො වො උළාරාපදෙසෙ। ()
gax:22:එසො ධම්මො භවති විනයො සාසනං සත්ථු චෙදං
gax:අබ්භඤ්ඤාතං වත භගවතො සම්මුඛා මෙ සුතන්ති,
gax:සක්ඛීකත්වා යදි වදති මං භික්ඛවෙ කොචි භික්ඛු
gae:නාදතබ්බං තදධිවචනං නප්පටික්කොසිතබ්බං। ()
gax:23:පක්ඛිත්තානං මම තිපිටකෙ තප්පදබ්යඤ්ජනානං
gax:යංයංඨානං අවතරති සංදිස්සතෙ නිද්ධමෙත්ථ,
gax:ගන්තබ්බං වො සුගහිතමිදං භාසිතං භික්ඛුනොති
gae:ඡඩ්ඩෙතබ්බං කවචනමිතරං දුග්ගහීතන්ති නො චෙ।()
gax:24:<pb V=.657/> ආවාසෙ යො විහරති මහාභික්ඛුසඞ්ගො අමුත්ර
gax:ථෙරා භික්ඛූ තිපිටකධරා ථෙරවංසද්ධජා යෙ,
gax:ය්වාභිඤ්ඤාතො පටිබලතරො භික්ඛු වා සම්මුඛා මෙ
gae:තෙසං තෙසං ඉදමවගතං සුග්ගහීතත්ති වුත්තෙ। ()
gax:25:ඔතාරෙත්වා තදපි විනයෙ සත්ථු සුත්තාභිධම්මෙ
gax:සංසන්දන්තං යදිපන පටිග්ගණ්හිතබ්බංකත න නොචෙ,
gax:චත්තාරො මෙ ඉතිවිභජිතෙ නිප්පදෙසාපදෙසෙ
gae:ධාරෙය්යාථ’බ්රුවි මුනි රනාධානගාහී සදා වො। ()
gax:26:<pb V=.658/> පත්වා පාවාපුරවර මථො’රොපිතක්ඛන්ධභාරො
gax:අම්බාරඤ්ඤෙ විහරති මමං ධම්මරාජාති සුත්වා,
gax:තිබ්බච්ඡන්දො ජවනමතිනො දස්සනස්සාදනම්හි
gae:චුන්දො ගන්ත්වා චරණකමලං වන්දි කම්මාරපුත්තො। ()
gax:27:සම්මාධම්මස්සවණපසුතො එකමන්තං නිසින්නො
gax:සොතාපන්නො පඨමදිවසෙ දස්සනෙනෙවසත්ථු,
gax:බුද්ධං පඤ්ඤාභගවතිපතිං ස්වතනායා’භියාචං
gae:චන්දො පුබ්බාචලමිව ඝරං පාවිසි චුන්දනාමො। ()
gax:28:සම්පාදෙත්වාගහපති බහුං තායරත්යා’වසානෙ
gax:ඛජ්ජං භොජ්ජං සුමධුතරං සූකරං මද්දවම්පි,
gax:පක්ඛිත්තොජං පචුරවිභවො ඤාපයී ධම්මරඤ්ඤො
gae:කාලො භන්තෙ’තරහි භගවා නිට්ඨිතං භොජනන්ති। ()
gax:29:<pb V=.659/> සාලක්ඛන්ධායතභුජයුගො මුග්ගවණ්ණං ගහෙත්වා
gax:පත්තං පත්තත්ථවිකපිහිතං පක්කනිග්රොධවණ්ණං,
gax:අච්ඡාදෙත්වා පරිවුතවසි චීවරං පංසුකූලං
gae:පාසාදබ්භන්තර මභිරුහී තස්ස සොවණ්ණවණ්ණො। ()
gax:30:බාලාදිච්චොරි’ව දසබලො තාව පුබ්බාචලග්ගෙ
gax:පඤ්ඤත්තස්මිං රතනඛවිතෙ භද්දපීඨෙ නිසජ්ජ,
gax:ආමන්තෙත්වා ජිතධනපතිං චුන්දමාදිච්චබන්ධු
gae:සත්ථාරං ත්වං පරිවිසිමිනා මද්දවෙනාත්ය’භාසි। ()
gax:31:<pb V=.660/> සන්තප්පෙත්වා සුගතපමුඛං භික්ඛුසඞ්ඝං සහත්ථා
gax:මංසං සොබ්භෙ නිඛණිය තතො සත්ථුභුත්තාවසෙසං,
gax:භත්යා ධම්මස්සවණ්නිරතං බොධයිත්වාපයාසි
gae:පූරො පඞ්කෙරුහමිව ජිනො චුන්දකම්මාරපුත්තං। ()
gax:32:බාළ්හාබාධො බලවකටුකා වෙදනා තස්ස භත්තං
gax:භුත්තාවිස්සා’භවි භගවතො රත්තපක්ඛන්දිකා’සි,
gax:වික්ඛම්භෙත්වා තමපි සතිමා සම්පජානො’විදූරෙ
gae:මග්ගොතිණ්ණො මුනි රුපගමීරුක්ඛමූලං කිලන්තො। ()
gax:33:පඤ්ඤාපෙත්වා චතුගුණමුපට්ඨාකථෙරො අදාසි
gax:යං සඞ්ඝාටිං නරහරි තහිං විස්සමත්තො නිසජ්ජ,
gax:ගන්ත්වා’නන්දා’හර සරභසං ත්වං පිපාසාතුරස්ස
gae:පානීය්යං මෙ නිඛිලදරථා නිබ්බුතස්සෙත්ය’භාසී। ()
gax:34:<pb V=.661/> යස්මා භත්තෙ සකටසතසඤ්චාරසම්භින්නමග්ගා
gax:ගොරූපානං විගළිතටී සිඞ්ගසඞ්ඝට්ටණෙන,
gax:චක්කච්ඡින්නා කලලකලුසීභුතසන්තත්තවාරි
gae:නාලං පාතුං සලිලමධුනා කුන්නදි සන්දතෙ’ධ। ()
gax:35:අච්චාසන්නෙ කකුධවිටපීමූලසංසට්ඨකුලා
gax:වාතක්ඛිත්තා’මලජලකණා සාතසිතොදපුණ්ණා,
gax:සක්කා භන්තෙ සවති කකුධාසින්ධු ගත්තානි සීකිං
gae:කාතුං පාතුං ධරණිරමණි බද්ධහාරාභිරාමා। ()
gax:36:<pb V=.662/> එවං වුත්තෙ පුන භගවතා චොදිතො පත්තහත්ථො
gax:පත්වා’නන්දො කලලවිසමං කුන්නදීතිත්ථමාසුං,
gax:නෙත්වා සිතොදක මලුලිතං නිම්මලං සන්දමානං
gae:ඤතො භන්තෙ පිවතු භගවා’ත්යා’හ බුද්ධානුභාවො। ()
gax:37:තස්මිංකාලෙ සමිතතසිණං රුක්ඛමූලෙ නිසින්නං
gax:නං දිස්වාන’ඞ්කුසනිසිතධී පුක්කුසො කමල්ලපුත්තො,
gax:පබ්යාකාසික පටුතරසමාපත්තියාකිත්තනෙන
gae:ආළාරස්සා’ධිකවුපසමෙ අත්තනො’භිප්පසාදං। ()
gax:38:ගජ්ජන්තිස්වා’සනිසු පරිතො නිච්ඡරන්තීසු ජාතු
gax:විජ්ජුම්මාලාසු ච ගලගලායන්තියා වුට්ඨියාහං,
gax:සඤ්ඤිභුතො නනු ඛඵසමාපත්තියා සන්තවිත්තො
gae:නා’ස්සොසිං භො සුතිකටුරවං නාද්දසං රූපවාහ। ()
gax:39:<pb V=.663/> වුත්තං සුත්වා’මතරසහීරං උද්ධරිත්වාන ධීමා
gax:සද්ධාබීජං පනිහිත කමථා’ළාරකාලාමඛෙත්තෙ,
gax:යෙභුය්යෙනා’සමචුපසමෙ සිඞ්භීවණ්ණෙ පසන්නො
gae:දත්වා බුද්ධං සරණ මගමා සාටකං සිඞ්ගීවණ්ණං। ()
gax:40:තත්තඞ්ගාරොදරමිව තමඞ්ගීරසඞ්ගොපනීතං
gax:වත්ථං වීතච්චික මභිනවං සිඞ්ගිවණ්ණං රරාජ,
gax:පච්ඡා පච්චුත්තරිය කකුධාසින්ධු මජ්ඣොගහෙත්වා
gae:අම්බාරඤ්ඤං තහි මවතරී සක්යසිහො සසඞ්ඝො। ()
gax:41:සඞ්ඝාටිං පත්ථරිය සහසා චුන්දථෙරෙන මඤ්චෙ
gax:පඤ්ඤත්තස්මිං සපදි සමධිට්ඨාය වුට්ඨානසඤ්ඤං,
gax:අච්චධායා’ධිකකිලමථො සො සතො සම්පජඤ්ඤො
gae:පාදෙ පාදං භවභයභිදො සීහසෙය්යං අකාසි। ()
gax:42:<pb V=.664/> ආමන්තෙත්වා නිරවධිදයො ථෙර මානන්දනාමං
gax:ද්වෙ මෙ ලද්ධා සමසමඵලා පිණ්ඩපාතා විසිට්ඨා,
gax:සන්දෙහො යො කරභවි සියා චුන්දකම්මාරපුත්ත-
gae:ස්සෙ’වං වත්වා පරිහරතු තඤ්චාහ මෙ අච්චයෙන। ()
gax:43:තම්හා ඛීණාසවපරිවුතො භුරිපඤ්ඤො හිරඤ්ඤ-
gax:වත්යා නජ්ජා විජනපවනං පාරිමෙ තිරභාගෙ,
gax:ඵුල්ලං සාලබ්බන මවසරී කොසිණාරාන මග්ගං
gae:මල්ලානං සො සුරවනසිරිං රාජධාන්යා’විදූරෙ। ()
gax:44:<pb V=.665/> ආනන්දෙනා’ නධිවරවචො චොදිතෙනො’ පචාරෙ
gax:පඤ්ඤන්තස්මිං තථණයමකස්සාලරුක්ඛන්තරාළෙ
gax:මඤ්චෙ පඤ්ඤාසතිපරිමුඛො උත්තරාධානසීසෙ
gae:කත්වා පාදොපරිපද මනුට්ඨානසෙය්යංඅකාසො ()
gax:45:සිතච්ඡායා විගළිතරජොධූසරා සබ්බඵාලි-
gax:ඵුල්ලා භන්තී ජටිතවිටපක්ඛන්ධමූලා’ ඤ්ඤමඤ්ඤං,
gax:සඞ්කිණ්ණාලී සපදි යමකස්සාලසාලා විසාලා
gae:දිස්සන්තෙ’වං වකුලතිලකා’සොකචම්පෙය්යසාඛී। ()
gax:46:නච්චං ගීතං විවිධතුරියං වත්තතෙ’දානි දිබ්බං
gax:දිබ්බං චුණ්ණං මලයජමයං දිබ්බමන්දාරවානි,
gax:පස්සා’නන්දබ්බිකචයමකස්සාලපුප්ඵාන්ය’කාලෙ
gae:සමූජායෙ’වහි භගවතො අන්තලික්ඛා පතන්ති। ()
gax:47:<pb V=.666/> එතෙ බ්රහ්මාමරනරඵණී චාමරච්ඡත්තහත්ථා
gax:මාලාමාලාගුළපරිමලණ්ඩුපදීපද්ධජෙහි,
gax:ඡන්නං තාළාවචරභජිතං මඞ්ගලාගාරභුතං
gae:ජාතික්ඛෙත්තං නනු භගවතො කෙවලං පූජනාය। ()
gax:48:ආනන්දෙ’වං සතිපි භගවා තාවතා සක්කතොවා
gax:සම්මා තෙසං නචගරුකතො නමානිතො පූජිතොවා,
gax:යො ඛො ධම්මං චරති සමණො’ පාසකො වා’නුධම්මං
gae:භත්යා සො මං පරමවිධානා කමානයෙ පූජයෙති। ()
gax:49:<pb V=.667/> අම්හෙ තස්මාතිහ පටිපදං සුට්ඨු ධම්මානුධම්මං
gax:සම්පාදෙමා’ත්ය’වච මුනි වො සික්ඛිතබ්බඤ්හි එවං,
gax:ධම්මාස්සාමිං සපදි පුරතො වීජමානො සමානො
gae:හත්ථිච්ඡාපො යථරිව ඨීතො ථෙරනාගො’පවානො। ()
gax:50:මල්ලානං ඛො නගරවරතො යාවතා සාලදායං
gax:රාසිභූතා’සුරසුරවරබ්රහ්මරාජූහි යස්මා,
gax:දට්ඨුං බුද්ධං දසබලධරං ඛිත්තවාලග්ගකොටි-
gae:මත්තට්ඨානෙ දසදසහි වා නත්ථ්ය’ඵුට්ඨප්පදෙසො। ()
gax:51:කන්දන්තීනං පකිරිය සකෙ කෙසපාසෙ ච බාහා
gax:පග්ගණහිත්වා සිරසි පථවිසඤ්ඤිනීදෙවතානං,
gax:ඣායන්තීනං භුවිපරිපතන්තීන මුජ්ඣායිනීනං
gae:දෙන්තො’කාසං අපනයි පරඤ්චෙළ්හකෙනො’පවානං। ()
gax:52:<pb V=.668/> සඞ්ඛාරානං ඛයවය මනාගාමිනො වීතරාගා
gax:දෙවබ්රහ්මා සුමරිය යථෙවි’න්දඛීලාචලට්ඨා,
gax:නාම්හෙ භන්තෙ’තරහී විය වො අච්චයෙනාත්ය’වොචුං
gae:පස්සිස්සාමා’යති මිග මනොභාවනීයෙපි භික්ඛූ। ()
gax:53:ජාතට්ඨානප්පභුතික මිධානන්දඨානං චතුක්කං
gax:පුඤ්ඤක්ඛෙත්තං භුවි භගවතො සබ්භිසංවෙජනියං,
gax:අද්ධා සද්ධාවිසදහදයා සාධවො චාරිකායං
gae:ආහිණ්ඩන්තා පවුරකුසලං තත්රපත්වා විණන්ති। ()
gax:54:<pb V=.669/> පුට්ඨස්සෙවං කථමපි මයං මාතුගාමෙසු භන්තෙ
gax:වත්තිස්සාමා’ත්යමිතමතිමා’ නන්දථෙරස්ස’භාසි,
gax:තන්නිජ්ඣානං තදභිලපනං මාකරොථාති තුම්හෙ
gae:එවංසන්තෙ සතිපරිමුඛා හොථ ඡද්වාරරක්ඛා। ()
gax:55:පුට්ඨස්සෙවං මය මුතුසමුට්ඨානරූපාවසිට්ඨෙ
gax:වත්තෙය්යාම්හෙ තවනිරුපමෙ රූපකායෙ කථන්නු,
gax:මාඛො තුම්හෙ භවථ මුනිනො දෙහපූජාවිධානෙ
gae:සඛ්යාපාරා උපරි ඝටථා’හා’සවානං ඛයෙති। ()
gax:56:සංවිජ්ජන්තෙ භගවති ඉධානන්ද භීය්යොපසන්නා
gax:රූපීබ්රහ්මාමරපභුතයො ඛත්තියබ්රාහ්මණා යෙ,
gax:සක්කච්චං තෙ යථරිව ජනා චක්කවත්තිස්සරීරෙ
gae:සබ්යාපාරා නරහරිසරිරොපහාරෙ සියුන්ති। ()
gax:57:<pb V=.670/> චත්තාරො මෙ බහුජනහිතා බුද්ධපච්චෙකබුද්ධා
gax:යස්මා මග්ගප්ඵලසුඛමුදා සාවකා චක්කවත්තී,
gax:රාජා පූජාවිධිසුමහියා හොන්ති ථූපාරහෙ’ව
gae:තස්මා ථූපො මමපි භවතා’නන්දසිඞ්ඝාටකම්හි। ()
gax:58:එවං වුත්තෙ සරිය තමුරොතොමරිභූතසොකො
gax:ථෙරානන්දො පවිසිය නිරාලම්බධම්මො විහාරං,
gax:ආලම්බිත්වා විලපිය බහුං අග්ගලත්ථම්භසීසෙ
gae:සත්ථා සෙඛෙ කළිතකරුණාපාඞ්ගභඞ්ගො පරොදි। ()
gax:59:<pb V=.671/> ආමන්තෙත්වා තමනධිවරො පුඤ්ඡමකානස්සුධාරං
gax:ථෙරං මාඛොවිලපි අල මානන්ද මාසොචි හෙවං,
gax:සඞ්ඛාරානං කථමිහ ලභෙ නිච්චතං නිබ්බිකාරං
gae:අක්ඛාතං මෙ නනු පියජනබ්බිප්පයොගො සියාති। ()
gax:60:මෙත්තාපුබ්බෙන හි චිරතරං කායකම්මෙන වාචා-
gax:කම්මෙනා’යං ගුණමණිමනොකම්මුනා භික්ඛවෙ මං।
gax:සක්කච්චං සන්නිචිතකුසලොපච්චුපට්ඨාසි තස්මා
gae:ආතාපී සො ත්වමසි නිපපකො හෙසි ඛීණාසවොති। ()
gax:61:<pb V=.672/> ඡායාමඤ්ඤෙ චිර මනුචරං සෙය්යථා’නන්දභික්ඛූ-
gax:පට්ඨාකො මෙ භවති සුතවා නාගතාතිතකානං,
gax:සම්බුද්ධානං භගවත මුපට්ඨායකා චෙ’තදග්ගා
gae:ඉච්චා’හෙ’තප්පරමසමණායෙව හෙස්සන්ත්ය’හෙසුං। ()
gax:62:සංවණ්ණෙසි නිරවධිගුණො උක්ඛිපන්තො’ව මෙරුං
gax:සඞ්ඛොභෙන්තො විය ජලනිධිං පත්ථරන්තො’ව භුමිං,
gax:විත්ථාරෙන්තො විය රවිපථං සඞ්ඝමජ්ඣෙ ඨිතස්ස
gae:ආනන්දස්සු’ත්තරිතරගුණං අබ්භුතච්ඡෙරභූතං। ()
gax:63:හිත්වා සාඛානගර මනලංජඞ්ගලං ඉස්සරානං
gax:වාසට්ඨානං තදිතරපුරං සබ්බසම්පත්තිසාරං,
gax:පත්වා රාජග්ගහපභුතිකං නාථ නිබ්බායතූති
gae:එවං වුත්තෙ මුනි රවච මාහෙවමානන්දවොච। ()
gax:64:<pb V=.673/> පුබ්බෙ දිබ්බොපමසුඛ විධා’නන්ද’හං චක්කවත්ති-
gax:රාජා හුත්වා චිර මනුභවිං ධම්මිකො ධම්මරාජා,
gax:මල්ලානං ඛො තදහනි කුසාවත්ය’යං රාජධානි
gae:ආසි ලක්ඛිවසති රලකාරාජධානී’ව ඵීතා। ()
gax:65:ගාමක්ඛෙත්තෙ ජිතරිපුරණො කොසිණාරාන මස්මිං
gax:සාලාරඤ්ඤෙ ජිනකරිවරො මාරකණ්ඨිරවෙන,
gax:යාමෙ අජ්ජාහනි රජනියා පච්ඡිමෙ හඤ්ඤතෙ’ති
gae:වාසෙට්ඨානං පහිණි යතිමාරොචනත්ථං තමත්ථං। ()
gax:66:<pb V=.674/> සන්ථාගාරෙ මහතිපරිසා කිඤ්චිකම්මං පටිච්ච
gax:රාසිභූතා යතිවරවචොචොදිතා මුච්ඡිතාසි,
gax:උය්යානං තෙ පවිසිය තදා මල්ලපුත්තා ච මල්ලා
gae:ව්යාපජ්ජිංසූ කසිරනිකරාවාරපාරෙ නිමුග්ගා। ()
gax:67:යංනූනාහං නරපතිකුලං එකමෙකං ගහෙත්වා
gax:වන්දාපෙය්යං චරණකමලද්වන්ද මඞ්ගීරසස්ස,
gax:ඉච්චානන්දො යති සපරිසො පුත්තදාරෙහිසද්ධිං
gae:ඉත්ථන්නාමො පණමති ජිනං මල්ලරාජාති වත්වා। ()
gax:68:මල්ලානඤ්චාහරිය පඨමෙයෙව යාමෙ රජන්යා
gax:වන්දාපෙසි සකලපරිසං තෙනුපායෙන බුද්ධං,
gax:සුත්වා විද්වා භගවත මනුට්ඨානසෙය්යප්පවත්තිං
gae:සාළාරඤ්ඤං අවසරි පරිබ්බාජකො යො සුභද්දො। ()
gax:69:<pb V=.675/> ඔකාසං මෙ දදථ සමණං ගොතමං පුච්ඡනාය
gax:කඞ්ඛාධම්මං පජහිතු මිධානන්දපත්තො හමස්මි,
gax:වුත්තෙ සත්ථා කිලමති අලංහාවුසො මා විහඤ්ඤි
gae:වත්වා’නන්දො භගවති දයාචොදිතො වාරයී තං। ()
gax:70:ලද්ධොකාසො දසබලදයාජාලබද්ධො සුභද්දො
gax:අඤ්ඤාපෙඛො පවිසිය තහිං තබ්බිහෙසානපෙක්ඛො,
gax:පඤ්හං පුච්ඡි තදුපනයනෙ කොවිදො’භාසිධම්මං
gae:විත්ථාරෙන්තො අරියවිනයෙ පුග්ගලෙ සුප්පතිට්ඨෙ। ()
gax:71:<pb V=.676/> පබ්බජ්ජිත්වා භගවති සයං භික්ඛුභාවාභිසිත්තො
gax:සඞ්ඛාරානං ඛයවය මථො භාවයිත්වා සුභද්දො,
gax:විද්ධංසෙත්වා සකලකලුසං සත්ථුපච්චක්ඛභුතො
gae:උන්නාදෙත්වා පරිසමරහං පච්ඡිමොසාවකොසි। ()
gax:72:පඤ්ඤත්තො යො භවති විනයො දෙසිතො යොච ධම්මො
gax:සො වො සත්ථා පරමසරණො’ත්යා’හ මෙ අච්චයෙන,
gax:ථෙරෙ භික්ඛූ තදිතරවසී ගාරවං වොහරන්තු
gae:භන්තෙ වත්වා පරිහරථ වො සාදරාසප්පතිස්සා। ()
gax:73:පච්චක්ඛො නො භවි දසබලො පුච්ඡිතුං සම්මුඛා තං
gax:නාසක්ඛිම්හා මයමිදමිතී මාහුවත්ථානුතාපා,
gax:මුත්තෙ තුණ්හීභවි වසිගණොකිඤ්චි බුද්ධෙචධම්මෙ
gae:සඞ්ඝෙ මග්ගෙ විමති යදිවො භික්ඛවෙ පුච්ඡථාති। ()
gax:74:<pb V=.677/> යස්මා ඛන්ධෙ පජහති ජිනො භික්ඛවෙ භන්දදානි
gax:ආමන්තෙමී නියතභදුරා සබ්බසඞ්ඛාරධම්මා,
gax:සම්පාදෙථා’ත්ය’මිතමතිමා අප්පමාදෙන තුම්හෙ
gae:පබ්යාකාසි භගවත මයං පච්ඡිමාහොතිවාචා। ()
gax:75:රූපාරූපාවචරකිරියජ්ඣානසඤ්ඤානිරොධ-
gax:සඞ්ඛාතා යා නවවිධසමාපත්තියො තා’නුලොමං,
gax:නිස්සීමම්හොනිධිනිභගුණො මාරසඞ්ගාමසූරො
gae:බුද්ධො නාරායනබලධරො සො සමාපජ්ජි තාව। ()
gax:76:<pb V=.678/> තං තං ඣානං මුනි පටිසමාපජ්ජමානො නිරොධා
gax:සම්මා පච්චුට්ඨහිය පඨමජ්ඣානවොසාන මාප,
gax:තං තං ඣානං පුනරනුසමාපජ්ජමානො චතුත්ථ-
gae:රූපජ්ඣානු’ට්ඨහිය විගතාසෙසසඞ්ඛාරධම්මො। ()
gax:77:ස්නෙහපරික්ඛයජාතො
gax:පජ්ජොතො විය තිලොකමණිපජ්ජොතො,
gax:බුද්ධොනිරුපධිසෙස-
gae:පරිනිබ්බුතියා සයම්භු පරිනිබ්බායි। ()
gax:78:<pb V=.679/> සම්පති දෙවමනුස්ස-
gax:පජාය සද්ධිං පරොදමානාය භුසං,
gax:සොකෙනි’ව සඞ්කම්පි
gae:සහස්සරාවෙන’යං මහාපථවී। ()
gax:79:විප්ඵුරිතවිජ්ජුරාජි-
gax:දණ්ඩාහතමෙඝදුන්දුභීඵලිතා’සුං,
gax:කදලිවනං විය නාගො
gae:නිප්පීළෙසි අසෙසලොකං සොකො। ()
gax:80:ජාතික්ඛෙත්තං ඛෙත්තං
gax:විය සම්බාධං ඡණෙහි තෙසංතෙසං,
gax:විජනොකාසා’ කාසා
gae:ලොකෙ මඞ්ගලනිමිත්තජාතං ජාතං। () (යමකබන්ධනං)
bod:ඉතිමෙධානන්දාභිධානෙන යතිනා විරචිතෙ සකලකවිජන හදයානන්දදානනිදානෙ ජිනවංසදීපෙ සන්තිකෙ නිදානෙ තථාගත පරිනිබ්බානප්පවත්ති පරිදීපො එකූනතිංසතිමො සග්ගො।
bod:පරිනිබ්බුතෙ <pb V=.681/> භගවති සහපරිනිබ්බානා බ්රහ්මාසහම්පති ඉමං ගාථං අභාසි।
gax:සබ්බෙවනික්ඛිපිස්සන්ති භූතා ලොකෙ සමුස්සයං
gax:යථා එතාදිසො සත්ථා ලොකෙ අප්පවිපුග්ගලො,
gae:තථාගතො බලප්පත්තො සම්බුද්ධො පරිනිබ්බුතොති।
bod:පරිනිබ්බුතෙ භගවති සහපරිනිබ්බානාසක්කො දෙවානමින්දො ඉමං ගාථං අභාසි।
gax:අනිච්චා වතසඞ්කාරා උප්පාද වයධම්මිනො,
gae:උප්පජ්ජිත්වා නිරුජ්ඣන්ති තෙසංවූපසමො සුඛොති।
bod:පරිනිබ්බුතෙ භගවති සහපරිනිබ්බානා ආයස්මා අනුරුද්ධො ඉමා ගාථායො අභාසි।
gax:නාහුඅස්සාසපස්සාසො ඨිත චිත්තස්ස තාදිතො
gax:අනෙජාසන්ති මාරබ්භ සොකාලමකරී මුනි,
gax:අසල්ලීනෙන චිත්තෙන වෙදනං අජ්ඣවාසයි
gae:පජ්ජොතස්සෙව නිබ්බානං විමොක්ඛො චෙතසො අහූහි।
bod:පරිනිබ්බුතෙ භගවති සහපරිනිබ්බානා ආයස්මා ආනන්දො ඉමං ගාථං අභාසි।
gax:තදාසියං හිංසනකං තදාසිලොමහංසනං,
gae:සබ්බාකාරවරූපෙතෙ සම්බුද්ධෙ පරිනිබ්බුතෙති।
gax:1:ලොකත්තයෙකනයනොමුනිඛිප්පමෙව
gax:පග්ගය්හමුද්ධනිභුජෙ පරිනිබ්බුතොති,
gax:කන්දිංසු තාව විලපිංසු විවට්ටයිංසු
gae:ආවට්ටයිංසු පපතිංසු මවීතරාගී। ()
gax:2:<pb V=.682/> අස්සාසයං වසිගණං සමලං සසොකං
gax:රත්යාවසෙස මථ ධම්මකථාය ථෙරො,
gax:තං වීතිනාමයි නිරුද්ධතමො’නුරුද්ධො
gae:ආනන්දථෙරසුහදො හදයඞ්ගමාය। ()
gax:3:මල්ලාන මග්ගනගරං කුසිණාර මිද්ධං
gax:ආරොචනාය පරිනිබ්බුතභාව මස්ස,
gax:ආනන්දථෙර මනිරුද්ධයසො සරීරො
gae:පාහෙසි අත්තදුතියං අනුරුද්ධථෙරො। ()
gax:4:මල්ලා තදත්ථපසුතා සමයෙන තෙන
gax:යත්රා’භිසන්නිපතිතා පතිමත්තයන්ති,
gax:ථෙරොපන’ත්තදුතියො තමුපෙච්ච සන්ථා-
gae:ගාරං තමත්ථ මභිවෙදයි සොකදීනො। ()
gax:5:<pb V=.683/> ථෙරස්ස තස්ස සුනියමක්ම සමල්ලපුත්තා
gax:මල්ලා සමල්ලසුණිසා භුවික මල්ලඡායා,
gax:කන්දිංසු තාව පපතිංසු පරිද්දවිංසු
gae:ධම්මිල්ලවෙල්ලිතභුජා’හතසොකසල්ලා। ()
gax:6:නානාවිධානි තුරියානි සුගන්ධමාලං
gax:ආදාය පඤ්චසතදුස්සයුගානි මල්ලා,
gax:යෙනා’සි තස්සසුගතස්සු’තුජං සරීරං
gae:තං සාළදාය මුපවත්තන මොසරිංසු। ()
gax:7:තෙ ගන්ධධූපකුසුමෙහි ච නච්චගීත-
gax:වජ්ජෙහි ඡත්තමණිවිජනිචාමරෙහි,
gax:චෙලබ්බිතාන නවමණ්ඩලමාළකාදිං
gae:කත්වාන ඡාහමකරිංසු සරීරපූජං। ()
gax:8:<pb V=.684/> පමොක්ඛමල්ලපුරිසා’ට්ඨනහාතසීසා
gax:ගන්ධොදකෙන සුනිවත්ථසුපාරුතත්තා,
gax:මුත්තාමණීහි ඛචිතාය තථාගතස්ස
gae:ගත්තං සුවණ්ණසිවිකාය නිරොපිතං තං। ()
gax:9:චාලෙතු මප්පමපි සත්තමවාසරම්හි
gax:පුච්ඡිංසු ථෙර මනුරුද්ධ මසය්හ කින්ති,
gax:සො දිබ්බචක්ඛුමතියා’මිතදෙවතානං
gae:පබ්යාකරි පරිවිතක්ක මවෙච්ච ථෙරො। ()
gax:10:නිස්සෙසමානුසිකදිබ්බමහාමහෙහි
gax:තංවිග්ගහං භගවතො’භිමහීයමානං,
gax:උක්ඛිප්ප තාසමනුවත්තකමකල්ලභූපා
gae:ගන්ත්වාන උත්තරදිසාය පුරස්සු’දීචිං। ()
gax:11:<pb V=.685/> මජ්ඣෙනමජ්ඣ කමහිනීභරු මුත්තරෙන
gax:ද්වාරෙන තස්සනගරස්ස පවෙසයිත්වා,
gax:සුත්වාන බන්ධුලපජාපතිමල්ලිකා තං
gae:ද්වාරෙ ඨිතා’ථනවකොවිධානබ්බයාය। ()
gax:12:ධොතාය ගන්ධසලිලෙන මහාලතාබ්ය-
gax:භුසාය සත්තරතනෙහි සමුජ්ජලාය,
gax:අඞ්ගීරසස්ස සතපුඤ්ඤවීලාසචිත්තං
gae:ඡාදෙසි ගත්ත මතුලං කළිතාවකාසා। ()
gax:13:මල්ලාන මග්ගනගරස්ස පුරත්ථිමායං
gax:සංවිජ්ජතෙ මකුටබන්ධනචෙතියං යං,
gax:දෙහං තිලොකසරණස්ස පුරත්ථිමෙන
gae:ද්වාරෙන නික්ඛමිය තත්ර සමප්පයිංසු। ()
gax:14:<pb V=.686/> සා යාවසන්ධිසමලා නගරී තදානි
gax:මව්දාරවෙහි පිහිතා’භවි ඡන්නුමත්තං,
gax:පුච්ඡිංසු සත්ථු පටිපජ්ජන මත්තභාවෙ
gae:ආනන්දථෙර මථ භුමිභුජා කථන්ති। ()
gax:15:දෙහෙ යථෙව පටිපජ්ජති චක්කවත්ති-
gax:රඤ්ඤො තථෙව පටිපජ්ජථ බුද්ධදෙහෙ,
gax:ඉච්චාහ සො භගවතො’තුජරූපකායං
gae:තෙ වෙඨයුං අහතකාසිකසාටකෙහි। ()
gax:16:කප්පාසපට්ටවිහතෙහිපි වෙඨයිංසු
gax:කත්වාන පඤ්චසතදුස්සයුගෙහි එවං,
gax:පක්ඛිප්ප තෙලපරිපුණ්ණසුවණ්ණදොණ්යා
gae:අඤ්ඤා’යසාය පටිකුජ්ජිය දොණියා තෙ। ()
gax:17:<pb V=.687/> ගත්තං ජිනස්ස චිතකං කතචිත්තකම්මං
gax:මාලාලතාවිලසිතං සතහත්ථමුච්චං,
gax:වීසාධිකං අගරුචන්දනදාරුක පුණ්ණං
gae:ආරොපයිංසු සිරියා ජිතවෙජයන්තං। ()
gax:18:පාවාය මල්ලනගරං කුසිණාරනාමං
gax:ගන්තා මහාපභුතිකස්සපථෙරනාගො,
gax:භික්ඛූහි පඤ්චසතිකෙහි පථොක්කමිත්වා
gae:රුක්ඛස්ස මූල මුපගම්ම ඛණං නිසීදි। ()
gax:19:අද්ධානමග්ග මථඛො පටිපජ්ජි තම්හා
gax:මන්දාරවං කුසුම මඤ්ඤතරො ගහෙත්වා,
gax:ආජීවකො ත මහිපස්සිය කස්සපාඛ්යො
gae:ජානාසි ගොතම මනන්තජිනන්ත්යපුච්ඡි। ()
gax:20:<pb V=.688/> ආමාවුසො භගවතො පරිනිබ්බුතස්ස
gax:හොන්ත්ය’ජ්ජ සන්තදිවසාති තතොමයෙදං,
gax:මන්දාරවං කුසුම මාහරිතන්ති වුත්තෙ
gae:කන්දිංසු කෙචි විලපිංසු අවීතරාගා। ()
gax:21:තාය’ච්ඡි භික්ඛුපරිසාය සුභද්දබුඩ්ඪ-
gax:පබ්බජ්ජිතො සපදි සත්ථරි බද්ධවෙරො,
gax:යො දුබ්බචො යති මහාසමණෙන තෙන
gae:මුත්තා මයංහි යදුපද්දුතකායවාචා। ()
gax:22:ඉච්ඡාම යංජ මය මිදානිකරොම තංයං
gax:නෙච්ඡාම’දානි නකරොම මයං තතොමා,
gax:සොවිත්ථ මාචවිලපිත්ථ’ ලමාවුසොති
gae:වත්වා පහාර මදදී ජිනධම්මචක්කෙ। ()
gax:23:<pb V=.689/> මල්ලා නරින්දමකුටඞක්කිතපාදපීඨා’-
gax:ලිම්පෙතු මස්ස චතුරො චිත මප්පසය්හ,
gax:පුච්ඡිංසු ථෙර මනුරුද්ධ මි’තබ්රුවි සො
gae:පත්තෙ’ධ පජ්ජලති කස්සපථෙරසීහෙ। ()
gax:24:ධම්මාගදෙන හතසොකහදෙහි යෙන
gax:භික්ඛූහි සත්ථුචිතකො වසිකස්සපව්හො,
gax:තෙනො’පසඞ්කමි සුභද්දකථං සසීසෙ
gae:සුක්ඛාසනී’වු’රසි සත්ති’ව මඤ්ඤමානො। ()
gax:25:කත්වා පදක්ඛිණ මධිට්ඨහි සො චතුත්ථ-
gax:ජ්ඣානුට්ඨිතො භගවතො චිතකං තිවාරං,
gax:බද්ධඤ්ජලී සිරසි ථෙරවරස්ස භෙත්වා
gae:තං සුපක්පතිට්ඨිතපදානි පතිට්ඨහිංසු। ()
gax:26:<pb V=.690/> ථෙරාසහස්ස කරතාමරසෙහි සත්ථු
gax:පාදංසුමාලි විහිතාහිනිපච්චකාරො,
gax:ඔමුජ්ජි ගන්ධවිතකාපරසාගරම්හි
gae:ලොකොච තප්පභව සොකඝනන්ධකාරෙ। ()
gax:27:ථෙරෙනචාහිනමිතෙ චිතකො සමන්තා
gax:සම්පජ්ජලිත්ථ සයමෙවු’තුජත්තභාවෙ,
gax:දඩ්ඪෙ ජිනස්ස මසිවා නපිඡාරිකාසි
gae:සාරීරිකට්ඨීවිසරො’භයථාවසිට්ඨො। ()
gax:28:සත්තෙව නාභිවකිරිංසු ලලාටගීවා
gax:ධාත්වක්ඛකට්ඨි මුනිනො චතුදන්තධාතූ,
gax:සිද්ධත්ථඛණ්ඩකතතණ්ඩුලමුග්ගමත්තා
gae:සෙසා පභායපි තිධා පකිරිංසු ධාතු। ()
gax:29:<pb V=.691/> නිබ්බාපයිංසු චිතකානල මන්තලික්ඛා
gax:නික්ඛම්ම චාමරමනොහර නීරධාරා,
gax:සාළද්දුමෙහි සලිලානි තථා සමන්තා
gae:මල්ලා සුගන්ධපරිවාසිතවාරිනාපි। ()
gax:30:ඔලම්බමානමණිදාමසුවණ්ණදාමං
gax:චිත්තබ්බිතානමථබන්ධියමල්ලභූපා
gax:කත්වා සුගන්ධපරිභණ්ඩ මුළාරසන්ථා-
gae:ගාරෙ සුසන්ථරිය කොජවකම්බලානි। ()
gax:31:තට්ඨානතො කමකුටබන්ධනනාමසාළං
gax:යාවඤ්ජසං රජතකඤ්චනතොරණෙහි,
gax:ලාජාදිනා කදලිපුණ්ණඝටෙහි දීප-
gae:ධූපද්ධජෙහි පරිතො පතිමණ්ඩයිත්වා। ()
gax:32:<pb V=.692/> තං සත්ථුධාතුපරිපුණ්ණ සුවණ්ණදොණිං
gax:මල්ලාන මග්ගපුර මාහරියු’ස්සවෙහි,
gax:සෙතාතපත්තලසිතෙ සරභාසනම්හි
gae:මුත්තාමණීහි ඛචිතෙ තහි මප්පයිත්වා। ()
gax:33:කුම්භෙන කුම්භ මුපහච්ච ගළං ගළෙන
gax:චක්කෙන චක්ක මුපහච්ච භුජං භුජෙන,
gax:රක්ඛං විධාය චතුරඞ්ගිනියා සමන්තා
gae:සෙනාය හෙමකවචෙහි ගවච්ඡිකංව। ()
gax:34:කත්වෙවමෙව ධනුරාවරණඤ්ච සත්ති-
gax:හත්ථෙහි පඤ්ජර මනන්තජිනස්සධාතූ,
gax:සම්මානයිංසු සුමහිංසු සුසාධුකීළං
gae:කීළිංසු සත්තදිවසං සහනාගරෙහි। ()
gax:35:<pb V=.693/> සුත්වාන භුපති තමත්ථ මජාතසත්තු
gax:සත්ථාහි ඛත්තියකුලප්පභවො අහම්පි,
gax:සාරීරභාග මරහාම මයම්පි තස්මා
gae:පාහෙසි දූත මථ මල්ලනරාධිපානං। ()
gax:36:වෙසාලිකා පචුරලිච්ඡවිභුභුජා ච
gax:සක්යාධිපා කපිලවත්ථුපුරාධිවාසී,
gax:භූපා’ල්ලකප්පවිජිතෙ බුලයාච රාම-
gae:ගාමම්හි කොලියමහීපතයො තථෙව। ()
gax:37:යො වෙඨදීපනගරෙ ධරණීසුරො සො
gax:පාවෙය්යකා ච මහිපා පහිණිංසු තෙසං।
gax:පච්චෙකදූතපුරිසෙ චතුරඞ්ගිනීහි
gae:සෙනාහි තෙපි නිවුතා’භිමුඛීභවිංසු। ()
gax:38:<pb V=.694/> ආගම්ම යෙන භගවා සයමෙව ගාම-
gax:ක්ඛෙත්තො’පවත්තනවනෙ පරිනිබ්බුතො නො,
gax:දස්සාම නො’ති ජිනධාතුලවම්පි මල්ලා
gae:පාහෙසු මුන්නතිමනා පටිසාසනානි। ()
gax:39:සා රාජධානි නිජරාජපුරක්ඛතාහි
gax:සඞ්ගාමසූරචතුරඞ්ගිනිවාහිනීහි,
gax:යුද්ධාය බද්ධකලහාහි ඛණංජගාම
gae:වෙලාතිවත්තපලයම්බුධිනිබ්බිසෙසං। ()
gax:40:<pb V=.695/> යො දොණභුසුරසුධී භවි ජම්බුදීපෙ
gax:රාජූහි පූජිතපදො සුනිසම්මකාරී,
gax:සො දොණගජ්ජනමකා කපරිසං විනෙන්තො
gae:ද්වෙභාණවාරමිත මාහවකෙළිසජ්ජං। ()
gax:41:සුත්වා’නුසාසන මථාචරියස්ස තස්ස
gax:සබ්බෙ සමග්ගනිරතා වසුධාධිනාථා,
gax:අත්ථාය නො විභජථා’ති සමෙන තුම්හෙ
gae:ධාතූන මට්ඨපටිවිංසක මබ්රුවිංසු। ()
gax:42:ඛීණාසවො හි සරභූ චිතකෙන ගීවා-
gax:ධාතුං සමාහරිය ලොකහිතාය යත්ථ,
gax:ලඞ්කාය භාති මහියඞ්ගණථූපරාජා
gae:තස්මිං සමප්පයි සුභෙ මණිථූපගබ්භෙ। ()
gax:43:<pb V=.696/> ඛෙමව්හයො චිතකතො වසි වාමදාඨා-
gax:ධාතුං සමග්ගහිය’ දාසි කලිඞ්ගරඤ්ඤො,
gax:දොණොද්විජො භරිය ධාතුවිභාගසජ්ජො
gae:වෙඨන්තරෙ නිදහි දක්ඛිණදන්තධාතුං। ()
gax:44:දාඨං ජටාරජතචෙතියගං ද්විජස්ස
gax:තං දක්ඛිණක්ඛක මපාහරි දෙවරාජා,
gax:දොණො සුවණ්ණමයදොණිමවාපුරිත්වා
gae:තෙසං විභජ්ජ සමභාගමදාසිධාතු। ()
gax:45:තෙ භුභුජා සකසකෙවිසයෙ විධාය
gax:සම්පූජයිංසු ජිනධාතුනිධානථූපෙ
gax:අඞ්ගාර මාහරිය මොරියඛත්තියා’ථ
gae:දොණොපි හෙමමයකුම්භ මකංසු ථුපෙ। ()
gax:46:<pb V=.697/> දිස්වාන තස්සපමහාවසි තත්ථතත්ථ
gax:ධාත්වන්තරාය මථ ගණ්හිය රාමගාමෙ,
gax:අඤ්ඤත්ර දොණ මිතධාතු මජාතසත්තු-
gae:රඤ්ඤො ථිරං නිදහිතුං පදදාසි ධාතු। ()
gax:47:අට්ඨ’ඨ වඩ්ඪිතකරණ්ඩකථූපගබ්භෙ
gax:පක්ඛිප්පභුමිපති ධාතුමහානිධානං,
gax:සො ථෙරනාගසරණො පවිධාසි වාළ-
gae:සඞ්ඝාටයන්ත මිහ යොජයි දෙවරාජා। ()
gax:48:රාජා අසොකවිදිතො සිරිජම්බුදීපෙ
gax:තම්හා සමාහරිය සත්ථු සරීරධාතු,
gax:කාරාපයී චතුරසිතිසහස්සථූපෙ
gae:ධීමා මහින්දවසි දීපමිමං තදා’ප। ()
gax:49:<pb V=.698/> දෙවානමාදිපියතිස්සනරාධිපෙන
gax:ථූපෙ විධාය ජිනධාතචිහපත්තමත්තා,
gax:විත්ථාරිතා පණිහිතා ජයබොධිසාඛා-
gae:වාමෙතරක්ඛකසිලාමයපත්තධාතු। ()
gax:50:නත්තා පන’ස්ස අභයො ජලිතුග්ගතෙජො
gax:යො දුට්ඨගාමිනි රණම්බුධිපාරගාමී,
gax:රාජා’නුරාධනගරෙ නගරාධිරාජෙ
gae:කත්වාන ලඞ්කමකලඞ්කමකාසිරජ්ජං। ()
gax:51:ලඞ්කඞ්ගනාය කුචමණ්ඩලනිබ්බිසෙසං
gax:සොවණ්ණමාලි මතුලං රතනුජ්ජලන්තං,
gax:සො ථුපරාජ මකරි ථිර මප්පයිත්වා
gae:ධාතුප්පබන්ධ මභිනිම්මිතබුද්ධරූපං। ()
gax:52:<pb V=.699/> සාරීරිකෙහි’තරථුපවරෙහි ලඞ්කා-
gax:භුමිත්ථි මොළිමණි කඤ්චනමාලිනාම
gax:සග්ගාපවග්ගසුඛදො වර ථූපරාජා
gae:සො යාව ධාතුපරිනිබ්බුතියා විභාතු। ()
gax:53:ඉද්ධානුභාව මධිකිච්ච ජිනස්ස ධාතු-
gax:කායො’පහාරරහිතො ගරුකාරඨානං,
gax:පත්වා තහිංතහි මථන්තරධානකාලෙ
gae:යො සඞ්කමිස්සති’හ කඤ්චනමාලිථුපං। ()
gax:54:සො නාගදීපමුපගම්ම තතොවිධාතු-
gax:ලොකා ච නාගභවනා තිදසාලයම්හා,
gax:නික්ඛම්ම නිම්මිත නිරූපමබුද්ධරූපො
gae:රාසි භවිස්සති සුමණ්ඩිත බොධිමණ්ඩෙ। ()
gax:55:<pb V=.700/> බුද්ධානුභාවපභවා’භිනවග්ගිජාලා-
gax:මාලාහි පජ්ජලිතධාතුමයත්තභාවෙ,
gax:තාවානු’මත්තමපි දිස්සති නාවසෙසං
gae:කත්වාන ධාතුපරිනිබ්බුති හෙස්සතෙව। ()
gax:56:බුද්ධාපදාන මරහාදිගුණවදාතං
gax:භත්යා පුනප්පුන මිමං සරතං සතං භො,
gax:චිත්තං කිලෙසපරියුට්ඨිත මුජ්ජුභූතං
gae:අද්ධා සුධන්තකනකංව විසුද්ධිමෙති। ()
gax:57:චිත්තොජුතායපි විතක්කවිචාරධම්මා
gax:වත්තන්ති සත්ථුගුණසඤ්චයගොචරා’ථ,
gax:සංජායතෙ පවුරපීති ච කායචිත්ත-
gae:පස්සද්ධි නිද්දරථතාය සුඛං සමාධි। ()
gax:58:<pb V=.701/> ගම්භීරතාය තදධීනගුණණ්ණවස්ස
gax:නිද්ධුතනීවරණතො පවිවෙකභූතං,
gax:ඡායෙථ ඣානමුපචාර මථා’ධිගච්ඡෙ
gae:තප්පාදකං අරියම්ග ඵඛලඤ්ච යොගී। ()
gax:59:තස්සා’තිචාරුචරිතස්සරණානුයුත්තො
gax:හොතෙවව සත්ථරි සගාරවසපක්පතිස්සො,
gax:සද්ධින්ද්රියාදි පරිණාමගතො’ධිගච්ඡෙ
gae:පීතිප්පමොදබහුලො කුසලො’භිසන්දං। ()
gax:60:සත්ථුස්ස චෙතියඝරංව තදත්තභාවො
gax:පූජාරහො ච භයභෙරවදුක්ඛසය්හො,
gax:ලජ්ජි ච භීරු ලභතෙ සහවාසසඤ්ඤං
gae:සග්ගාපවග්ගවිභවස්ස භවෙය්ය භාගී। ()
gax:61:<pb V=.702/> ලඞ්කාය ලක්ඛපතිගාමවරම්හි ඛෙත්තා-
gax:රාමාධිපෙන ගුණභුසණභුසිතෙන,
gax:විඛ්යාතනිම්මලයසොවිසරෙන වල්ලි-
gae:ගාමුබ්භවෙන පරිසාවචරක්ඛමෙන। ()
gax:62:ථෙරෙනු’පායචතුරෙන භදත්තසඞ්ඝා-
gax:නන්දාභිධෙන ගරුනා ගරුභාවගෙන,
gax:සිස්සොරසො’පනයනෙන නිජංව නෙත්තං
gae:රක්ඛං විධාය මභිවුද්ධිය මප්පිතො යො। ()
gax:63:යො ජීවිතම්පි නිරපෙක්ඛිය තම්බපණ්ණී-
gax:දීපං තිවාර මවතිණ්ණ මිමං වසීහි,
gax:මුත්තාමණීහි ඛචිතෙන නමහග්ඝසිද්ධගී-
gae:චඞ්ගොටකෙන මහිතුං ජිනදන්තධාතුං। ()
gax:64:<pb V=.703/> සික්ඛාගරුං වජිරනාම විහාරසාමිං
gax:රාජාධිරාජගුරුලඤ්ඡධරං යතින්දං,
gax:කත්වානු’පජ්ඣමුපසම්පාදමාප ධම්ම-
gae:මජ්ඣෙතු මොතරිය රම්මමරම්මරට්ඨං। ()
gax:65:සංවඩ්ඪිතං පිතුපදාධිගතෙන මෙණ්ඩුන
gax:රඤ්ඤා පසීදිය කුසග්ගධියා සකාය,
gax:සිස්සං අසෙසපරියත්තිධරස්ස ඤෙය්ය-
gae:ධම්මාභිවංසවිදිතස්ස’පි සඞ්ඝරඤ්ඤො। ()
gax:66:සංජයුත්තභාණකකුමාරභිවංසනාමං
gax:රාජාධිරාජගරුලඤ්ඡධරං සුධීරං,
gax:ථෙරාසභං සුපටිපත්තිගරුං ගරුං යො
gae:නිස්සාය ධම්මවිනයෙ පටුතං ජගාම। ()
gax:67:<pb V=.704/> ලක්ඛීසරෙ මොරටුනාමපුරෙ සුරම්මෙ
gax:ජාතෙන ඉස්සරජනායනනම්හි ජාත්යා,
gax:වස්සට්ඨතිංසපරිමාණවයොගුණෙන
gae:පාසාණදූරපුරගොචරගාමිකෙන। ()
gax:68:තෙනා’භයාදිකරුණාරතනාභිධානා-
gax:රාමාධිපෙන ගණ්වාචකාභාවගෙන,
gax:සංසුද්ධබුද්ධගුණාදීපනතප්පරෙන
gae:සංසාරසාගරසමුත්තරණාසයෙන। ()
gax:69:පීතිප්පමොදජනනං සමණෙන මෙධා-
gax:නන්දාභිධෙන කවිනා කවිකුඤ්ජරානං,
gax:ආදිච්චබන්ධුජිනරාජගුණප්පබන්ධ-
gae:සුද්ධාපදානපරිදීපකථාසරීරං। ()
gax:70:<pb V=.705/> සද්දානුසාසනි’තිහාසනිඝණ්ටුඡන්දො-
gax:ලඞ්කාරසාර මභිධම්මකථාගභීරං,
gax:සග්ගාපවග්ගසුඛදං සමතිංසසග්ගං
gae:ව්යාඛ්යාසමෙත මනුරූප පදප්පයොගං। ()
gax:71:ද්විසහස්සබන්ධසමාකුලං ජිනවංසදීප්මනාකුලං
gax:රචිතං සමාප සමාපනං පරමංපබන්ධසිරොමණිං,
gax:සුභමාඝමාසිකවාසරෙ නිරුපද්දවෙන තථාගතෙ
gae:පරිනිබ්බුතෙ ද්විසහස්සසට්ඨිචතුස්සතොදයහායතෙ। ()
bod:ඉති මෙධානන්දාභිධානෙන යතිනා විරචිතෙ සකලකවිජන හදයානන්දදාන නිදානෙ ජිනවංසදීපෙ සන්තිකෙනිදානෙ භගවතො ධාතුපරිනිබ්බානප්පවත්තිපරිදීපො තිංසතිමොසග්ගො।
cen:සාතිරෙකො සන්තිකෙනිදානභාගො තතියො।
