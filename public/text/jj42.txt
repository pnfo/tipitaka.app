cha:42:භද්දාලිවග්ගො
sub:1-10:භද්දාලිත්ථෙරඅපදානාදිවණ්ණනා
bod:බාචත්තාලීසමවග්ගෙ <pb V=2.206/> පඨමාපදානඤ්ච දුතියාපදානඤ්ච තතියාපදානඤ්ච නයානුසාරෙන සුවිඤ්ඤෙය්යමෙව।
bod:106:චතුත්ථාපදානෙ <b>නගරෙ බන්ධුමතියා</b>තිආදිකං ආයස්මතො මධුමංසදායකත්ථෙරස්ස අපදානං। තත්ථ <b>සූකරිකො</b>ති සූකරමංසං වික්කිණිත්වා ජීවිකං කප්පෙන්තො। <b>උක්කොටකං රන්ධයිත්වා</b>ති පිහකපප්ඵාසමංසං පචිත්වා මධුමංසම්හි <b>ඔකිරිං</b> පක්ඛිපිං। තෙන මංසෙන පත්තං පූරෙත්වා භික්ඛුසඞ්ඝස්ස දත්වා තෙන පුඤ්ඤකම්මෙන ඉමස්මිං බුද්ධුප්පාදෙ අරහත්තං පාපුණින්ති අත්ථො।
bod:නාගපල්ලවත්ථෙරස්ස පඤ්චමාපදානම්පි එකදීපියත්ථෙරස්ස ඡට්ඨාපදානම්පි උච්ඡඞ්ගපුප්ඵියත්ථෙරස්ස සත්තමාපදානම්පි යාගුදායකත්ථෙරස්ස අට්ඨමාපදානම්පි පත්ථොදනදායකත්ථෙරස්ස නවමාපදානම්පි මඤ්චදායකත්ථෙරස්ස දසමාපදානම්පි සබ්බං සුවිඤ්ඤෙය්යමෙවාති।
cen:බාචත්තාලීසමවග්ගවණ්ණනා සමත්තා।
