cha:24:කකුසන්ධබුද්ධවංසො
gax:1:වෙස්සභුස්ස <pb T=2.529/> <pb P=.58/> අපරෙන, සම්බුද්ධො ද්විපදුත්තමො।
gae:කකුසන්ධො නාම නාමෙන, අප්පමෙය්යො දුරාසදො॥
gax:2:උග්ඝාටෙත්වා සබ්බභවං, චරියාය පාරමිං ගතො।
gae:සීහොව පඤ්ජරං භෙත්වා, පත්තො සම්බොධිමුත්තමං॥
gax:3:ධම්මචක්කං පවත්තෙන්තෙ, කකුසන්ධෙ ලොකනායකෙ।
gae:චත්තාරීසකොටිසහස්සානං, ධම්මාභිසමයො අහු॥
gax:4:අන්තලික්ඛම්හි <pb V=2.356/> ආකාසෙ, යමකං කත්වා විකුබ්බනං।
gae:තිංසකොටිසහස්සානං, බොධෙසි දෙවමානුසෙ॥
gax:5:නරදෙවස්ස යක්ඛස්ස, චතුසච්චප්පකාසනෙ।
gae:ධම්මාභිසමයො තස්ස, ගණනාතො අසඞ්ඛියො॥
gax:6:කකුසන්ධස්ස භගවතො, එකො ආසි සමාගමො।
gae:ඛීණාසවානං විමලානං, සන්තචිත්තාන තාදිනං॥
gax:7:චත්තාලීසසහස්සානං, තදා ආසි සමාගමො।
gae:දන්තභූමිමනුප්පත්තානං, ආසවාරිගණක්ඛයා॥
gax:8:අහං තෙන සමයෙන, ඛෙමො නාමාසි ඛත්තියො।
gae:තථාගතෙ ජිනපුත්තෙ, දානං දත්වා අනප්පකං॥
gax:9:පත්තඤ්ච චීවරං දත්වා, අඤ්ජනං මධුලට්ඨිකං।
gae:ඉමෙතං පත්ථිතං සබ්බං, පටියාදෙමි වරං වරං॥
gax:10:සොපි <pb T=2.530/> <pb M=2.372/> මං බුද්ධො බ්යාකාසි, කකුසන්ධො විනායකො।
gae:“ඉමම්හි භද්දකෙ කප්පෙ, අයං බුද්ධො භවිස්සති॥
gax:11:“අහු කපිලව්හයා රම්මා…පෙ॰… <pb T=2.531/> හෙස්සාම සම්මුඛා ඉමං”॥
gax:12:තස්සාපි වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දසපාරමිපූරියා॥
gax:13:නගරං ඛෙමාවතී නාම, ඛෙමො නාමාසහං තදා।
gae:සබ්බඤ්ඤුතං ගවෙසන්තො, පබ්බජිං තස්ස සන්තිකෙ॥
gax:14:බ්රාහ්මණො අග්ගිදත්තො ච, ආසි බුද්ධස්ස සො පිතා।
gae:විසාඛා නාම ජනිකා, කකුසන්ධස්ස සත්ථුනො॥
gax:15:වසතෙ තත්ථ ඛෙමෙ පුරෙ, සම්බුද්ධස්ස මහාකුලං।
gae:නරානං පවරං සෙට්ඨං, ජාතිමන්තං මහායසං॥
gax:16:චතුවස්සසහස්සානි, අගාරං අජ්ඣ සො වසි।
gae:කාම <pb T=2.532/> -කාමවණ්ණ-කාමසුද්ධිනාමා <n>සුචි සුරුචි රතිවද්ධනනාමකා (සී॰)</n>, තයො පාසාදමුත්තමා॥
gax:17:සමතිංසසහස්සානි <pb P=.59/>, නාරියො සමලඞ්කතා।
gae:රොචිනී නාම සා නාරී, උත්තරො නාම අත්රජො॥
gax:18:නිමිත්තෙ චතුරො දිස්වා, රථයානෙන නික්ඛමි।
gae:අනූනඅට්ඨමාසානි, පධානං පදහී ජිනො॥
gax:19:බ්රහ්මුනා <pb V=2.357/> යාචිතො සන්තො, කකුසන්ධො විනායකො।
gae:වත්ති චක්කං මහාවීරො, මිගදායෙ නරුත්තමො॥
gax:20:විධුරො ච සඤ්ජීවො ච, අහෙසුං අග්ගසාවකා।
gae:බුද්ධිජො නාමුපට්ඨාකො, කකුසන්ධස්ස සත්ථුනො॥
gax:21:සාමා ච චම්පානාමා ච, අහෙසුං අග්ගසාවිකා।
gae:බොධි තස්ස භගවතො, සිරීසොති පවුච්චති॥
gax:22:අච්චුතො ච සුමනො ච, අහෙසුං අග්ගුපට්ඨකා।
gae:නන්දා චෙව සුනන්දා ච, අහෙසුං අග්ගුපට්ඨිකා॥
gax:23:චත්තාලීසරතනානි <pb M=2.373/>, අච්චුග්ගතො මහාමුනි।
gae:කනකප්පභා නිච්ඡරති, සමන්තා දසයොජනං॥
gax:24:චත්තාලීසවස්සසහස්සානි, ආයු තස්ස මහෙසිනො।
gae:තාවතා තිට්ඨමානො සො, තාරෙසි ජනතං බහුං॥
gax:25:ධම්මාපණං පසාරෙත්වා, නරනාරීනං සදෙවකෙ।
gae:නදිත්වා <pb T=2.533/> සීහනාදංව, නිබ්බුතො සො සසාවකො॥
gax:26:අට්ඨඞ්ගවචනසම්පන්නො, අච්ඡිද්දානි නිරන්තරං।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:27:කකුසන්ධො ජිනවරො, ඛෙමාරාමම්හි නිබ්බුතො।
gae:තත්ථෙවස්ස ථූපවරො, ගාවුතං නභමුග්ගතොති॥
cen:කකුසන්ධස්ස භගවතො වංසො ද්වාවීසතිමො।
