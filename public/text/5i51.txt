cha:මහාසඞ්ගාමං
sub:වොහරන්තෙන ජානිතබ්බාදිවණ්ණනා
bod:368-374:මහාසඞ්ගාමෙ <pb M=2.302/> <pb V=2.286/> පාළියං <b>සඞ්ගාමාවචරෙනා</b>ති අනුවිජ්ජකං සන්ධාය වුත්තං। <b>වත්ථූ</b>ති මෙථුනාදිවීතික්කමො। <b>නිදාන</b>න්ති වෙසාලිආදිපඤ්ඤත්තිට්ඨානං। <b>පුග්ගලො අකාරකො ජානිතබ්බො</b>ති එත්ථ සඞ්ඝෙ වා ගණෙ වා පරිණායකභූතො පුග්ගලොති දට්ඨබ්බං।
bod:375:<b>විස්සට්ඨිසික්ඛාපද</b>න්ති නීලාදිදසන්නං සුක්කානං මොචනවසෙන වුත්තං සුක්කවිස්සට්ඨිසික්ඛාපදං। තඤ්හි තෙලාදිමන්දවණ්ණානං නීලාදිපචුරවණ්ණානං වසෙන <b>“වණ්ණාවණ්ණා”</b>ති වුත්තං। පචුරත්ථෙ හි ඉධ අවණ්ණොති <b>අ</b>-කාරො।
bod:379:<b>යාව අකනිට්ඨබ්රහ්මානො ද්විධා හොන්තී</b>ති එත්ථ අවිහාදිසුද්ධාවාසිකා අඤ්ඤභූමීසු අරියා ධම්මවාදීපක්ඛං එව භජන්ති, ඉතරෙ දුවිධම්පීති දට්ඨබ්බං।
cen:වොහරන්තෙන ජානිතබ්බාදිවණ්ණනා නිට්ඨිතා।
