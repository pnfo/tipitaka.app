cha:10:පදුමබුද්ධවංසො
gax:1:අනොමදස්සිස්ස <pb T=2.467/> <pb P=.31/> අපරෙන, සම්බුද්ධො ද්විපදුත්තමො।
gae:පදුමො නාම නාමෙන, අසමො අප්පටිපුග්ගලො॥
gax:2:තස්සාපි අසමං සීලං, සමාධිපි අනන්තකො।
gae:අසඞ්ඛෙය්යං ඤාණවරං, විමුත්තිපි අනූපමා॥
gax:3:තස්සාපි <pb M=2.339/> අතුලතෙජස්ස, ධම්මචක්කප්පවත්තනෙ।
gae:අභිසමයා තයො ආසුං, මහාතමපවාහනා॥
gax:4:පඨමාභිසමයෙ බුද්ධො, කොටිසතමබොධයි।
gae:දුතියාභිසමයෙ ධීරො, නවුතිකොටිමබොධයි॥
gax:5:යදා ච පදුමො බුද්ධො, ඔවදී සකමත්රජං।
gae:තදා අසීතිකොටීනං, තතියාභිසමයො අහු॥
gax:6:සන්නිපාතා තයො ආසුං, පදුමස්ස මහෙසිනො।
gae:කොටිසතසහස්සානං, පඨමො ආසි සමාගමො॥
gax:7:කථිනත්ථාරසමයෙ <pb V=2.325/>, උප්පන්නෙ කථිනචීවරෙ।
gae:ධම්මසෙනාපතිත්ථාය, භික්ඛූ සිබ්බිංසු <n>යාචිංසු (ක॰)</n> චීවරං॥
gax:8:තදා තෙ විමලා භික්ඛූ, ඡළභිඤ්ඤා මහිද්ධිකා।
gae:තීණි සතසහස්සානි, සමිංසු අපරාජිතා॥
gax:9:පුනාපරං සො නරාසභො <n>නරවුසභො (ස්යා॰ කං॰)</n>, පවනෙ වාසං උපාගමි।
gae:තදා සමාගමො ආසි, ද්වින්නං සතසහස්සිනං॥
gax:10:අහං තෙන සමයෙන, සීහො ආසිං මිගාධිභූ।
gae:විවෙකමනුබ්රූහන්තං <pb T=2.468/>, පවනෙ අද්දසං ජිනං॥
gax:11:වන්දිත්වා සිරසා පාදෙ, කත්වාන තං පදක්ඛිණං।
gae:තික්ඛත්තුං අභිනාදිත්වා, සත්තාහං ජිනමුපට්ඨහං॥
gax:12:සත්තාහං වරසමාපත්තියා, වුට්ඨහිත්වා තථාගතො।
gae:මනසා චින්තයිත්වාන, කොටිභික්ඛූ සමානයි॥
gax:13:තදාපි සො මහාවීරො, තෙසං මජ්ඣෙ වියාකරි।
gae:“අපරිමෙය්යිතො කප්පෙ, අයං බුද්ධො භවිස්සති॥
gax:14:“පධානං පදහිත්වාන…පෙ॰… <pb T=2.469/> හෙස්සාම සම්මුඛා ඉමං”॥
gax:15:තස්සාපි වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දසපාරමිපූරියා॥
gax:16:චම්පකං නාම නගරං, අසමො නාම ඛත්තියො।
gae:අසමා නාම ජනිකා, පදුමස්ස මහෙසිනො॥
gax:17:දසවස්සසහස්සානි <pb M=2.340/> <pb P=.32/>, අගාරං අජ්ඣ සො වසි।
gae:නන්දාවසුයසුත්තරා <pb T=2.470/>, තයො පාසාදමුත්තමා॥
gax:18:තෙත්තිංස ච සහස්සානි, නාරියො සමලඞ්කතා।
gae:උත්තරා නාම සා නාරී, රම්මො නාමාසි අත්රජො॥
gax:19:නිමිත්තෙ චතුරො දිස්වා, රථයානෙන නික්ඛමි।
gae:අනූනඅට්ඨමාසානි, පධානං පදහී ජිනො॥
gax:20:බ්රහ්මුනා යාචිතො සන්තො, පදුමො ලොකනායකො।
gae:වත්ති චක්කං මහාවීරො, ධනඤ්චුය්යානමුත්තමෙ॥
gax:21:සාලො ච උපසාලො ච, අහෙසුං අග්ගසාවකා।
gae:වරුණො නාමුපට්ඨාකො, පදුමස්ස මහෙසිනො॥
gax:22:රාධා <pb V=2.326/> චෙව සුරාධා ච, අහෙසුං අග්ගසාවිකා।
gae:බොධි තස්ස භගවතො, මහාසොණොති වුච්චති॥
gax:23:භිය්යො චෙව අසමො ච, අහෙසුං අග්ගුපට්ඨකා।
gae:රුචී ච නන්දරාමා ච, අහෙසුං අග්ගුපට්ඨිකා॥
gax:24:අට්ඨපණ්ණාසරතනං, අච්චුග්ගතො මහාමුනි।
gae:පභා නිද්ධාවතී තස්ස, අසමා සබ්බසො දිසා॥
gax:25:චන්දප්පභා සූරියප්පභා, රතනග්ගිමණිප්පභා।
gae:සබ්බාපි තා හතා හොන්ති, පත්වා ජිනපභුත්තමං॥
gax:26:වස්සසතසහස්සානි, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:27:පරිපක්කමානසෙ <pb T=2.471/> සත්තෙ, බොධයිත්වා අසෙසතො।
gae:සෙසකෙ අනුසාසිත්වා, නිබ්බුතො සො සසාවකො॥
gax:28:උරගොව තචං ජිණ්ණං, වද්ධපත්තංව පාදපො।
gae:ජහිත්වා සබ්බසඞ්ඛාරෙ, නිබ්බුතො සො යථා සිඛී॥
gax:29:පදුමො ජිනවරො සත්ථා, ධම්මාරාමම්හි නිබ්බුතො।
gae:ධාතුවිත්ථාරිකං ආසි, තෙසු තෙසු පදෙසතොති॥
cen:පදුමස්ස භගවතො වංසො අට්ඨමො।
