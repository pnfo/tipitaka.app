cha:4:බාලදුජ්ජනකණ්ඩො
gax:68:අතිප්පියො න කාතබ්බො,
gax:ඛලො කොතූහලං කරො।
gax:සිරසා වහ්යමානොපි,
gae:අඩ්ඪපූරො ඝටො යථා॥
gax:69:සප්පො දුට්ඨො ඛලො දුට්ඨො,
gax:සප්පො දුට්ඨතරො ඛලො।
gax:මන්තොසධෙහි සො සප්පො,
gae:ඛලො කෙනුපසම්මති॥
gax:70:යො බාලො මඤ්ඤති බාල්යං,
gax:පණ්ඩිතො වාපි තෙන සො।
gax:බාලොව පණ්ඩිතමානී,
gae:සො වෙ බාලොති වුච්චති॥
gax:71:මධුංව මඤ්ඤතී බාලො,
gax:යාව පාපං න පච්චති।
gax:යදාච <pb M=.16/> පච්චතී පාපං,
gae:අථ දුක්ඛං නිගච්ඡති॥
gax:72:න සාධු බලවා බාලො,
gax:සහසා වින්දතෙ ධනං।
gax:කායස්ස භෙදා දුප්පඤ්ඤො,
gae:නිරයං සොපපජ්ජති॥
gax:73:ඝරෙ දුට්ඨො ච මූසීකො ච,
gax:වනෙ දුට්ඨො ච වානරො।
gax:සකුණෙ ච දුට්ඨො කාකො,
gae:නරෙ දුට්ඨොච බ්රාහ්මණො॥
gax:74:දීඝා ජාගරතො රත්ති,
gax:දීඝං සන්තස්ස යොජනං।
gax:දීඝො බාලාන සංසාරො,
gae:සද්ධම්මං අ-විජානතං॥
gax:75:තිල මත්තං පරෙසංව,
gax:අප්ප දොසඤ්ච පස්සති।
gax:නාළිකෙරම්පි සදොසං,
gae:ඛල-ජාතො න පස්සති॥
gax:76:නත්තදොසං පරෙ ජඤ්ඤා,
gax:ජඤ්ඤා දොසං පරස්සතු।
gax:ගුය්හෙ <pb M=.17/> කුම්මො අඞ්ගානි,
gae:පර දොසඤ්ච ලක්ඛයෙ॥
gax:77:පණ්ඩිතස්ස පසංසාය,
gax:දණ්ඩො බාලෙන දීයතෙ।
gax:පණ්ඩිතො පණ්ඩිතෙනෙව,
gae:වණ්ණිතොව සුවණ්ණිතො॥
gax:78:ලුද්ධං අත්ථෙන ගණ්හෙය්ය,
gax:ථද්ධං අඤ්ජලි කම්මුනා।
gax:ඡන්දානුවත්තියා මූළ්හං,
gae:යථාභූතෙන පණ්ඩිතං॥
cen:බාලදුජ්ජනකණ්ඩො නිට්ඨිතො।
