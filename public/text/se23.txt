cha:අභිසම්බොධිදීපනීගාථා
gax:142:පුරතො ගච්ඡති චන්දො රජතචක්කං ව අම්බරෙ,
gae:සහස්සරංසි සුරියො පච්ඡිමෙනුපගච්ඡති॥
gax:143:මජ්ඣෙ බොධිදුමච්ඡත්තෙ පල්ලඞ්කෙ අප්පරාජිතෙ,
gae:පල්ලඞ්කෙන නිසීදිත්වා ධම්මං සම්මසතෙ මුනි॥
gax:144:සක්කො තස්මිං ඛණෙ සඞ්ඛං ධමන්තො අභිධාවති,
gae:බ්රහ්මා තියොජනං ඡත්තං ධාරෙති මුනිමුද්ධනි॥
gax:145:මණිතාලවණ්ටං තුසීතො සුයාමො වාළබීජනිං,
gae:නානාමඞ්ගලභණ්ඩානි ගහිතො සෙසදෙවතා॥
gax:146:එවං දසසහස්සම්හි සක්කො බ්රහ්මා ච දෙවතා,
gae:සඞ්ඛාදීනී ධමන්තා ච චක්කවාළම්හි පූරයුං॥
gax:147:මණ්ගලානි ගහෙත්වාන තිට්ඨන්ති කාචි දෙවතා,
gae:ධජමාල ගහෙත්වාන තථා පුණ්ණඝටාදයො॥
gax:148:තත්ථ නච්චන්ති ගායන්ති සෙළෙන්ති වාදයන්ති ච,
gae:දෙවා දසසහස්සම්හි තුට්ඨහට්ඨා පමොදිතා॥
gax:149:ධම්මාමතරසස්සාදං ලභිස්සාමස්ස සන්තිකෙ,
gae:නයනාමතරසස්සාදං පාටිහාරියඤ්ච පස්සිතුං॥
gax:150:ජාරමරණකන්තාරා සොකොපායාසසල්ලතො,
gae:මොචෙසි කාමපාසම්හා දෙසෙන්තො අමතං පදං॥
gax:151:ඉති තුට්ඨෙහි දෙවෙහි පූජියන්තො නරාසභො,
gae:කිඤ්චි පූජං අචින්තෙන්තො චින්තෙන්තො ධම්මමුත්තමං॥
gax:152:සබ්බත්ථසාධිතො සන්තො සිද්ධත්ථො අප්පරාජිතො,
gae:චක්කවාළසිලාසාණිපාකාරෙහි මනොරමෙ॥
gax:153:තාරාමණිඛචිතාකාසවිතානෙ චන්දදීපකෙ,
gae:මානාරතමපජ්ජොතෙ මාලාගන්ධාදිපූජිතෙ॥
gax:154:දිබ්බෙහි ඡණභෙරීහි ඝුට්ඨෙ මඞ්ගලගීතියා,
gae:චක්කවාළෙ සුප්පාසාදෙ බොධිමණ්ඩමහාතලෙ॥
gax:155:බොධිරුක්ඛමණිච්ඡත්තෙ පල්ලඞ්කෙ අප්පරාජිතෙ,
gae:නිස්සින්නො පඨමෙ යාමෙ පුරිමං ජාතිමනුස්සරි॥
gax:156:නමරූපාමනුප්පත්ති සුදිට්ඨා හොති තෙනිධා,
gae:සක්කාතදිට්ඨි තෙනස්ස පහීනා හොති සබ්බසො॥
gax:157:තතො හි දුතියෙ යාමෙ යථායම්මුපගෙ සරි,
gae:සුදිට්ඨං හොති තෙනස්ස කම්මක්ක්ලෙසෙහි සම්භවං॥
gax:158:කඞ්ඛාවිතරණී නාම ඤාණන්තං සමුපාගතං,
gae:තෙනසෙස පහීයිත්ථ කඞ්ඛා සොළසධා ඨිතා॥
gax:159:තතො සො තතියෙ යාමෙ ද්වාදසඞ්ගෙ අසෙසතො,
gae:සො පටිච්චසමුප්පාදෙ ඤාණමොතාරයී මුනි॥
gax:160:අවිජ්ජවාද්යානුලොමෙන ජරාදිපටිලොමතො,
gae:සම්මසන්තො යථාභූතං ඤාණදස්සනමාගමි॥
gax:161:කප්පකොටිසතෙනාපි අප්පමෙය්යෙසු ජාතිසු,
gae:ලොභං අසෙසදානෙන විනාසෙන්තො පුනප්පුනං॥
gax:162:සීලෙන ඛන්තිමෙත්තාය කොඛදොසං නිවාරෙසි,
gae:පඤ්ඤාය මොහං ඡෙත්වාන මිච්ඡාදිට්ඨි තථෙව ච॥
gax:163:ගරූපසෙවනාදීහි විචිකිච්ඡං විනොදයං,
gae:මානුද්ධච්චං විනොදෙන්තො කුලෙ ජෙට්ඨොපචායිනා॥
gax:164:නෙක්ඛම්මෙන විනාසෙන්තො කාමරාගං පුනප්පුනං,
gae:සච්චෙන විසංවාදං කොසජ්ජං වීරියෙන ච॥
gax:165:එවං දානාදිනා තං තං කිලෙසණ්ගං විනොදයං,
gae:සුවඩ්ඪිතා මහාපඤ්ඤා කථං සන්තිං න රූහති॥
gax:166:සුදුක්කරං කරිත්වාන දානාදිපච්චයං පුරෙ,
gae:න කිඤ්චි භවසම්පත්තිං පත්ථෙසි බොධිමුත්තමං॥
gax:167:පණිධානම්හා පට්ඨාය කතං පුඤ්ඤඤ්ච පත්ථනං,
gae:එක්කත්ථ දානි සම්පත්තිං දෙති බොධිං අසංසයං॥
gax:168:තතො සො සබ්බසඞ්ඛාරෙ අනිච්චදුක්ඛනත්තතො,
gae:සම්මසන්තොනුලොමෙන නිබ්බානං සමුපාගමි॥
gax:169:සවාසනෙ කිලෙසෙ සො ඣාපෙන්තොනුමත්තං පි ච,
gae:අරහත්තප්පත්තියා සුද්ධො බුද්ධො බොධිතලෙ අහු॥
gax:170:පත්තො විමෙත්තිං වරසෙතඡත්තං,
gax:සො පීතිවෙගෙන උදානුදීරයි।
gax:ඡෙත්වාන මාරෙ විජිතාරිසඞ්ඝො,
gae:තිබුද්ධඛෙත්තෙකදිවාකරො අහු॥
gax:171:රාජාධිරාජා වරමෙවමාසි,
gax:තිඡත්තධාරි වරධම්මරාජා।
gax:මහාසහස්සං පි ච ලොකධාතුං,
gae:සරෙන විඤ්ඤාපයිතුං සමත්ථො॥
gax:172:බුද්ධො ලොකාලොකෙ ලොකෙ,
gax:ජාතො සත්තො කොනුම්මත්තො।
gax:සුද්ධං බුද්ධං ඔඝා තිණ්ණං,
gae:සද්ධො පඤ්ඤො කො නො වන්දෙ॥
gax:173:භජිතං චජිතං පවනං භවනං,
gax:ජහිතං ගහිතං සමලං අමලං।
gax:සුගතං අගතං සුගතිං අගතිං,
gae:නමිතං අමිතං නමතිං සුමතිං॥
