cha:24:උදකාසනවග්ගො
sub:1-10:උදකාසනදායකත්ථෙරඅපදානාදිවණ්ණනා
bod:චතුවීසතිමෙ <pb V=2.179/> වග්ගෙ පඨමදුතියාපදානානි උත්තානානෙව।
bod:9:තතියාපදානෙ <b>අරුණවතියා නගරෙ</b>ති ආ සමන්තතො ආලොකං කරොන්තො උණති උග්ගච්ඡතීති අරුණො, සො තස්මිං විජ්ජතීති අරුණවතී, තස්මිං නගරෙ ආලොකං කරොන්තො සූරියො උග්ගච්ඡතීති අත්ථො। සෙසනගරෙසුපි සූරියුග්ගමනෙ විජ්ජමානෙපි විසෙසවචනං සබ්බචතුප්පදානං <pb P=.467/> මහියං සයනෙපි සති මහියං සයතීති මහිංසොති වචනං විය රූළ්හිවසෙන වුත්තන්ති වෙදිතබ්බං। අථ වා පාකාරපාසාදහම්මියාදීසු සුවණ්ණරජතමණිමුත්තාදිසත්තරතනපභාහි අරුණුග්ගමනං විය පභාවතී අරුණවතී නාම, තස්මිං අරුණවතියා නගරෙ, <b>පූපිකො</b> පූපවික්කයෙන ජීවිකං කප්පෙන්තො අහොසින්ති අත්ථො।
bod:14:චතුත්ථාපදානෙ <b>තිවරායං පුරෙ රම්මෙ</b>ති තීහි පාකාරෙහි පරිවාරිතා පරික්ඛිත්තාති තිවරා, ඛජ්ජභොජ්ජාදිඋපභොගවත්ථාභරණාදිනච්චගීතාදීහි රමණීයන්ති රම්මං, තස්මිං තිවරායං පුරෙ නගරෙ <b>රම්මෙ</b> නළකාරො අහං අහොසින්ති සම්බන්ධො।
bod:පඤ්චමාපදානං උත්තානත්ථමෙව।
bod:23:ඡට්ඨාපදානෙ <b>වණ්ණකාරො අහං තදා</b>ති නීලපීතරත්තාදිවණ්ණවසෙන වත්ථානි කරොති රඤ්ජෙතීති වණ්ණකාරො। වත්ථරජකො හුත්වා චෙතියෙ වත්ථෙහි අච්ඡාදනසමයෙ නානාවණ්ණෙහි දුස්සානි රඤ්ජෙසින්ති අත්ථො।
bod:27:සත්තමාපදානෙ <b>පියාලං පුප්ඵිතං දිස්වා</b>ති සුපුප්ඵිතං පියාලරුක්ඛං දිස්වා। <b>ගතමග්ගෙ ඛිපිං</b> <pb V=2.180/> <b>අහ</b>න්ති අහං <b>මිගලුද්දො</b> නෙසාදො හුත්වා පියාලපුප්ඵං ඔචිනිත්වා බුද්ධස්ස ගතමග්ගෙ ඛිපිං පූජෙසින්ති අත්ථො।
bod:30:අට්ඨමාපදානෙ <pb M=2.188/> <b>සකෙ සිප්පෙ අපත්ථද්ධො</b>ති අත්තනො තක්කබ්යාකරණාදිසිප්පස්මිං අපත්ථද්ධො පතිට්ඨිතො ඡෙකො අහං කානනං <b>අගමං</b> ගතො <b>සම්බුද්ධං යන්තං දිස්වානා</b>ති වනන්තරෙ ගච්ඡන්තං විපස්සිං සම්බුද්ධං පස්සිත්වා। <b>අම්බයාගං අදාසහ</b>න්ති අහං අම්බදානං අදාසින්ති අත්ථො।
bod:33:නවමාපදානෙ <b>ජගතී කාරිතා මය්හ</b>න්ති අත්ථදස්සිස්ස භගවතො සරීරධාතුනිධාපිතචෙතියෙ ජගති ඡින්නභින්නආලින්දපුප්ඵාධානසඞ්ඛාතා ජගති මයා කාරිතා කාරාපිතාති අත්ථො।
bod:දසමාපදානං උත්තානත්ථමෙවාති।
cen:චතුවීසතිමවග්ගවණ්ණනා සමත්තා।
