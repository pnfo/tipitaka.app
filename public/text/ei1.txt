cha:2:දුකනිපාතො
sub:1:අභිරූපනන්දාථෙරීගාථා
gax:19:<n>අප॰ ථෙරී 2.4.157 අපදානෙපි</n> “ආතුරං <pb M=.381/> අසුචිං පූතිං, පස්ස නන්දෙ සමුස්සයං।
gae:අසුභාය චිත්තං භාවෙහි, එකග්ගං සුසමාහිතං॥
gax:20:“අනිමිත්තඤ්ච භාවෙහි, මානානුසයමුජ්ජහ।
gae:තතො මානාභිසමයා, උපසන්තා චරිස්සසී”ති॥
bod:ඉත්ථං සුදං භගවා අභිරූපනන්දං සික්ඛමානං ඉමාහි ගාථාහි අභිණ්හං ඔවදතීති <n>ඉත්ථං සුදං භගවා අභිරූපනන්දං සික්ඛමානං ඉමාහි ගාථාහි අභිණ්හං ඔවදතීති (ක॰)</n>।
sub:2:ජෙන්තාථෙරීගාථා
gax:21:“යෙ ඉමෙ සත්ත බොජ්ඣඞ්ගා, මග්ගා නිබ්බානපත්තියා।
gae:භාවිතා තෙ මයා සබ්බෙ, යථා බුද්ධෙන දෙසිතා॥
gax:22:“දිට්ඨො හි මෙ සො භගවා, අන්තිමොයං සමුස්සයො।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
bod:ඉත්ථං සුදං ජෙන්තා ථෙරී ගාථායො අභාසිත්ථාති।
sub:3:සුමඞ්ගලමාතාථෙරීගාථා
gax:23:“සුමුත්තිකා <pb T=.446/> <pb V=.308/> <pb P=.126/> සුමුත්තිකා <n>සුමුත්තිකෙ සුමුත්තිකෙ (සී॰), සුමුත්තිකෙ සුමුත්තිකා (ස්යා॰ ක॰)</n>, සාධුමුත්තිකාම්හි මුසලස්ස।
gae:අහිරිකො මෙ ඡත්තකං වාපි, උක්ඛලිකා මෙ දෙඩ්ඩුභං වාති॥
gax:24:“රාගඤ්ච අහං දොසඤ්ච, චිච්චිටි චිච්චිටීති විහනාමි।
gae:සා රුක්ඛමූලමුපගම්ම, අහො සුඛන්ති සුඛතො ඣායාමී”ති॥
cen:… සුමඞ්ගලමාතා ථෙරී <n>අඤ්ඤතරා ථෙරී භික්ඛුනී අපඤ්ඤාතා (ස්යා॰ ක॰)</n>।
sub:4:අඩ්ඪකාසිථෙරීගාථා
gax:25:“යාව කාසිජනපදො, සුඞ්කො මෙ තත්ථකො අහු।
gae:තං කත්වා නෙගමො අග්ඝං, අඩ්ඪෙනග්ඝං ඨපෙසි මං॥
gax:26:“අථ <pb M=.382/> නිබ්බින්දහං රූපෙ, නිබ්බින්දඤ්ච විරජ්ජහං।
gax:මා පුන ජාතිසංසාරං, සන්ධාවෙය්යං පුනප්පුනං।
gae:තිස්සො විජ්ජා සච්ඡිකතා, කතං බුද්ධස්ස සාසන”න්ති॥
cen:… අඩ්ඪකාසි ථෙරී…।
sub:5:චිත්තාථෙරීගාථා
gax:27:“කිඤ්චාපි ඛොම්හි කිසිකා, ගිලානා බාළ්හදුබ්බලා।
gae:දණ්ඩමොලුබ්භ ගච්ඡාමි, පබ්බතං අභිරූහිය॥
gax:28:“සඞ්ඝාටිං නික්ඛිපිත්වාන, පත්තකඤ්ච නිකුජ්ජිය।
gae:සෙලෙ ඛම්භෙසිමත්තානං, තමොඛන්ධං පදාලියා”ති॥
cen:… චිත්තා ථෙරී…।
sub:6:මෙත්තිකාථෙරීගාථා
gax:29:“කිඤ්චාපි ඛොම්හි දුක්ඛිතා, දුබ්බලා ගතයොබ්බනා।
gae:දණ්ඩමොලුබ්භ ගච්ඡාමි, පබ්බතං අභිරූහිය॥
gax:30:“නික්ඛිපිත්වාන <pb V=.309/> සඞ්ඝාටිං, පත්තකඤ්ච නිකුජ්ජිය।
gax:නිසින්නා චම්හි සෙලම්හි, අථ චිත්තං විමුච්චි මෙ।
gae:තිස්සො <pb T=.447/> විජ්ජා අනුප්පත්තා, කතං බුද්ධස්ස සාසන”න්ති॥
cen:… මෙත්තිකා ථෙරී…।
sub:7:මිත්තාථෙරීගාථා
gax:31:“චාතුද්දසිං පඤ්චදසිං, යා ච පක්ඛස්ස අට්ඨමී।
gae:පාටිහාරියපක්ඛඤ්ච, අට්ඨඞ්ගසුසමාගතං॥
gax:32:“උපොසථං <pb P=.127/> උපාගච්ඡිං, දෙවකායාභිනන්දිනී।
gax:සාජ්ජ එකෙන භත්තෙන, මුණ්ඩා සඞ්ඝාටිපාරුතා।
gae:දෙවකායං න පත්ථෙහං, විනෙය්ය හදයෙ දර”න්ති॥
cen:… මිත්තා ථෙරී…।
sub:8:අභයමාතුථෙරීගාථා
gax:33:“උද්ධං පාදතලා අම්ම, අධො වෙ කෙසමත්ථකා।
gae:පච්චවෙක්ඛස්සුමං කායං, අසුචිං පූතිගන්ධිකං॥
gax:34:“එවං <pb M=.383/> විහරමානාය, සබ්බො රාගො සමූහතො।
gae:පරිළාහො සමුච්ඡින්නො, සීතිභූතාම්හි නිබ්බුතා”ති॥
cen:… අභයමාතු ථෙරී…।
sub:9:අභයාථෙරීගාථා
gax:35:“අභයෙ භිදුරො කායො, යත්ථ සතා පුථුජ්ජනා।
gae:නික්ඛිපිස්සාමිමං දෙහං, සම්පජානා සතීමතී॥
gax:36:“බහූහි දුක්ඛධම්මෙහි, අප්පමාදරතාය මෙ।
gae:තණ්හක්ඛයො අනුප්පත්තො, කතං බුද්ධස්ස සාසන”න්ති॥
cen:… අභයා ථෙරී…।
sub:10:සාමාථෙරීගාථා
gax:37:“චතුක්ඛත්තුං <pb T=.448/> <pb V=.310/> පඤ්චක්ඛත්තුං, විහාරා උපනික්ඛමිං।
gax:අලද්ධා චෙතසො සන්තිං, චිත්තෙ අවසවත්තිනී।
gae:තස්සා මෙ අට්ඨමී රත්ති, යතො තණ්හා සමූහතා॥
gax:38:“බහූහි දුක්ඛධම්මෙහි, අප්පමාදරතාය මෙ।
gae:තණ්හක්ඛයො අනුප්පත්තො, කතං බුද්ධස්ස සාසන”න්ති॥
cen:… සාමා ථෙරී…।
cen:දුකනිපාතො නිට්ඨිතො।
