cha:6:කිලෙසසංයුත්තං
sub:1:චක්ඛුසුත්තං
bod:322:සාවත්ථිනිදානං <pb T=3.288/> <pb V=2.228/> <pb P=3.232/> <pb M=2.194/>। “යො, භික්ඛවෙ, චක්ඛුස්මිං ඡන්දරාගො, චිත්තස්සෙසො උපක්කිලෙසො। යො සොතස්මිං ඡන්දරාගො, චිත්තස්සෙසො උපක්කිලෙසො। යො ඝානස්මිං ඡන්දරාගො, චිත්තස්සෙසො උපක්කිලෙසො। යො ජිව්හාය ඡන්දරාගො, චිත්තස්සෙසො උපක්කිලෙසො। යො කායස්මිං ඡන්දරාගො, චිත්තස්සෙසො උපක්කිලෙසො। යො මනස්මිං ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො ඉමෙසු ඡසු ඨානෙසු චෙතසො උපක්කිලෙසො පහීනො හොති, නෙක්ඛම්මනින්නඤ්චස්ස චිත්තං හොති। නෙක්ඛම්මපරිභාවිතං චිත්තං කම්මනියං ඛායති, අභිඤ්ඤා සච්ඡිකරණීයෙසු ධම්මෙසූ”ති। පඨමං।
sub:2:රූපසුත්තං
bod:323:සාවත්ථිනිදානං। “යො, භික්ඛවෙ, රූපෙසු ඡන්දරාගො, චිත්තස්සෙසො උපක්කිලෙසො। යො සද්දෙසු… යො ගන්ධෙසු… යො රසෙසු… යො ඵොට්ඨබ්බෙසු… යො ධම්මෙසු ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො ඉමෙසු ඡසු ඨානෙසු චෙතසො උපක්කිලෙසො පහීනො හොති, නෙක්ඛම්මනින්නඤ්චස්ස චිත්තං හොති। නෙක්ඛම්මපරිභාවිතං චිත්තං කම්මනියං ඛායති, අභිඤ්ඤා සච්ඡිකරණීයෙසු ධම්මෙසූ”ති। දුතියං।
sub:3:විඤ්ඤාණසුත්තං
bod:324:සාවත්ථිනිදානං। “යො, භික්ඛවෙ, චක්ඛුවිඤ්ඤාණස්මිං ඡන්දරාගො, චිත්තස්සෙසො උපක්කිලෙසො। යො සොතවිඤ්ඤාණස්මිං… යො ඝානවිඤ්ඤාණස්මිං… යො ජිව්හාවිඤ්ඤාණස්මිං… යො <pb V=2.229/> කායවිඤ්ඤාණස්මිං… යො මනොවිඤ්ඤාණස්මිං ඡන්දරාගො, චිත්තස්සෙසො උපක්කිලෙසො। යතො ඛො <pb T=3.289/>, භික්ඛවෙ, භික්ඛුනො ඉමෙසු ඡසු ඨානෙසු චෙතසො උපක්කිලෙසො පහීනො හොති, නෙක්ඛම්මනින්නඤ්චස්ස චිත්තං <pb P=3.233/> හොති। නෙක්ඛම්මපරිභාවිතං චිත්තං කම්මනියං ඛායති, අභිඤ්ඤා සච්ඡිකරණීයෙසු ධම්මෙසූ”ති। තතියං।
sub:4:සම්ඵස්සසුත්තං
bod:325:සාවත්ථිනිදානං <pb M=2.195/>। “යො, භික්ඛවෙ, චක්ඛුසම්ඵස්සස්මිං ඡන්දරාගො, චිත්තස්සෙසො උපක්කිලෙසො। යො සොතසම්ඵස්සස්මිං… යො ඝානසම්ඵස්සස්මිං… යො ජිව්හාසම්ඵස්සස්මිං… යො කායසම්ඵස්සස්මිං… යො මනොසම්ඵස්සස්මිං ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො…පෙ॰… අභිඤ්ඤා සච්ඡිකරණීයෙසු ධම්මෙසූ”ති। චතුත්ථං।
sub:5:සම්ඵස්සජසුත්තං
bod:326:සාවත්ථිනිදානං। “යො, භික්ඛවෙ, චක්ඛුසම්ඵස්සජාය වෙදනාය ඡන්දරාගො, චිත්තස්සෙසො උපක්කිලෙසො। යො සොතසම්ඵස්සජාය වෙදනාය… යො ඝානසම්ඵස්සජාය වෙදනාය… යො ජිව්හාසම්ඵස්සජාය වෙදනාය… යො කායසම්ඵස්සජාය වෙදනාය… යො මනොසම්ඵස්සජාය වෙදනාය ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො…පෙ॰… අභිඤ්ඤා සච්ඡිකරණීයෙසු ධම්මෙසූ”ති। පඤ්චමං।
sub:6:සඤ්ඤාසුත්තං
bod:327:සාවත්ථිනිදානං। “යො, භික්ඛවෙ, රූපසඤ්ඤාය ඡන්දරාගො, චිත්තස්සෙසො උපක්කිලෙසො। යො සද්දසඤ්ඤාය… යො ගන්ධසඤ්ඤාය… යො රසසඤ්ඤාය… යො ඵොට්ඨබ්බසඤ්ඤාය… යො ධම්මසඤ්ඤාය ඡන්දරාගො, චිත්තස්සෙසො උපක්කිලෙසො <pb V=2.230/>। යතො ඛො, භික්ඛවෙ, භික්ඛුනො…පෙ॰… අභිඤ්ඤා සච්ඡිකරණීයෙසු ධම්මෙසූ”ති। ඡට්ඨං।
sub:7:සඤ්චෙතනාසුත්තං
bod:328:සාවත්ථිනිදානං। “යො, භික්ඛවෙ, රූපසඤ්චෙතනාය ඡන්දරාගො, චිත්තස්සෙසො උපක්කිලෙසො। යො සද්දසඤ්චෙතනාය… යො ගන්ධසඤ්චෙතනාය… යො <pb P=3.234/> රසසඤ්චෙතනාය… යො ඵොට්ඨබ්බසඤ්චෙතනාය… යො ධම්මසඤ්චෙතනාය ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො…පෙ॰… අභිඤ්ඤා සච්ඡිකරණීයෙසු ධම්මෙසූ”ති। සත්තමං।
sub:8:තණ්හාසුත්තං
bod:329:සාවත්ථිනිදානං <pb M=2.196/>। “යො, භික්ඛවෙ, රූපතණ්හාය ඡන්දරාගො, චිත්තස්සෙසො උපක්කිලෙසො। යො සද්දතණ්හාය… යො ගන්ධතණ්හාය… යො රසතණ්හාය… යො ඵොට්ඨබ්බතණ්හාය… යො ධම්මතණ්හාය ඡන්දරාගො <pb T=3.290/>, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො…පෙ॰… අභිඤ්ඤා සච්ඡිකරණීයෙසු ධම්මෙසූ”ති। අට්ඨමං।
sub:9:ධාතුසුත්තං
bod:330:සාවත්ථිනිදානං। “යො, භික්ඛවෙ, පථවීධාතුයා ඡන්දරාගො, චිත්තස්සෙසො උපක්කිලෙසො। යො ආපොධාතුයා… යො තෙජොධාතුයා… යො වායොධාතුයා… යො ආකාසධාතුයා… යො විඤ්ඤාණධාතුයා ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො ඉමෙසු ඡසු ඨානෙසු චෙතසො උපක්කිලෙසො පහීනො හොති, නෙක්ඛම්මනින්නඤ්චස්ස චිත්තං <pb V=2.231/> හොති। නෙක්ඛම්මපරිභාවිතං චිත්තං කම්මනියං ඛායති, අභිඤ්ඤා සච්ඡිකරණීයෙසු ධම්මෙසූ”ති। නවමං।
sub:10:ඛන්ධසුත්තං
bod:331:සාවත්ථිනිදානං। “යො, භික්ඛවෙ, රූපස්මිං ඡන්දරාගො, චිත්තස්සෙසො උපක්කිලෙසො…පෙ॰… යො විඤ්ඤාණස්මිං ඡන්දරාගො, චිත්තස්සෙසො උපක්කිලෙසො। යතො ඛො, භික්ඛවෙ, භික්ඛුනො ඉමෙසු පඤ්චසු ඨානෙසු චෙතසො උපක්කිලෙසො පහීනො හොති, නෙක්ඛම්මනින්නඤ්චස්ස චිත්තං හොති। නෙක්ඛම්මපරිභාවිතං චිත්තං කම්මනියං ඛායති, අභිඤ්ඤා සච්ඡිකරණීයෙසු ධම්මෙසූ”ති। දසමං।
cen:කිලෙසසංයුත්තං සමත්තං।
bod:තස්සුද්දානං –
gax:චක්ඛු <pb P=3.235/> රූපඤ්ච විඤ්ඤාණං, ඵස්සො ච වෙදනාය ච।
gae:සඤ්ඤා ච චෙතනා තණ්හා, ධාතු ඛන්ධෙන තෙ දසාති॥
