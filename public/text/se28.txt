cha:පූජානිධානදීපනීගාථා
gax:189:තසමා හි ජාතොවරකම්හි තස්ස,
gax:ආයත්තකෙ මඞ්ගලචක්කවාළෙ।
gax:භූතෙහි වත්ථූහි මනොරමෙහි,
gae:පූජෙමි තං පූජිත්පූජිතං පුරෙ॥
gax:190:සොහං අජ්ජ පනෙතස්මිං චක්කවාළම්හි පුප්ඵිතෙ,
gae:ථලජෙ ජලජෙ වාපි සුගන්ධෙ ච අගන්ධකෙ॥
gax:191:මනුස්සෙසු අනෙකත්ථ තළාකුය්යානවාපිසු,
gae:පවනෙ හිමවන්තස්මිං තත්ථ සත්ත මහාසරෙ॥
gax:192:පරිත්තදීපෙ ද්විසහස්සෙ මහාදීපෙ සුපුප්ඵිතෙ,
gae:සත්තපරිභණ්ඩසෙලෙසු සිනෙරුපබ්බතුත්තමෙ॥
gax:193:කුමුදුප්පලකාදීනි නාගානං භවනෙසුපි,
gae:පාටලාදීනි පුප්ඵානි අසුරානං හි ආලයෙ॥
gax:194:කොවිළාරාදිකානි තු දෙවතානං හි ආලයෙ,
gae:එවමාදී අනෙකත්ථ පුප්ඵිතෙ ධරණීරුහෙ॥
gax:195:චම්පකා සලලා නිම්බා නාගපුන්නාගකෙතකා,
gae:වස්සිකා මල්ලිකා සාලා කොවිළාරා ච පාටලි॥
gax:196:ඉන්දීවරා අසොකා ච කණිකාරා ච මකුලා,
gae:පදුමා පුණ්ඩරිකා ච සොගන්ධිකුමුදුප්පලා॥
gax:197:එතෙ චඤ්ඤෙ ච රුක්ඛා ච වල්ලියො චාපි පුප්ඵිතා,
gae:සුගන්ධා සුඛසම්ඵස්සා නානාවණ්ණනිභා සුභා॥
gax:198:විච්ත්රා නීලානෙකානි පීතා ලොහිතකානි ච,
gae:කාළා සෙතා ච මඤ්ජට්ඨ නෙකවණ්ණා සුපුප්ඵිතා॥
gax:199:සොභතෙ පබ්බතෙ හෙට්ඨා සරෙහි වනරාජිහි,
gae:සන්දමානාහි ගඞ්ගාහි හිමවා රතනාකරො॥
gax:200:පත්තකිඤ්ජක්ඛරෙණූහි ඔකිණ්ණං හොති තං වනං,
gae:භමරා පුප්ඵ්ගන්ධෙහි සමන්තා අභිනාදිතා॥
gax:201:අථෙත්ත සකුණා සන්ති දිජා මඤ්ජුස්සරා සුභා,
gae:කූජන්තමුපකූජන්ති උතුසම්පුප්ඵිතෙ දුමෙ॥
gax:202:නිච්ඡරානං නිපාතෙන පබ්බතා අභිනාදිතා,
gae:පඤ්චඞ්ගිකානි තූරියානි දිබ්බානි විය සුය්යරෙ॥
gax:203:තත්ථ නච්චන්ති තස්මිං ජලන්තග්ගිසිඛූපමා,
gae:තස්මිං හි කින්නරා කිච්චං පදීපෙන කරීයති॥
gax:205:මුත්තාජාලාව දිස්සන්ති නිච්ඡරානං හි පාතකා,
gae:පජ්ජලන්තා ව තිට්ඨන්ති මණිවෙළුරියාදයො॥
gax:206:කාළානුසාරි තග්ගරං කප්පූරං හරිචන්දනං,
gae:සකුණානං හි සද්දෙන මයූරානං හි කෙකයා॥
gax:207:භමරානං හි නින්නාදා කොඤ්චනාදෙන හත්ථිනං,
gae:විජම්භිතෙන වාළානං කින්නරානං හි ගීතියා।
gax:208:පබ්බතානං හි ඔභාසා මණීනං ජොතියාපි ච,
gax:විචිත්රබ්භවිතානෙහි දුමානං පුප්ඵධූපියා।
gae:එවං සබ්බඞ්ගසම්පන්නං කිං සියා නන්දනං වනං॥
gax:209:එවං සුසම්ඵුල්ලවනං හි යං යං,
gax:තහිං තහිං පුප්ඵිතපුප්ඵිතං සුභං।
gax:මාලං සුසද්දඤ්ච මනුඤ්ඤගන්ධං,
gae:පූජෙමි තං පූජිතපූජිතං පුරා॥
gax:210:නාගලොකෙ මනුස්සෙ ච දෙවෙ බ්රහ්මෙ ච යං සියා,
gae:සාමුද්දිකං භූමිගතං ආකාසට්ඨඤ්ච යං ධමං॥
gax:211:රජතං ජාතරූපඤ්ච මුත්තා වෙළුරියා මණි,
gae:මසාරගල්ලං ඵලිකං ලොහිතඞ්ගං පවාළකං॥
gax:212:යො සො අනන්තකප්පෙසු පූරෙත්වා දසපාරමී,
gae:බුද්ධො බොධෙසි සත්තානං තස්ස පූජෙමි තං ධනං॥
gax:213:ඛොමං කොසෙය්යං කප්පාසං සාණං භඞ්ගඤ්ච කම්බලං,
gae:දුකූලානි ච දිබ්බානි දුස්සානි විවිධානි තෙ॥
gax:214:අනන්තවත්ථදානෙන හිරොත්තප්පාදිසංවරං,
gae:යස්ස සිද්ධං සියා තස්ස දුස්සානි පුජයාමහං॥
gax:215:පවනෙ ජාතරුක්ඛානං නානාඵලරසුත්තමං,
gae:අම්බා කපිට්ඨා පන්සා චොචමොචාදිනප්පකා॥
gax:216:තස්මිං ගන්ධරසං ඔජං බුද්ධසෙට්ඨස්ස පූජිතං,
gae:වන්දාමි සිරසා නිච්චං විප්පසන්නෙන චෙතසා॥
gax:217:පූජෙමි පඨමං තස්ස පණිධානං අචින්තියං,
gae:චක්කවාළම්හි සබ්බෙහි විජ්ජමානෙහි වත්ථුහි॥
gax:218:දසන්නං පාරමීනන්තු පූරිතට්ඨානමුත්තමං,
gae:තතො සාලවනෙ රම්මෙ ජාතට්ඨානං චරිමකං॥
gax:219:ඡබ්බසානි පධානස්මිං කරණං දුක්කරකාරිකං,
gae:අප්පරාජිතපල්ලඞ්කං බුද්ධං බුද්ධගුණං නමෙ॥
gax:220:චුද්දස බුද්ධඤාණානි අට්ඨර්ස ආවෙණිකං,
gae:පූජෙමි දසබලඤාණං චතුවෙසාරජ්ජමුත්තමං॥
gax:221:ආසයානුසයඤාණං ඉන්ද්රියානං පරොපරං,
gae:යමකපාටිහීරඤ්ච ඤාණං සබ්බඤ්ඤුතං පි ච॥
gax:222:මහාකරුණාපත්තිඤාණං අනාවරණ්මිති ච,
gae:ඡ අසාධාරණානෙතෙ ඤත්වාන පූජයාමහං॥
gax:223:තතො ච සත්තසත්තාහෙ ධම්මසම්මසිතං නමෙ,
gae:බ්රහ්මුනා යාචිතට්ඨානං ධම්මං දෙසයිතුං වරං॥
gax:224:ඉසිපතනෙ මිගදායෙ ධම්මචක්කපවත්තනං,
gae:තතො වෙළුවනාරාමෙ වසිතඨානඤ්ච පූජයෙ॥
gax:225:තතො ජෙතවනං රම්මං චිරවුත්ථං මහෙසිනා,
gae:අසාධාරණමඤ්ඤෙසං යමකපාටිහරියං॥
gax:226:පාරිච්ඡත්තකමූලම්හි අභිධම්මඤ්ච දෙසනං,
gae:සඞ්කස්සනගරද්වාරෙ දෙවොරොහණකං පි ච॥
gax:227:තතො ච හිමවන්තස්මිං මහාසමයදෙසනං,
gae:වුත්තානෙතානි ඨානානි නත්වාන පුජයාමහං॥
gax:228:චතුරාසීතිසහස්සෙහි ධම්මක්ඛන්ධෙහි සඞ්ගහං,
gae:පිටකත්තයං යථාවුත්තවිධිනා පූජයාමහං॥
gax:229:මාරස්ස අත්තනො ආයුසඞ්ඛාරොසජ්ජනං නමෙ,
gae:කුසිනාරාය මල්ලානං යමකසාලමන්තරෙ॥
gax:230:පණිධානම්හි පට්ඨාය කතං කිච්චං අසෙසතො,
gae:නිට්ඨපෙත්වාන සො සබ්බං පරිනිබ්බායිනාසවො॥
gax:231:එවං නිබ්බායමානස්ස කතකිච්චස්ස තාදිනො,
gae:චිරගතා මහාකරුණා න නිබ්බායිත්ථ කිඤ්චිපි॥
gax:232:ස්වායං ධම්මො විනයො ච දෙසිතො සාධුකං මයා,
gae:මමච්චයෙන සො සත්ථා ධාතු චාපි සරීරජා॥
gax:233:අප්පරාජිතපල්ලඞ්කං බොධිරුක්ඛඤ්ච උත්තමං,
gae:මමච්චයෙන සත්ථා ති අනුජානි මහාමුනි॥
gax:234:මම ඨනෙ ඨපෙත්වාන ධාතුබොධිඤ්ච පූජිතං,
gae:අනුජානාමි තුම්හාකං සාධනත්ථං සිවඤ්ජසං॥
gax:235:තස්මා හි තස්ස සද්ධම්මං උග්ගණ්හිත්වා යථාතථං,
gae:යො දෙසෙති සම්බුද්ධො ති නත්වාන පූජයාමහං॥
gax:236:තස්මා සාසපමත්තං පි ජිනධාතුං අසෙසිය,
gae:විත්ථින්නචක්කවාළම්හි නත්වාන පූජයාමහං॥
gax:237:පරම්පරාභතානං හි ඉමම්හා බොද්ධිරුක්ඛතො,
gae:සබ්බෙසං බොධිරුක්ඛානං නත්වාන පූජයාමහං॥
gax:238:යං යං පරිභුඤ්ජි භගවා පත්තචීවරමාදිකං,
gae:සබ්බං පරිභොගධාතුං නත්වාන පූජයාමහං॥
gax:239:යත්ථ කත්ථචි සයිතො ආසින්නො චඞ්කමෙපි වා,
gae:පාදලඤ්ඡන්කං කත්වා ඨිතො නත්වාන පූජයෙ॥
gax:240:න සඤ්ජානන්ති යෙ බුද්ධං එවරූපො ති ඤාත්වෙ,
gae:කතං තං පටිමං සබ්බං නත්වාන පූජයාමහං॥
gax:241:එවං බුද්ධඤ්ච ධම්මඤ්ච සණ්ඝඤ්ච අනුත්තරං,
gae:චක්කවාළම්හි සබ්බෙහි වත්ථූහි පූජයාමහං॥
