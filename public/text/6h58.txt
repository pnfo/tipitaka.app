cha:සත්තරසමො පරිච්ඡෙදො
sub:17:දිට්ඨිසඞ්ගහකථා
gax:593:යෙවාපනකනාමෙන <pb V=.58/>, ධම්මා ඡන්දාදයො තථා।
gae:ඛන්ධාදයො ච කොට්ඨාසා, උද්දිට්ඨා හි යථාරහං॥
gax:594:තත්ථ ඡන්දාදයො ධම්මා, විභත්තාව යථාරහං।
gae:ඛන්ධාදිරාසයො වාපි, විඤ්ඤෙය්යා දානි සම්භවා॥
gax:595:වෙදනා වෙදනාක්ඛන්ධො, චක්ඛුසම්ඵස්සජාදිකා।
gae:සඤ්ඤා ච සඤ්ඤාක්ඛන්ධොති, ඡබ්බිධාපි පකාසිතා॥
gax:596:සඞ්ඛාරක්ඛන්ධනාමෙන, සෙසා චෙතසිකා මතා।
gae:වුත්තා විඤ්ඤාණකායා ඡ, විඤ්ඤාණක්ඛන්ධනාමතො॥
gax:597:රූපක්ඛන්ධො <pb M=.53/> පුනෙකොව, සම්පයුත්තාවියොගිනො।
gae:අරූපිනො ච චත්තාරො, <b>පඤ්චක්ඛන්ධා</b> පවුච්චරෙ॥
gax:598:මනායතනනාමං තු, චිත්තමෙව තථාපරා।
gae:චක්ඛුවිඤ්ඤාණධාතාදිසත්තවිඤ්ඤාණධාතුයො॥
gax:599:සබ්බෙ චෙතසිකා ධම්මා, ධම්මායතනසඞ්ගහා।
gae:ධම්මධාතූති ච වුත්තා, ද්විපඤ්ඤාසාපි සබ්බථා॥
gax:600:සුඛුමානි ච රූපානි, නිබ්බානඤ්චෙත්ථ ගය්හරෙ।
gae:ඔළාරිකානි රූපානි, දසායතනධාතුයො॥
gax:601:චක්ඛුසොතඝානජිව්හා-කායායතනනාමකා।
gae:රූපසද්දගන්ධරස-ඵොට්ඨබ්බායතනානි ච॥
gax:602:<b>ද්වාදසායතනා</b> සබ්බෙ, හොන්ත<b>ට්ඨාරසධාතුයො</b>।
gae:ඛන්ධා ඨපෙත්වා නිබ්බානං, නත්ථි පණ්ණත්ති තීසුපි॥
gax:603:ආහාරාදි <pb V=.59/> ච කොට්ඨාසා, පුබ්බෙ වුත්තනයාව තෙ।
gae:ඉති මිස්සකසඞ්ඛෙපො, විඤ්ඤාතබ්බො විභාවිනා॥
gax:604:ද්වාදසාකුසලෙස්වෙව, චුද්දසාපි වවත්ථිතා।
gae:යෙ සාවජ්ජාව තෙසම්පි, සඞ්ගහො දානි නිය්යතෙ॥
gax:605:කාමාසවො භවාසවො, දිට්ඨාවිජ්ජාසවාති ච।
gae:චත්තාරො <b>ආසවා</b> වුත්තා, තයො ධම්මා සරූපතො॥
gax:606:ආසවා ආසවට්ඨෙන,
gax:<b>ඔඝා</b> වුය්හනතො තථා।
gax:යොජෙන්තීති ච <b>යොගා</b>ති,
gae:තෙ චත්තාරො ච දෙසිතා॥
gax:607:කාමබ්භවො ච පටිඝො, මානො දිට්ඨි ච සංසයො।
gae:සීලබ්බතපරාමාසො, භවරාගො තථාපරො॥
gax:608:ඉස්සා මච්ඡරියාවිජ්ජා, ඉති <b>සංයොජනා</b> දස।
gae:අට්ඨ ධම්මා සරූපෙන, අභිධම්මෙ පකාසිතා॥
gax:609:ඉස්සාමච්ඡරියං <pb M=.54/> හිත්වා, කත්වා මානුද්ධවං තහිං।
gae:භින්දිත්වා භවරාගඤ්ච, රූපාරූපවසා ද්විධා॥
gax:610:පඤ්චොරම්භාගියා චෙව, පඤ්චුද්ධම්භාගියාති ච।
gae:දස සංයොජනා වුත්තා, සුත්තෙ සත්ත සරූපතො॥
gax:611:<b>ගන්ථා</b> ධම්මා ච චත්තාරො, තයො ධම්මා සරූපතො।
gae:අභිජ්ඣාකායගන්ථො ච, බ්යාපාදො ච පවුච්චති॥
gax:612:සීලබ්බතපරාමාසො, කායගන්ථො තථාපරො।
gae:ඉදංසච්චාභිනිවෙසො, ඉති දිට්ඨි විභෙදිතො॥
gax:613:කාමච්ඡන්දො ච බ්යාපාදො, ථිනමිද්ධමථාපරං।
gae:තථා උද්ධච්චකුක්කුච්චං, කඞ්ඛාවිජ්ජාති අට්ඨිමෙ॥
gax:614:ධම්මා <pb V=.60/> <b>නිවරණා</b> නාම, ඡධා ච පන දෙසිතා।
gae:මිච්ඡාදිට්ඨි පනෙකාව, <b>පරාමාසො</b>ති වුච්චති॥
gax:615:<b>උපාදානානි</b> චත්තාරි, කාමුපාදාදිනාමකා।
gae:දිට්ඨිසීලබ්බතං අත්ත-වාදුපාදානමෙව ච॥
gax:616:ලොභදිට්ඨිවසා ද්වෙව, තිවිධා දිට්ඨි දෙසිතා।
gae:දිට්ඨි සීලබ්බතමත්ත-වාදො චෙති මහෙසිනා॥
gax:617:ලොභො දොසො ච මොහො ච,
gax:මානො දිට්ඨි ච සංසයො।
gax:ථිනමුද්ධච්චමෙවාථ,
gae:ලොකනාසයුගං තථා॥
gax:618:ඉත්ථං කිලෙසවත්ථූනි, <b>කිලෙසා</b>ති පකාසිතා।
gae:දසෙතෙ තු සමානාව, පරතො ච සරූපතො॥
gax:619:කාමරාගො ච පටිඝො, මානො දිට්ඨි ච සංසයො।
gae:භවරාගො අවිජ්ජාති, ඡ සත්තා<b>නුසයා</b> මතා॥
bod:620:<b>ගාහා</b> ච <b>පලිබොධා</b> ච, <b>පපඤ්චා</b> චෙව <b>මඤ්ඤනා</b>।
gae:තණ්හා මානො ච දිට්ඨි ච, දිට්ඨි තණ්හා ච <b>නිස්සයා</b>॥
gax:621:පරාමාසෙකකො <pb M=.55/> ද්වෙව, නිස්සයා මඤ්ඤනා තයො।
gae:ආසවොඝයොගගන්ථා, උපාදානා ච දුබ්බිධා॥
gax:622:අට්ඨ නීවරණා වුත්තා, සත්තධානුසයා කථා।
gae:සංයොජනා කිලෙසා ච, දසෙව පරතො ඨිතා॥
gax:623:එකද්විතිඡසත්තට්ඨදසකා තු යථාරහං।
gae:ධම්මා සරූපතො හොන්ති, යථාවුත්තෙසු රාසිසු॥
gax:624:කාමරාගභවරාගා, කාමාසවභවාසවා।
gae:රූපරාගාරූපරාග, ඉති ලොභො විභෙදිතො॥
gax:625:ඉදංසච්චාභිනිවෙසො <pb V=.61/>, දිට්ඨි සීලබ්බතං තථා।
gae:අත්තවාදො පරාමාසො, ඉති දිට්ඨි පවුච්චති॥
gax:626:දිට්ඨි පඤ්චදසවිධා, ලොභට්ඨාරසධා තහිං।
gae:සෙසා සපරරාසීහි, සමානා ද්වාදසට්ඨිතා॥
gax:627:එකාදසසමුට්ඨානෙ, දිට්ඨිලොභා වවත්ථිතා।
gae:අවිජ්ජා සත්තසු වුත්තා, පටිඝො පන පඤ්චසු॥
gax:628:මානො ච විචිකිච්ඡා ච, චතුට්ඨානෙසු උද්ධටො।
gae:තීසු ද්වීසු ච ථීනන්ති, අට්ඨෙතෙ <b>සවිභත්තිකා</b>॥
gax:629:ඉස්සාමච්ඡෙරකුක්කුච්චමිද්ධලොකවිනාසකා।
gae:<b>ඡාවිභත්තිකධම්මා</b>ති, අසම්භින්නා චතුද්දස॥
gax:630:රූපරාගාරූපරාග-කාමාසවභවාසවා।
gae:හොන්ති දිට්ඨිවියුත්තෙසු, පුබ්බෙ වුත්තනයා පන॥
gax:631:ඉති සාවජ්ජසඞ්ඛෙපං, ඤත්වා පුන විචක්ඛණො।
gae:බොධිපක්ඛියධම්මානං, සඞ්ගහම්පි විභාවයෙ॥
gax:632:යෙසු සඤ්ඤාචිත්තදිට්ඨි-විපල්ලාසා යථාක්කමං।
gae:සුභං සුඛං නිච්චමත්තා, ඉති ද්වාදසධා ඨිතා॥
gax:633:තත්ථ කායෙ වෙදනාසු, චිත්තෙ ධම්මෙසු චක්කමා।
gae:අසුභං දුක්ඛමනිච්චමනත්තාති උපට්ඨිතා॥
gax:634:යථාවුත්තවිපල්ලාසපහානාය <pb M=.56/> යථාරහං।
gae:භින්නා විසයකිච්චානං, වසෙන පන සම්භවා॥
gax:635:චත්තාරො <b>සතිපට්ඨානා,</b> කායානුපස්සනාදයො।
gae:ඉති වුත්තා පනෙකාව, සම්මාසති මහෙසිනා॥
gax:636:උප්පන්නානුප්පන්නපාපපහානානුප්පන්නාය ච।
gae:අනුප්පන්නුප්පන්නෙහි වා, නිබ්බත්ති අභිවුද්ධියා॥
gax:637:පදහන්තස්ස <pb V=.62/> වායාමො, කිච්චාභොගවිභාගතො।
gae:<b>සම්මප්පධානා</b> චත්තාරො, ඉති වුත්තා මහෙසිනා॥
gax:638:ඡන්දො ච වීරියං චිත්තං, වීමංසාති ච තාදිනා।
gae:චත්තාරො <b>ඉද්ධිපාදා</b>ති, විභත්තා චතුරාධිපා॥
gax:639:සද්ධින්ද්රියඤ්ච වීරියං, සති චෙව සමාධි ච।
gae:පඤ්ඤින්ද්රියඤ්ච පඤ්චෙව, බොධිපක්ඛියසඞ්ගහෙ॥
gax:640:<b>ඉන්ද්රියානි</b>න්ද්රියට්ඨෙන, බලට්ඨෙන <b>බලානි</b> ච।
gae:ඉති භින්නා විභත්තා ච, දුවිධාපි මහෙසිනා॥
gax:641:සතී ච ධම්මවිචයො, තථා වීරියපීතියො।
gae:පස්සද්ධි ච සමාධි ච, උපෙක්ඛාති ච තාදිනා॥
gax:642:දෙසිතා <b>සත්ත බොජ්ඣඞ්ගා,</b> බුජ්ඣන්තස්ස සභාවතො।
gae:කායචිත්තවසා භින්නං, කත්වා පස්සද්ධිමෙකකං॥
gax:643:සම්මාදිට්ඨි ච සඞ්කප්පො, වායාමො විරතිත්තයං।
gae:සම්මාසති සමාධී ච, <b>මග්ගො</b> අට්ඨඞ්ගිකො මතො॥
gax:644:ඉති සත්තෙව සඞ්ඛෙපා, සත්තතිංස පභෙදතො।
gae:එකං කත්වාන පස්සද්ධිං, අසම්භින්නා චතුද්දස॥
gax:645:නවධා වීරියං වුත්තං, ඡසු රාසීසු පඤ්චසු।
gae:අට්ඨධා සති සෙසා තු, සමානපදරාසිකා॥
gax:646:පඤ්චස්වෙව තු පඤ්ඤා ච, සමාධි චතුරාසිකො।
gae:සද්ධා ද්වීසු විභත්තාති, පඤ්චෙතෙ <b>සවිභත්තිකා</b>॥
gax:647:නවා <pb M=.57/> <b>විභත්තිකා</b> සෙසා, ඡන්දො චිත්තමථාපරං।
gae:පීති පස්සද්ධිපෙක්ඛා ච, සඞ්කප්පො විරතිත්තයං॥
gax:648:ඉති වුත්තනයා සබ්බෙ, බොධිපක්ඛියසඞ්ගහා।
gae:ලොකුත්තරෙසු සම්භොන්ති, සබ්බථාපි යථාරහං॥
gax:649:පුබ්බභාගෙ <pb V=.63/> යථායොගං, ලොකියෙසු ච ලබ්භරෙ।
gae:නිබ්බෙදභාවනාකාලෙ, ඡබ්බිසුද්ධිපවත්තියං॥
gax:650:ඉති මිස්සකසාවජ්ජා, බොධිපක්ඛියසඞ්ගහා।
gae:යෙවාපනකරාසිම්හි, යථාසම්භවතො ඨිතා॥
gax:651:කම්මපථා තු සම්භොන්ති, පුඤ්ඤාපුඤ්ඤෙසු සබ්බථා।
gae:අපථා ච සුචරිතා, තථා දුච්චරිතාපි ච॥
gax:652:තත්ථ කම්මපථට්ඨානෙ, අනභිජ්ඣාදයො පන।
gae:උපචාරෙන වුච්චන්ති, විපාකෙසු ක්රියෙසු වාති॥
cen:ඉති චෙතසිකවිභාගෙ දිට්ඨිසඞ්ගහකථා නිට්ඨිතා।
cen:සත්තරසමො පරිච්ඡෙදො।
cen:නිට්ඨිතො ච සබ්බථාපි චෙතසිකවිභාගො।
