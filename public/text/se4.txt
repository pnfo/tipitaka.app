cha:අභිනීහාරදීපනීගාථා
gax:13:වදෙථ තස්සීධ අනප්පකං ගුණං,
gax:න තෙන තුල්යො පරමො ච විජ්ජති।
gax:කිං තං ගුණං තං සදිසෙන දින්නං,
gae:සයංකතං කින්නු අධිච්චලද්ධං॥
gax:14:නාධිච්චලද්ධං න ච පුබ්බබුද්ධා,
gax:බ්රහ්මාදිනං සම්මුතියා බහූනං।
gax:සයංකතෙනෙව අනොපමෙන,
gae:දානාදිනා ලද්ධමිදං විපාකං॥
gax:15:ඉතො චතුන්නං අසඞ්ඛියානං,
gax:සතංසහස්සානධිකානමත්ථකෙ।
gax:කප්පෙ අතීතම්හි සුමෙධතාපසො,
gae:වෙහායසං ගච්ඡති ඉද්ධියා තදා॥
gax:16:දිපඞ්කරො නාම ජිනො සසඞ්ඝො,
gax:රම්මං පුරං යාති විරොචමානො।
gax:මනුස්සදෙවෙහිභිපූජියන්තො,
gae:සහස්සරංසි විය භාණුමා නභෙ॥
gax:17:තස්සඤ්ජසං කාතුබහුස්සහානං,
gax:බුද්ධොති සුත්වා සුමනො පතීතො।
gax:මමජ්ජ දෙහං පනිමස්ස දත්වා,
gae:බුද්ධො අහං හෙස්සමනාගතෙදිසො॥
gax:18:තස්මිඤ්ජසෙ කන්දරතම්හි පඞ්කෙ,
gax:කත්වාන සෙතුං සයි සො සදෙහං।
gax:බුද්ධො අයං ගච්ඡතු පිට්ඨියා මමං,
gae:බොධිස්සචෙ හෙස්සති මෙ අනාගතෙ॥
gax:19:උස්සීසකං යාති ජිනො හි තස්ස,
gax:අජ්ඣාසයො සිජ්ඣතිමස්සනාගතෙ।
gax:ඤත්වාන බ්යාකාසි අසෙසතො හි,
gae:බුද්ධො අයං හෙස්සතිනාගතෙසු॥
gax:20:සුත්වාන පත්තො ව මහාභිසෙකං,
gax:ලද්ධං ව බොධිං සමනුස්සරන්තො।
gax:පූජෙත්වා යාතෙ මුනිදෙවමානුසෙ,
gae:උට්ඨාය සො සම්මසි පාරමී දස॥
gax:21:දළ්හං ගහෙත්වා සමතිංසපාරමී,
gax:සික්ඛත්තයඤ්චස්ස ජිනස්ස සන්තිකෙ।
gax:කාතුං සමත්ථො පි භවස්ස පාරං,
gae:සත්තෙසු කාරුඤ්ඤබලා භවං ගතො॥
gax:22:උප්පන්නුප්පන්නකෙ සො ජිනවරමතුලෙ පූජයිත්වා අසෙසං බුද්ධො එසො හි ඔසො භවති නියමතො බ්යාකතො තෙහි තෙහි තෙසං තෙසං ජිනානං අචනමනුපමං පූජයිත්වා සිරෙන,
gae:තං තං දුක්ඛං සහිත්වා සකලගුණදදං පාරමී පූරයිත්ථ॥
