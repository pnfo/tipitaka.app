boo:පරිවාර-ටීකා
cha:සොළසමහාවාරො
sub:පඤ්ඤත්තිවාරවණ්ණනා
bod:<b>විසුද්ධපරිවාරස්සා</b>ති <pb M=3.455/> <pb V=3.415/> සබ්බසො පරිසුද්ධඛීණාසවපරිවාරස්ස। <b>ධම්මක්ඛන්ධසරීරස්සා</b>ති සීලසමාධිපඤ්ඤාවිමුත්තිවිමුත්තිඤාණදස්සනසඞ්ඛාතධම්මක්ඛන්ධසරීරස්ස සාසනෙති සම්බන්ධො। <b>තස්සා</b>ති “පරිවාරො”ති යො සඞ්ගහං ආරුළ්හො, තස්ස। <b>පුබ්බාගතං නය</b>න්ති පුබ්බෙ ආගතං විනිච්ඡයං।
bod:1:පකතත්ථපටිනිද්දෙසො ත-සද්දොති තස්ස “භගවතා”තිආදීහි පදෙහි සමානාධිකරණභාවෙන වුත්තත්ථස්ස යාය විනයපඤ්ඤත්තියා භගවා පකතො අධිකතො සුපාකටො ච, තං විනයපඤ්ඤත්තිං <pb V=3.416/> සද්ධිං යාචනාය අත්ථභාවෙන දස්සෙන්තො <b>“යො සො…පෙ॰… විනයපඤ්ඤත්තිං පඤ්ඤපෙසී”</b>ති ආහ। තත්ථ <b>විනයපඤ්ඤත්ති</b>න්ති විනයභූතං පඤ්ඤත්තිං।
bod:“ජානතා පස්සතා”ති ඉමෙසං පදානං විනයස්ස අධිකතත්තා තත්ථ වුත්තනයෙන තාව අත්ථං යොජෙත්වා ඉදානි සුත්තන්තනයෙන දස්සෙන්තො සතිපි ඤාණදස්සන-සද්දානං පඤ්ඤාවෙවචනභාවෙ තෙන තෙන විසෙසෙන තෙසං විසයවිසෙසපවත්තිදස්සනත්ථං විජ්ජත්තයවසෙන අභිඤ්ඤානාවරණඤාණවසෙන සබ්බඤ්ඤුතඤ්ඤාණමංසචක්ඛුවසෙන පටිවෙධදෙසනාඤාණවසෙන ච අත්ථං යොජෙත්වා දස්සෙන්තො <b>“අපිචා”</b>තිආදිමාහ। තත්ථ <b>පුබ්බෙනිවාසාදීහී</b>ති පුබ්බෙනිවාසාසවක්ඛයඤාණෙහි। <b>පටිවෙධපඤ්ඤායා</b>ති අරියමග්ගපඤ්ඤාය। <b>දෙසනාපඤ්ඤාය පස්සතා</b>ති දෙසෙතබ්බධම්මානං දෙසෙතබ්බප්පකාරං බොධනෙය්යපුග්ගලානඤ්ච ආසයානුසයචරිතාධිමුත්තිආදිභෙදං ධම්මං දෙසනාපඤ්ඤාය යාථාවතො පස්සතා। <b>අරහතා</b>ති අරීනං, අරානඤ්ච හතත්තා, පච්චයාදීනඤ්ච අරහත්තා අරහතා। <b>සම්මාසම්බුද්ධෙනා</b>ති සම්මා සාමඤ්ච සච්චානං බුද්ධත්තා සම්මාසම්බුද්ධෙන। අථ වා අන්තරායිකධම්මෙ <pb M=3.456/> <b>ජානතා,</b> නිය්යානිකධම්මෙ <b>පස්සතා,</b> කිලෙසාරීනං හතත්තා <b>අරහතා,</b> සම්මා සාමං සබ්බධම්මානං බුද්ධත්තා <b>සම්මාසම්බුද්ධෙනා</b>ති එවං චතුවෙසාරජ්ජවසෙනපෙත්ථ යොජනා වෙදිතබ්බා।
bod:අපිච ඨානාට්ඨානාදිවිභාගං <b>ජානතා,</b> යථාකම්මූපගෙ සත්තෙ <b>පස්සතා,</b> සවාසනආසවානං ඡින්නත්තා <b>අරහතා,</b> අභිඤ්ඤෙය්යාදිභෙදෙ ධම්මෙ අභිඤ්ඤෙය්යාදිතො අවිපරීතාවබොධතො <b>සම්මාසම්බුද්ධෙන</b>। අථ වා තීසු කාලෙසු අප්පටිහතඤාණතාය <b>ජානතා,</b> කායකම්මාදිවසෙන තිණ්ණම්පි කම්මානං ඤාණානුපරිවත්තිතො සම්මා කාරිතාය <b>පස්සතා,</b> දවාදීනං අභාවසාධිකාය පහානසම්පදාය <b>අරහතා,</b> ඡන්දාදීනං අහානිහෙතුභූතාය අක්ඛයපටිභානසාධිකාය සබ්බඤ්ඤුතාය <b>සම්මාසම්බුද්ධෙනා</b>ති එවං දසබලඅට්ඨාරසාවෙණිකබුද්ධධම්මවසෙනපි යොජනා කාතබ්බා।
bod:2:<b>පුච්ඡාවිස්සජ්ජනෙ</b>ති පුච්ඡාය විස්සජ්ජනෙ। <b>එත්ථා</b>ති එතස්මිං පුච්ඡාවිස්සජ්ජනෙ। <b>මජ්ඣිමදෙසෙයෙව පඤ්ඤත්තී</b>ති තස්මිංයෙව දෙසෙ යථාවුත්තවත්ථුවීතික්කමෙ ආපත්තිසම්භවතො। <b>විනීතකථා</b>ති විනීතවත්ථුකථා, අයමෙව වා පාඨො।
bod:<b>කායෙන පන ආපත්තිං ආපජ්ජතී</b>ති පුබ්බභාගෙ සෙවනචිත්තං අඞ්ගං කත්වා කායද්වාරසඞ්ඛාතවිඤ්ඤත්තිං ජනයිත්වා පවත්තචිත්තුප්පාදසඞ්ඛාතං ආපත්තිං ආපජ්ජති। කිඤ්චාපි හි චිත්තෙන සමුට්ඨාපිතා විඤ්ඤත්ති, තථාපි චිත්තෙන අධිප්පෙතස්ස අත්ථස්ස කායවිඤ්ඤත්තියා සාධිතත්තා <pb V=3.417/> “කායද්වාරෙන ආපත්තිං ආපජ්ජතී”ති වුච්චති। <b>ඉමමත්ථං සන්ධායා</b>ති ආපන්නාය ආපත්තියා අනාපත්තිභාවාපාදනස්ස අසක්කුණෙය්යතාසඞ්ඛාතමත්ථං සන්ධාය, න භණ්ඩනාදිවූපසමං।
bod:3:<b>පොරාණකෙහි මහාථෙරෙහී</b>ති සීහළදීපවාසීහි මහාථෙරෙහි। <b>ඨපිතා</b>ති පොත්ථකසඞ්ගහාරොහනකාලෙ ඨපිතා। චතුත්ථසඞ්ගීතිසදිසා හි පොත්ථකාරොහසඞ්ගීති। උභතොවිභඞ්ගෙ ද්වත්තිංස වාරා සුවිඤ්ඤෙය්යාව।
