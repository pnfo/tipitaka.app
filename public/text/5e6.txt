cha:පඨමගාථාසඞ්ගණිකං
sub:සත්තනගරෙසු පඤ්ඤත්තසික්ඛාපදවණ්ණනා
bod:335:<b>අඩ්ඪුඩ්ඪසතානී</b>ති <pb M=3.485/> <pb V=3.443/> තීණි සතානි පඤ්ඤාසඤ්ච සික්ඛාපදානි। <b>විග්ගහ</b>න්ති මනුස්සවිග්ගහං। <b>අතිරෙක</b>න්ති දසාහපරමං අතිරෙකචීවරං। <b>කාළක</b>න්ති “සුද්ධකාළකාන”න්ති වුත්තකාළකං। <b>භූත</b>න්ති භූතාරොචනං। <b>පරම්පරභත්ත</b>න්ති පරම්පරභොජනං। <b>භික්ඛුනීසු ච අක්කොසො</b>ති “යා පන භික්ඛුනී භික්ඛුං අක්කොසෙය්ය වා පරිභාසෙය්ය වා”ති (පාචි॰ 1029) වුත්තසික්ඛාපදං। <b>අන්තරවාසක</b>න්ති අඤ්ඤාතිකාය භික්ඛුනියා චීවරපටිග්ගණ්හනං। <b>රූපිය</b>න්ති රූපියසංවොහාරං। <b>සුත්ත</b>න්ති “සාමං සුත්තං විඤ්ඤාපෙත්වා තන්තවායෙහී”ති (පාරා॰ 637) වුත්තසික්ඛාපදං। <b>උජ්ඣාපනකෙ</b>ති උජ්ඣාපනකෙ ඛිය්යනකෙ පාචිත්තියං। <b>පාචිතපිණ්ඩ</b>න්ති භික්ඛුනීපරිපාචිතං। <b>චීවරං දත්වා</b>ති “සමග්ගෙන සඞ්ඝෙන චීවරං දත්වා”ති (පාචි॰ 485) වුත්තසික්ඛාපදං। <b>වොසාසන්තී</b>ති “භික්ඛූ පනෙව කුලෙසු නිමන්තිතා භුඤ්ජන්ති, තත්ර චෙසා භික්ඛුනී”ති (පාචි॰ 558) වුත්තපාටිදෙසනීයං। <b>ගිරග්ග</b>න්ති “යා පන භික්ඛුනී නච්චං වා ගීතං වා”ති (පාචි॰ 834) වුත්තසික්ඛාපදං। <b>චරියා</b>ති “අන්තොවස්සං චාරිකං චරෙය්යා”ති (පාචි॰ 970) ච, “වස්සංවුත්ථා චාරිකං න පක්කමෙය්යා”ති (පාචි॰ 974) ච වුත්තසික්ඛාපදද්වයං। <b>ඡන්දදානෙනා</b>ති පාරිවාසිකෙන ඡන්දදානෙන।
bod:<b>පාරාජිකානි චත්තාරී</b>ති භික්ඛුනීනං චත්තාරි පාරාජිකානි। <b>කුටී</b>ති කුටිකාරසික්ඛාපදං। <b>කොසිය</b>න්ති කොසියමිස්සකසික්ඛාපදං। <b>සෙය්යා</b>ති අනුපසම්පන්නෙන සහසෙය්යසික්ඛාපදං। <b>ඛණනෙ</b>ති පථවීඛණනං। <b>ගච්ඡ දෙවතෙ</b>ති භූතගාමසික්ඛාපදං। <b>සිඤ්ච</b>න්ති සප්පාණකඋදකසිඤ්චනං। <b>මහාවිහාරො</b>ති මහල්ලකවිහාරො। <b>අඤ්ඤ</b>න්ති අඤ්ඤවාදකං। <b>ද්වාර</b>න්ති යාව ද්වාරකොසා। <b>සහධම්මො</b>ති සහධම්මිකං වුච්චමානො। <b>පයොපාන</b>න්ති සුරුසුරුකාරකං। <b>එළකලොමානී</b>ති එළකලොමධොවාපනං। <b>පත්තො</b>ති ඌනපඤ්චබන්ධනපත්තො। <b>ඔවාදො</b>ති භික්ඛුනුපස්සයං උපසඞ්කමිත්වා ඔවාදො। <b>භෙසජ්ජ</b>න්ති තදුත්තරිභෙසජ්ජවිඤ්ඤාපනං। <b>සූචී</b>ති අට්ඨිමයාදිසූචිඝරං। <b>ආරඤ්ඤිකො</b>ති <pb V=3.444/> “යානි ඛො පන තානි ආරඤ්ඤකානි සෙනාසනානී”තිආදිනා (පාචි॰ 570) වුත්තපාටිදෙසනීයං <pb M=3.486/>। <b>ඔවාදො</b>ති “යා පන භික්ඛුනී ඔවාදාය වා සංවාසාය වා න ගච්ඡෙය්යා”ති (පාචි॰ 1055) වුත්තසික්ඛාපදං।
bod:<b>පාරාජිකානි චත්තාරී</b>තිආදිනා ඡසු නගරෙසු පඤ්ඤත්තං එකතො සම්පිණ්ඩිත්වා සාවත්ථියා පඤ්ඤත්තං විසුං ගණෙත්වා සබ්බානෙව සික්ඛාපදානි ද්වීහි රාසීහි සඞ්ගණ්හාති।
cen:සත්තනගරෙසු පඤ්ඤත්තසික්ඛාපදවණ්ණනා නිට්ඨිතා।
sub:චතුවිපත්තිවණ්ණනා
bod:336:<b>එකතිංස ගරුකා</b> නාම උභතො අට්ඨ පාරාජිකා, භික්ඛූනං තෙරස, භික්ඛුනීනං දස සඞ්ඝාදිසෙසා। <b>අට්ඨෙත්ථ අනවසෙසා</b>ති එතෙසු යථාවුත්තගරුකෙසු සාධාරණාසාධාරණවසෙන අට්ඨ පාරාජිකා අනවසෙසා නාම।
sub:අසාධාරණාදිවණ්ණනා
bod:338:“ධොවනඤ්ච පටිග්ගහො”ති ගාථා අට්ඨකථාචරියානං। තත්ථ <b>ධොවනඤ්ච පටිග්ගහො</b>ති අඤ්ඤාතිකාය භික්ඛුනියා චීවරධොවාපනං චීවරපටිග්ගහණඤ්ච। <b>කොසෙය්ය…පෙ॰… ද්වෙ ලොමා</b>ති එළකලොමවග්ගෙ ආදිතො සත්ත සික්ඛාපදානි වුත්තානි। <b>වස්සිකා</b>ති වස්සිකසාටිකසික්ඛාපදං। <b>ආරඤ්ඤකෙන චා</b>ති සාසඞ්කසික්ඛාපදං වුත්තං। <b>පණීත</b>න්ති පණීතභොජනවිඤ්ඤත්ති। <b>ඌන</b>න්ති ඌනවීසතිවස්සසික්ඛාපදං। <b>නිසීදනෙ ච යා සික්ඛා, වස්සිකා යා ච සාටිකා</b>ති නිසීදනවස්සිකසාටිකානං පමාණාතික්කමො।
bod:ආපත්තික්ඛන්ධා චෙව උපොසථාදීනි ච “පාරාජිකසඞ්ඝාදිසෙසා”තිආදිනා විභත්තත්තා <b>“විභත්තියො”</b>ති වුත්තානි। <b>තෙවීසති සඞ්ඝාදිසෙසා</b>ති භික්ඛුනීනං ආගතානි දස, භික්ඛූනං තෙරසාති තෙවීසති। <b>ද්වෙචත්තාලීස නිස්සග්ගියා</b>තිආදීසුපි එසෙව නයො। <b>ද්වීහි…පෙ॰… කිච්චං එකෙන සම්මතී</b>ති ද්වීහි විවාදාධිකරණං, චතූහි අනුවාදාධිකරණං, තීහි ආපත්තාධිකරණං, එකෙන කිච්චාධිකරණං සම්මතීති අත්ථො।
bod:339:<b>නිරඞ්කතො</b>ති <pb V=3.445/> සඞ්ඝම්හා අපසාරිතො।
