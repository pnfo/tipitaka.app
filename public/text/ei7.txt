cha:8:අට්ඨකනිපාතො
sub:1:සීසූපචාලාථෙරීගාථා
gax:196:“භික්ඛුනී <pb T=.468/> <pb M=.401/> <pb V=.327/> සීලසම්පන්නා, ඉන්ද්රියෙසු සුසංවුතා।
gax:අධිගච්ඡෙ පදං සන්තං, අසෙචනකමොජවං”॥
gax:197:“තාවතිංසා ච යාමා ච, තුසිතා චාපි දෙවතා।
gax:නිම්මානරතිනො දෙවා, යෙ දෙවා වසවත්තිනො।
gae:තත්ථ චිත්තං පණීධෙහි, යත්ථ තෙ වුසිතං පුරෙ”॥
gax:198:“තාවතිංසා ච යාමා ච, තුසිතා චාපි දෙවතා।
gax:නිම්මානරතිනො දෙවා, යෙ දෙවා වසවත්තිනො॥
gax:199:“කාලං කාලං භවාභවං, සක්කායස්මිං පුරක්ඛතා।
gax:අවීතිවත්තා සක්කායං, ජාතිමරණසාරිනො॥
gax:200:“සබ්බො ආදීපිතො ලොකො, සබ්බො ලොකො පදීපිතො।
gax:සබ්බො පජ්ජලිතො ලොකො, සබ්බො ලොකො පකම්පිතො॥
gax:201:“අකම්පියං අතුලියං, අපුථුජ්ජනසෙවිතං।
gax:බුද්ධො ධම්මමදෙසෙසි, තත්ථ මෙ නිරතො මනො॥
gax:202:“තස්සාහං වචනං සුත්වා, විහරිං සාසනෙ රතා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:203:“සබ්බත්ථ විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තක”॥
cen:… සීසූපචාලා ථෙරී…।
cen:අට්ඨකනිපාතො නිට්ඨිතො।
