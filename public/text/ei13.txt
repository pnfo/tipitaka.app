cha:14:තිංසනිපාතො
sub:1:සුභාජීවකම්බවනිකාථෙරීගාථා
gax:368:ජීවකම්බවනං <pb T=.490/> <pb M=.420/> <pb V=.342/> රම්මං, ගච්ඡන්තිං භික්ඛුනිං සුභං।
gae:ධුත්තකො සන්නිවාරෙසි <n>තං නිවාරෙසි (ක॰)</n>, තමෙනං අබ්රවී සුභා॥
gax:369:“කිං තෙ අපරාධිතං මයා, යං මං ඔවරියාන තිට්ඨසි।
gae:න හි පබ්බජිතාය ආවුසො, පුරිසො සම්ඵුසනාය කප්පති॥
gax:370:“ගරුකෙ මම සත්ථුසාසනෙ, යා සික්ඛා සුගතෙන දෙසිතා।
gae:පරිසුද්ධපදං <pb P=.159/> අනඞ්ගණං, කිං මං ඔවරියාන තිට්ඨසි॥
gax:371:“ආවිලචිත්තො අනාවිලං, සරජො වීතරජං අනඞ්ගණං।
gae:සබ්බත්ථ විමුත්තමානසං, කිං මං ඔවරියාන තිට්ඨසි”॥
gax:372:“දහරා ච අපාපිකා චසි, කිං තෙ පබ්බජ්ජා කරිස්සති।
gae:නික්ඛිප කාසායචීවරං, එහි රමාම සුපුප්ඵිතෙ <n>රමාමසෙ පුප්ඵිතෙ (සී॰ ස්යා॰)</n> වනෙ॥
gax:373:“මධුරඤ්ච පවන්ති සබ්බසො, කුසුමරජෙන සමුට්ඨිතා දුමා।
gae:පඨමවසන්තො සුඛො උතු, එහි රමාම සුපුප්ඵිතෙ වනෙ॥
gax:374:“කුසුමිතසිඛරා ච පාදපා, අභිගජ්ජන්තිව මාලුතෙරිතා।
gae:කා තුය්හං රති භවිස්සති, යදි එකා වනමොගහිස්සසි <n>වනමොතරිස්සසි (සී॰), වනමොගාහිස්සසි (ස්යා॰ ක॰)</n>॥
gax:375:“වාළමිගසඞ්ඝසෙවිතං <pb M=.421/>, කුඤ්ජරමත්තකරෙණුලොළිතං।
gae:අසහායිකා ගන්තුමිච්ඡසි, රහිතං භිංසනකං මහාවනං॥
gax:376:“තපනීයකතාව ධීතිකා, විචරසි චිත්තලතෙව අච්ඡරා।
gae:කාසිකසුඛුමෙහි <pb T=.491/> වග්ගුභි, සොභසී සුවසනෙහි නූපමෙ॥
gax:377:“අහං තව වසානුගො සියං, යදි විහරෙමසෙ <n>යදිපි විහරෙසි (ක॰)</n> කානනන්තරෙ।
gae:න හි මත්ථි තයා පියත්තරො, පාණො කින්නරිමන්දලොචනෙ॥
gax:378:“යදි මෙ වචනං කරිස්සසි, සුඛිතා එහි අගාරමාවස।
gae:පාසාදනිවාතවාසිනී, පරිකම්මං තෙ කරොන්තු නාරියො॥
gax:379:“කාසිකසුඛුමානි ධාරය, අභිරොපෙහි <n>අභිරොහෙහි (සී॰)</n> ච මාලවණ්ණකං।
gae:කඤ්චනමණිමුත්තකං <pb P=.160/> බහුං, විවිධං ආභරණං කරොමි තෙ॥
gax:380:“සුධොතරජපච්ඡදං <pb V=.343/> සුභං, ගොණකතූලිකසන්ථතං නවං।
gae:අභිරුහ සයනං මහාරහං, චන්දනමණ්ඩිතසාරගන්ධිකං।
gax:381:“උප්පලං චුදකා සමුග්ගතං, යථා තං අමනුස්සසෙවිතං।
gae:එවං ත්වං බ්රහ්මචාරිනී, සකෙසඞ්ගෙසු ජරං ගමිස්සසි”॥
gax:382:“කිං <pb M=.422/> තෙ ඉධ සාරසම්මතං, කුණපපූරම්හි සුසානවඩ්ඪනෙ।
gae:භෙදනධම්මෙ කළෙවරෙ <n>කලෙවරෙ (සී॰ ක॰)</n>, යං දිස්වා විමනො උදික්ඛසි”॥
gax:383:“අක්ඛීනි ච තුරියාරිව, කින්නරියාරිව පබ්බතන්තරෙ।
gae:තව මෙ නයනානි දක්ඛිය, භිය්යො කාමරතී පවඩ්ඪති॥
gax:384:“උප්පලසිඛරොපමානි තෙ, විමලෙ හාටකසන්නිභෙ මුඛෙ।
gae:තව මෙ නයනානි දක්ඛිය <n>නයනානුදික්ඛිය (සී॰)</n>, භිය්යො කාමගුණො පවඩ්ඪති॥
gax:385:“අපි දූරගතා සරම්හසෙ, ආයතපම්හෙ විසුද්ධදස්සනෙ।
gae:න <pb T=.492/> හි මත්ථි තයා පියත්තරා, නයනා කින්නරිමන්දලොචනෙ”॥
gax:386:“අපථෙන පයාතුමිච්ඡසි, චන්දං කීළනකං ගවෙසසි।
gae:මෙරුං ලඞ්ඝෙතුමිච්ඡසි, යො ත්වං බුද්ධසුතං මග්ගයසි॥
gax:387:“නත්ථි <pb P=.161/> හි ලොකෙ සදෙවකෙ, රාගො යත්ථපි දානි මෙ සියා।
gae:නපි නං ජානාමි කීරිසො, අථ මග්ගෙන හතො සමූලකො॥
gax:388:“ඉඞ්ගාලකුයාව <n>ඉඞ්ඝාළඛුයාව (ස්යා॰)</n> උජ්ඣිතො, විසපත්තොරිව අග්ගිතො කතො <n>අග්ඝතො හතො (සී॰)</n>।
gae:නපි නං පස්සාමි කීරිසො, අථ මග්ගෙන හතො සමූලකො॥
gax:389:“යස්සා <pb M=.423/> සියා අපච්චවෙක්ඛිතං, සත්ථා වා අනුපාසිතො සියා।
gae:ත්වං තාදිසිකං පලොභය, ජානන්තිං සො ඉමං විහඤ්ඤසි॥
gax:390:“මය්හඤ්හි අක්කුට්ඨවන්දිතෙ, සුඛදුක්ඛෙ ච සතී උපට්ඨිතා।
gae:සඞ්ඛතමසුභන්ති ජානිය, සබ්බත්ථෙව මනො න ලිම්පති॥
gax:391:“සාහං සුගතස්ස සාවිකා, මග්ගට්ඨඞ්ගිකයානයායිනී।
gae:උද්ධටසල්ලා අනාසවා, සුඤ්ඤාගාරගතා රමාමහං॥
gax:392:“දිට්ඨා හි මයා සුචිත්තිතා, සොම්භා දාරුකපිල්ලකානි වා।
gae:තන්තීහි ච ඛීලකෙහි ච, විනිබද්ධා විවිධං පනච්චකා॥
gax:393:“තම්හුද්ධටෙ තන්තිඛීලකෙ, විස්සට්ඨෙ විකලෙ පරික්රිතෙ <n>පරිපක්ඛීතෙ (සී॰), පරිපක්කතෙ (ස්යා॰)</n>।
gae:න වින්දෙය්ය ඛණ්ඩසො කතෙ, කිම්හි තත්ථ මනං නිවෙසයෙ॥
gax:394:“තථූපමා <pb V=.344/> දෙහකානි මං, තෙහි ධම්මෙහි විනා න වත්තන්ති।
gae:ධම්මෙහි <pb T=.493/> විනා න වත්තති, කිම්හි තත්ථ මනං නිවෙසයෙ॥
gax:395:“යථා හරිතාලෙන මක්ඛිතං, අද්දස චිත්තිකං භිත්තියා කතං।
gae:තම්හි <pb P=.162/> තෙ විපරීතදස්සනං, සඤ්ඤා මානුසිකා නිරත්ථිකා॥
gax:396:“මායං <pb M=.424/> විය අග්ගතො කතං, සුපිනන්තෙව සුවණ්ණපාදපං।
gax:උපගච්ඡසි අන්ධ රිත්තකං, ජනමජ්ඣෙරිව රුප්පරූපකං <n>රූපරූපකං (ක॰)</n>॥
gax:397:“වට්ටනිරිව කොටරොහිතා, මජ්ඣෙ පුබ්බුළකා සඅස්සුකා।
gae:පීළකොළිකා චෙත්ථ ජායති, විවිධා චක්ඛුවිධා ච පිණ්ඩිතා”॥
gax:398:උප්පාටිය චාරුදස්සනා, න ච පජ්ජිත්ථ අසඞ්ගමානසා।
gax:“හන්ද තෙ චක්ඛුං හරස්සු තං”, තස්ස නරස්ස අදාසි තාවදෙ॥
gax:399:තස්ස ච විරමාසි තාවදෙ, රාගො තත්ථ ඛමාපයී ච නං।
gax:“සොත්ථි සියා බ්රහ්මචාරිනී, න පුනො එදිසකං භවිස්සති”॥
gax:400:“ආසාදිය <n>ආහනිය (ස්යා॰ ක॰)</n> එදිසං ජනං, අග්ගිං පජ්ජලිතං ව ලිඞ්ගිය।
gae:ගණ්හිය ආසීවිසං විය, අපි නු සොත්ථි සියා ඛමෙහි නො”॥
gax:401:මුත්තා ච තතො සා භික්ඛුනී, අගමී බුද්ධවරස්ස සන්තිකං।
gae:පස්සිය වරපුඤ්ඤලක්ඛණං, චක්ඛු ආසි යථා පුරාණකන්ති॥
cen:… සුභා ජීවකම්බවනිකා ථෙරී…।
cen:තිංසනිපාතො නිට්ඨිතො।
