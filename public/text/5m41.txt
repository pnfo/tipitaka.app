cha:ඛන්ධකපුච්ඡාකථාවණ්ණනා
bod:300:<b>සෙසෙසූ</b>ති අභබ්බපුග්ගලපරිදීපකෙසු සබ්බපදෙසු।
bod:302:“නස්සන්තු එතෙ”ති පදච්ඡෙදො। <b>පුරක්ඛකා</b>ති එත්ථ සාමිඅත්ථෙ පච්චත්තවචනං, භෙදපුරෙක්ඛකස්ස, භෙදපුරෙක්ඛකායාති අත්ථො।
bod:303:<b>සෙසෙසූ</b>ති අවසෙසෙසු අසංවාසකාදිදීපකෙසු පටික්ඛෙපපදෙසු।
bod:304:<b>එකාව</b> <pb M=2.441/> <b>දුක්කටාපත්ති වුත්තා</b>ති වස්සං අනුපගමනාදිපච්චයා ජාතිතො එකාව දුක්කටාපත්ති වුත්තා।
bod:305:<b>උපොසථසමා</b> <pb V=2.348/> <b>මතා</b>ති උපොසථක්ඛන්ධකෙ වුත්තසදිසා ජාතා ආපත්තියො මතා අධිප්පෙතා।
bod:306:<b>චම්මෙ</b>ති චම්මක්ඛන්ධකෙ। වච්ඡතරිං ගහෙත්වා <b>මාරෙන්තානං</b> ඡබ්බග්ගියානං පාචිත්ති වුත්තාති සම්බන්ධො। <b>වච්ඡතරි</b>න්ති බලසම්පන්නං තරුණගාවිං। සා හි වච්ඡකභාවං තරිත්වා අතික්කමිත්වා ඨිතත්තා <b>“වච්ඡතරී”</b>ති වුච්චති।
bod:307:<b>අඞ්ගජාතං ඡුපන්තස්සා</b>ති ගාවීනං අඞ්ගජාතං අත්තනො අඞ්ගජාතෙන බහි ඡුපන්තස්ස। <b>සෙසෙසූ</b>ති ගාවීනං විසාණාදීසු ගහණෙ, පිට්ඨිඅභිරුහණෙ ච। යථාහ “ඡබ්බග්ගියා භික්ඛූ අචිරවතියා නදියා ගාවීනං තරන්තීනං විසාණෙසුපි ගණ්හන්තී”තිආදි (මහාව॰ 252)।
bod:309:<b>තත්ථ</b> භෙසජ්ජක්ඛන්ධකෙ। <b>සාමන්තා ද්වඞ්ගුලෙ</b>ති වච්චමග්ගපස්සාවමග්ගානං සාමන්තා ද්වඞ්ගුලමත්තෙ පදෙසෙ। සත්ථකම්මං කරොන්තස්ස ථුල්ලච්චයමුදීරිතන්ති යොජනා। යථාහ – “න, භික්ඛවෙ, සම්බාධස්ස සාමන්තා ද්වඞ්ගුලෙ සත්ථකම්මං වා වත්ථිකම්මං වා කාරෙතබ්බං, යො කාරෙය්ය, ආපත්ති ථුල්ලච්චයස්සා”ති (මහාව॰ 279)। එත්ථ ච <b>“සාමන්තා ද්වඞ්ගුලෙ”</b>ති ඉදං සත්ථකම්මංයෙව සන්ධාය වුත්තං। වත්ථිකම්මං පන සම්බාධෙයෙව පටික්ඛිත්තං।
bod:“න, භික්ඛවෙ, අඤ්ඤත්ර නිමන්තිතෙන අඤ්ඤස්ස භොජ්ජයාගු පරිභුඤ්ජිතබ්බා, යො පරිභුඤ්ජෙය්ය, යථාධම්මො කාරෙතබ්බො”ති (මහාව॰ 283) වුත්තත්තා ආහ <b>“භොජ්ජයාගූසු පාචිත්තී”</b>ති। එත්ථ <pb M=2.442/> ච <b>භොජ්ජයාගු</b> නාම බහලයාගු। “පිණ්ඩං වට්ටෙත්වා පාතබ්බයාගූ”ති <b>ගණ්ඨිපදෙ</b> වුත්තං। <b>පාචිත්තී</b>ති පරම්පරභොජනපවාරණසික්ඛාපදෙහි පාචිත්ති। <b>සෙසෙසූ</b>ති අන්තොවුත්ථඅන්තොපක්කසයංපක්කපරිභොගාදීසු। යථාහ “න, භික්ඛවෙ, අන්තොවුත්ථං අන්තොපක්කං සාමංපක්කං පරිභුඤ්ජිතබ්බං, යො පරිභුඤ්ජෙය්ය, ආපත්ති දුක්කටස්සා”තිආදි (මහාව॰ 274)।
bod:310:<b>චීවරසංයුත්තෙ</b>ති චීවරක්ඛන්ධකෙ।
bod:313:<b>චම්පෙය්යකෙ</b> <pb V=2.349/> <b>ච කොසම්බෙ</b>ති චම්පෙය්යක්ඛන්ධකෙ චෙව කොසම්බකක්ඛන්ධකෙ ච। <b>“කම්මස්මි”</b>න්තිආදීසුපි එසෙව නයො।
bod:317:<b>රොමන්ථෙ</b>ති භුත්තස්ස ලහුං පාකත්තාය කුච්ඡිගතං මුඛං ආරොපෙත්වා සණ්හකරණවසෙන අනුචාලනෙ।
bod:318:<b>සෙනාසනස්මි</b>න්ති සෙනාසනක්ඛන්ධකෙ। <b>ගරුනො</b>ති ගරුභණ්ඩස්ස।
bod:320:<b>සඞ්ඝභෙදෙ</b>ති සඞ්ඝභෙදකක්ඛන්ධකෙ।
bod:321:<b>භෙදානුවත්තකාන</b>න්ති සඞ්ඝභෙදානුවත්තකානං। <b>ගණභොගෙ</b>ති ගණභොජනෙ।
bod:322:<b>සා</b>ති එත්ථ සබ්බවත්තෙසු අනාදරියෙන හොතීති සෙසො। සෙසං උත්තානත්ථමෙව।
cen:ඉති උත්තරෙ ලීනත්ථපකාසනියා
cen:ඛන්ධකපුච්ඡාකථාවණ්ණනා නිට්ඨිතා।
