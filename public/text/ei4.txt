cha:5:පඤ්චකනිපාතො
sub:1:අඤ්ඤතරාථෙරීගාථා
gax:67:“පණ්ණවීසතිවස්සානි <pb M=.388/> <pb V=.314/>, යතො පබ්බජිතා අහං।
gae:නාච්ඡරාසඞ්ඝාතමත්තම්පි, චිත්තස්සූපසමජ්ඣගං॥
gax:68:“අලද්ධා චෙතසො සන්තිං, කාමරාගෙනවස්සුතා।
gae:බාහා පග්ගය්හ කන්දන්තී, විහාරං පාවිසිං අහං॥
gax:69:“සා භික්ඛුනිං උපාගච්ඡිං, යා මෙ සද්ධායිකා අහු।
gae:සා මෙ ධම්මමදෙසෙසි, ඛන්ධායතනධාතුයො॥
gax:70:“තස්සා ධම්මං සුණිත්වාන, එකමන්තෙ උපාවිසිං।
gae:පුබ්බෙනිවාසං ජානාමි, දිබ්බචක්ඛු විසොධිතං॥
gax:71:“චෙතොපරිච්චඤාණඤ්ච <pb T=.453/> <pb P=.131/> <n>චෙතොපරියඤාණඤ්ච (ක॰)</n>, සොතධාතු විසොධිතා।
gax:ඉද්ධීපි මෙ සච්ඡිකතා, පත්තො මෙ ආසවක්ඛයො।
gae:ඡළභිඤ්ඤා <n>ඡ මෙභිඤ්ඤා (ස්යා॰ ක॰)</n> සච්ඡිකතා, කතං බුද්ධස්ස සාසන”න්ති॥
cen:… අඤ්ඤතරා ථෙරී …।
sub:2:විමලාථෙරීගාථා
gax:72:“මත්තා වණ්ණෙන රූපෙන, සොභග්ගෙන යසෙන ච।
gae:යොබ්බනෙන චුපත්ථද්ධා, අඤ්ඤාසමතිමඤ්ඤිහං॥
gax:73:“විභූසෙත්වා ඉමං කායං, සුචිත්තං බාලලාපනං।
gae:අට්ඨාසිං වෙසිද්වාරම්හි, ලුද්දො පාසමිවොඩ්ඩිය॥
gax:74:“පිලන්ධනං විදංසෙන්තී, ගුය්හං පකාසිකං බහුං।
gae:අකාසිං විවිධං මායං, උජ්ජග්ඝන්තී බහුං ජනං॥
gax:75:“සාජ්ජ පිණ්ඩං චරිත්වාන, මුණ්ඩා සඞ්ඝාටිපාරුතා।
gae:නිසින්නා රුක්ඛමූලම්හි, අවිතක්කස්ස ලාභිනී॥
gax:76:“සබ්බෙ යොගා සමුච්ඡින්නා, යෙ දිබ්බා යෙ ච මානුසා।
gae:ඛෙපෙත්වා ආසවෙ සබ්බෙ, සීතිභූතාම්හි නිබ්බුතා”ති॥
cen:… විමලා පුරාණගණිකා ථෙරී…।
sub:3:සීහාථෙරීගාථා
gax:77:“අයොනිසො <pb M=.389/> <pb V=.315/> මනසිකාරා, කාමරාගෙන අට්ටිතා।
gae:අහොසිං උද්ධතා පුබ්බෙ, චිත්තෙ අවසවත්තිනී॥
gax:78:“පරියුට්ඨිතා ක්ලෙසෙහි, සුභසඤ්ඤානුවත්තිනී।
gae:සමං චිත්තස්ස න ලභිං, රාගචිත්තවසානුගා॥
gax:79:“කිසා <pb T=.454/> පණ්ඩු විවණ්ණා ච, සත්ත වස්සානි චාරිහං।
gae:නාහං දිවා වා රත්තිං වා, සුඛං වින්දිං සුදුක්ඛිතා॥
gax:80:“තතො රජ්ජුං ගහෙත්වාන, පාවිසිං වනමන්තරං।
gae:වරං මෙ ඉධ උබ්බන්ධං, යඤ්ච හීනං පුනාචරෙ॥
gax:81:“දළ්හපාසං <n>දළ්හං පාසං (සී॰)</n> කරිත්වාන, රුක්ඛසාඛාය බන්ධිය।
gae:පක්ඛිපිං <pb P=.132/> පාසං ගීවායං, අථ චිත්තං විමුච්චි මෙ”ති॥
cen:… සීහා ථෙරී…।
sub:4:සුන්දරීනන්දාථෙරීගාථා
gax:82:“ආතුරං අසුචිං පූතිං, පස්ස නන්දෙ සමුස්සයං।
gae:අසුභාය චිත්තං භාවෙහි, එකග්ගං සුසමාහිතං॥
gax:83:“යථා ඉදං තථා එතං, යථා එතං තථා ඉදං।
gae:දුග්ගන්ධං පූතිකං වාති, බාලානං අභිනන්දිතං॥
gax:84:“එවමෙතං අවෙක්ඛන්තී, රත්තින්දිවමතන්දිතා।
gae:තතො සකාය පඤ්ඤාය, අභිනිබ්බිජ්ඣ <n>අභිනිබ්බිජ්ජ (සී॰ ස්යා॰)</n> දක්ඛිසං॥
gax:85:“තස්සා මෙ අප්පමත්තාය, විචිනන්තියා යොනිසො।
gae:යථාභූතං අයං කායො, දිට්ඨො සන්තරබාහිරො॥
gax:86:“අථ නිබ්බින්දහං කායෙ, අජ්ඣත්තඤ්ච විරජ්ජහං।
gae:අප්පමත්තා විසංයුත්තා, උපසන්තාම්හි නිබ්බුතා”ති॥
cen:… සුන්දරීනන්දා ථෙරී…।
sub:5:නන්දුත්තරාථෙරීගාථා
gax:87:“අග්ගිං <pb V=.316/> චන්දඤ්ච සූරියඤ්ච, දෙවතා ච නමස්සිහං।
gae:නදීතිත්ථානි ගන්ත්වාන, උදකං ඔරුහාමිහං॥
gax:88:“බහූවතසමාදානා <pb M=.390/> <pb T=.455/>, අඩ්ඪං සීසස්ස ඔලිඛිං।
gae:ඡමාය සෙය්යං කප්පෙමි, රත්තිං භත්තං න භුඤ්ජහං॥
gax:89:“විභූසාමණ්ඩනරතා, න්හාපනුච්ඡාදනෙහි ච।
gae:උපකාසිං ඉමං කායං, කාමරාගෙන අට්ටිතා॥
gax:90:“තතො සද්ධං ලභිත්වාන, පබ්බජිං අනගාරියං।
gae:දිස්වා කායං යථාභූතං, කාමරාගො සමූහතො॥
gax:91:“සබ්බෙ භවා සමුච්ඡින්නා, ඉච්ඡා ච පත්ථනාපි ච।
gae:සබ්බයොගවිසංයුත්තා, සන්තිං පාපුණි චෙතසො”ති॥
cen:… නන්දුත්තරා ථෙරී…।
sub:6:මිත්තාකාළීථෙරීගාථා
gax:92:“සද්ධාය පබ්බජිත්වාන, අගාරස්මානගාරියං।
gae:විචරිංහං තෙන තෙන, ලාභසක්කාරඋස්සුකා॥
gax:93:“රිඤ්චිත්වා <pb P=.133/> පරමං අත්ථං, හීනමත්ථං අසෙවිහං।
gae:කිලෙසානං වසං ගන්ත්වා, සාමඤ්ඤත්ථං න බුජ්ඣිහං॥
gax:94:“තස්සා මෙ අහු සංවෙගො, නිසින්නාය විහාරකෙ।
gae:උම්මග්ගපටිපන්නාම්හි, තණ්හාය වසමාගතා॥
gax:95:“අප්පකං ජීවිතං මය්හං, ජරා බ්යාධි ච මද්දති।
gae:පුරායං භිජ්ජති <n>ජරාය භිජ්ජතෙ (සී॰)</n> කායො, න මෙ කාලො පමජ්ජිතුං॥
gax:96:“යථාභූතමවෙක්ඛන්තී, ඛන්ධානං උදයබ්බයං।
gae:විමුත්තචිත්තා උට්ඨාසිං, කතං බුද්ධස්ස සාසන”න්ත්න්ත්ති॥
cen:… මිත්තා කාළී ථෙරී…।
sub:7:සකුලාථෙරීගාථා
gax:97:“අගාරස්මිං <pb T=.456/> <pb V=.317/> වසන්තීහං, ධම්මං සුත්වාන භික්ඛුනො।
gae:අද්දසං විරජං ධම්මං, නිබ්බානං පදමච්චුතං॥
gax:98:“සාහං පුත්තං ධීතරඤ්ච, ධනධඤ්ඤඤ්ච ඡඩ්ඩිය।
gae:කෙසෙ ඡෙදාපයිත්වාන, පබ්බජිං අනගාරියං॥
gax:99:“සික්ඛමානා <pb M=.391/> අහං සන්තී, භාවෙන්තී මග්ගමඤ්ජසං।
gae:පහාසිං රාගදොසඤ්ච, තදෙකට්ඨෙ ච ආසවෙ॥
gax:100:“භික්ඛුනී උපසම්පජ්ජ, පුබ්බජාතිමනුස්සරිං।
gae:දිබ්බචක්ඛු විසොධිතං <n>විසොධිතං දිබ්බචක්ඛු (සී॰)</n>, විමලං සාධුභාවිතං॥
gax:101:“සඞ්ඛාරෙ පරතො දිස්වා, හෙතුජාතෙ පලොකිතෙ <n>පලොකිනෙ (ක॰)</n>।
gae:පහාසිං ආසවෙ සබ්බෙ, සීතිභූතාම්හි නිබ්බුතා”ති॥
cen:… සකුලා ථෙරී…।
sub:8:සොණාථෙරීගාථා
gax:102:“දස පුත්තෙ විජායිත්වා, අස්මිං රූපසමුස්සයෙ।
gae:තතොහං දුබ්බලා ජිණ්ණා, භික්ඛුනිං උපසඞ්කමිං॥
gax:103:“සා මෙ ධම්මමදෙසෙසි, ඛන්ධායතනධාතුයො।
gae:තස්සා ධම්මං සුණිත්වාන, කෙසෙ ඡෙත්වාන පබ්බජිං॥
gax:104:“තස්සා මෙ සික්ඛමානාය, දිබ්බචක්ඛු විසොධිතං।
gae:පුබ්බෙනිවාසං ජානාමි, යත්ථ මෙ වුසිතං පුරෙ॥
gax:105:“අනිමිත්තඤ්ච <pb P=.134/> භාවෙමි, එකග්ගා සුසමාහිතා।
gae:අනන්තරාවිමොක්ඛාසිං, අනුපාදාය නිබ්බුතා॥
gax:106:“පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා।
gae:ධි <pb T=.457/> තවත්ථු ජරෙ ජම්මෙ, නත්ථි දානි පුනබ්භවො”ති॥
cen:… සොණා ථෙරී…।
sub:9:භද්දාකුණ්ඩලකෙසාථෙරීගාථා
gax:107:“ලූනකෙසී <pb V=.318/> පඞ්කධරී, එකසාටී පුරෙ චරිං।
gae:අවජ්ජෙ වජ්ජමතිනී, වජ්ජෙ චාවජ්ජදස්සිනී॥
gax:108:“දිවාවිහාරා නික්ඛම්ම, ගිජ්ඣකූටම්හි පබ්බතෙ।
gae:අද්දසං විරජං බුද්ධං, භික්ඛුසඞ්ඝපුරක්ඛතං॥
gax:109:“නිහච්ච ජාණුං වන්දිත්වා, සම්මුඛා අඤ්ජලිං අකං।
gae:‘එහි භද්දෙ’ති මං අවච, සා මෙ ආසූපසම්පදා॥
gax:110:“චිණ්ණා <pb M=.392/> අඞ්ගා ච මගධා, වජ්ජී කාසී ච කොසලා।
gae:අනණා පණ්ණාසවස්සානි, රට්ඨපිණ්ඩං අභුඤ්ජහං॥
gax:111:“පුඤ්ඤං වත පසවි බහුං, සප්පඤ්ඤො වතායං උපාසකො।
gae:යො භද්දාය චීවරං අදාසි, විප්පමුත්තාය සබ්බගන්ථෙහී”ති॥
cen:… භද්දා කුණ්ඩලකෙසා ථෙරී…।
sub:10:පටාචාරාථෙරීගාථා
gax:112:“නඞ්ගලෙහි කසං ඛෙත්තං, බීජානි පවපං ඡමා।
gae:පුත්තදාරානි පොසෙන්තා, ධනං වින්දන්ති මාණවා॥
gax:113:“කිමහං සීලසම්පන්නා, සත්ථුසාසනකාරිකා।
gae:නිබ්බානං නාධිගච්ඡාමි, අකුසීතා අනුද්ධතා॥
gax:114:“පාදෙ පක්ඛාලයිත්වාන, උදකෙසු කරොමහං।
gae:පාදොදකඤ්ච <pb T=.458/> දිස්වාන, ථලතො නින්නමාගතං॥
gax:115:“තතො චිත්තං සමාධෙසිං, අස්සං භද්රංවජානියං।
gax:තතො <pb P=.135/> දීපං ගහෙත්වාන, විහාරං පාවිසිං අහං।
gae:සෙය්යං ඔලොකයිත්වාන, මඤ්චකම්හි උපාවිසිං॥
gax:116:“තතො සූචිං ගහෙත්වාන, වට්ටිං ඔකස්සයාමහං।
gae:පදීපස්සෙව නිබ්බානං, විමොක්ඛො අහු චෙතසො”ති॥
cen:… පටාචාරා ථෙරී…।
sub:11:තිංසමත්තාථෙරීගාථා
gax:117:“‘මුසලානි <pb V=.319/> ගහෙත්වාන, ධඤ්ඤං කොට්ටෙන්ති මාණවා <n>මානවා (සී॰)</n>।
gae:පුත්තදාරානි පොසෙන්තා, ධනං වින්දන්ති මාණවා॥
gax:118:“‘කරොථ බුද්ධසාසනං, යං කත්වා නානුතප්පති।
gax:ඛිප්පං පාදානි ධොවිත්වා, එකමන්තෙ නිසීදථ।
gae:චෙතොසමථමනුයුත්තා, කරොථ බුද්ධසාසනං’॥
gax:119:“තස්සා තා <n>තං (සී॰)</n> වචනං සුත්වා, පටාචාරාය සාසනං।
gax:පාදෙ පක්ඛාලයිත්වාන, එකමන්තං උපාවිසුං।
gae:චෙතොසමථමනුයුත්තා, අකංසු බුද්ධසාසනං॥
gax:120:“රත්තියා <pb M=.393/> පුරිමෙ යාමෙ, පුබ්බජාතිමනුස්සරුං।
gax:රත්තියා මජ්ඣිමෙ යාමෙ, දිබ්බචක්ඛුං විසොධයුං।
gae:රත්තියා පච්ඡිමෙ යාමෙ, තමොඛන්ධං පදාලයුං॥
gax:121:“උට්ඨාය පාදෙ වන්දිංසු, ‘කතා තෙ අනුසාසනී।
gax:ඉන්දංව <pb T=.459/> දෙවා තිදසා, සඞ්ගාමෙ අපරාජිතං।
gae:පුරක්ඛත්වා විහස්සාම <n>විහරාම (සී॰), විහරිස්සාම (ස්යා॰)</n>, තෙවිජ්ජාම්හ අනාසවා’”ති॥
bod:ඉත්ථං සුදං තිංසමත්තා ථෙරී භික්ඛුනියො පටාචාරාය සන්තිකෙ අඤ්ඤං බ්යාකරිංසූති।
sub:12:චන්දාථෙරීගාථා
gax:122:“දුග්ගතාහං පුරෙ ආසිං, විධවා ච අපුත්තිකා।
gae:විනා මිත්තෙහි ඤාතීහි, භත්තචොළස්ස නාධිගං॥
gax:123:“පත්තං දණ්ඩඤ්ච ගණ්හිත්වා, භික්ඛමානා කුලා කුලං।
gae:සීතුණ්හෙන ච ඩය්හන්තී, සත්ත වස්සානි චාරිහං॥
gax:124:“භික්ඛුනිං පුන දිස්වාන, අන්නපානස්ස ලාභිනිං।
gae:උපසඞ්කම්ම අවොචං <n>අවොචිං (ක॰)</n>, ‘පබ්බජ්ජං අනගාරියං’॥
gax:125:“සා <pb P=.136/> ච මං අනුකම්පාය, පබ්බාජෙසි පටාචාරා।
gae:තතො මං ඔවදිත්වාන, පරමත්ථෙ නියොජයි॥
gax:126:“තස්සාහං <pb V=.320/> වචනං සුත්වා, අකාසිං අනුසාසනිං।
gae:අමොඝො අය්යායොවාදො, තෙවිජ්ජාම්හි අනාසවා”ති॥
cen:… චන්දා ථෙරී…।
cen:පඤ්චකනිපාතො නිට්ඨිතො।
