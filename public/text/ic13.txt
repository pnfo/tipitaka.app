cha:(14) 4:යොධාජීවවග්ගො
sub:1:යොධාජීවසුත්තවණ්ණනා
bod:134:චතුත්ථස්ස <pb V=2.234/> පඨමෙ යුද්ධං උපජීවතීති <b>යොධාජීවො। රාජාරහො</b>ති රඤ්ඤො අනුච්ඡවිකො। <b>රාජභොග්ගො</b>ති රඤ්ඤො උපභොගපරිභොගො। <b>අඞ්ගන්තෙව සඞ්ඛ්යං ගච්ඡතී</b>ති හත්ථො විය පාදො විය ච අවස්සං ඉච්ඡිතබ්බත්තා අඞ්ගන්ති සඞ්ඛ්යං ගච්ඡති। <b>දූරෙ පාතී හොතී</b>ති උදකෙ උසභමත්තං <pb M=2.242/>, ථලෙ අට්ඨුසභමත්තං, තතො වා උත්තරින්ති දූරෙ කණ්ඩං පාතෙති। දුට්ඨගාමණිඅභයස්ස හි යොධාජීවො නවඋසභමත්තං කණ්ඩං පාතෙසි, පච්ඡිමභවෙ බොධිසත්තො යොජනප්පමාණං। <b>අක්ඛණවෙධී</b>ති <pb P=2.380/> අවිරාධිතවෙධී, අක්ඛණං වා විජ්ජු විජ්ජන්තරිකාය විජ්ඣිතුං සමත්ථොති අත්ථො। <b>මහතො කායස්ස පදාලෙතා</b>ති එකතොබද්ධං ඵලකසතම්පි මහිංසචම්මසතම්පි අඞ්ගුට්ඨපමාණබහලං ලොහපට්ටම්පි චතුරඞ්ගුලබහලං අසනපදරම්පි විදත්ථිබහලං උදුම්බරපදරම්පි දීඝන්තෙන වාලිකසකටම්පි විනිවිජ්ඣිතුං සමත්ථොති අත්ථො। <b>යංකිඤ්චි රූප</b>න්තිආදි විසුද්ධිමග්ගෙ විත්ථාරිතමෙව। <b>නෙතං මමා</b>තිආදි තණ්හාමානදිට්ඨිපටික්ඛෙපවසෙන වුත්තං। <b>සම්මප්පඤ්ඤාය පස්සතී</b>ති සම්මා හෙතුනා කාරණෙන සහවිපස්සනාය මග්ගපඤ්ඤාය පස්සති। <b>පදාලෙතී</b>ති අරහත්තමග්ගෙන පදාලෙති।
sub:2:පරිසාසුත්තවණ්ණනා
bod:135:දුතියෙ <b>උක්කාචිතවිනීතා</b>ති අප්පටිපුච්ඡිත්වා විනීතා දුබ්බිනීතපරිසා। <b>පටිපුච්ඡාවිනීතා</b>ති පුච්ඡිත්වා විනීතා සුවිනීතපරිසා। <b>යාවතාවිනීතා</b>ති පමාණවසෙන විනීතා, පමාණං ඤත්වා විනීතපරිසාති අත්ථො। “යාවතජ්ඣා”ති පාළියා පන යාව අජ්ඣාසයාති අත්ථො, අජ්ඣාසයං ඤත්වා විනීතපරිසාති වුත්තං හොති। තතියං උත්තානමෙව।
sub:4:උප්පාදාසුත්තවණ්ණනා
bod:137:චතුත්ථෙ <pb V=2.235/> <b>ධම්මට්ඨිතතා</b>ති සභාවට්ඨිතතා। <b>ධම්මනියාමතා</b>ති සභාවනියාමතා। <b>සබ්බෙ සඞ්ඛාරා</b>ති චතුභූමකසඞ්ඛාරා। <b>අනිච්චා</b>ති හුත්වා අභාවට්ඨෙන අනිච්චා। <b>දුක්ඛා</b>ති සම්පටිපීළනට්ඨෙන දුක්ඛා। <b>අනත්තා</b>ති අවසවත්තනට්ඨෙන අනත්තා। ඉති ඉමස්මිං සුත්තෙ තීණි ලක්ඛණානි මිස්සකානි කථිතානි।
sub:5:කෙසකම්බලසුත්තවණ්ණනා
bod:138:පඤ්චමෙ <b>තන්තාවුතානං වත්ථාන</b>න්ති පච්චත්තෙ සාමිවචනං, තන්තෙහි වායිතවත්ථානීති අත්ථො। <b>කෙසකම්බලො</b>ති <pb P=2.381/> මනුස්සකෙසෙහි වායිතකම්බලො <pb M=2.243/>। <b>පුථුසමණබ්රාහ්මණවාදාන</b>න්ති ඉදම්පි පච්චත්තෙ සාමිවචනං। <b>පටිකිට්ඨො</b>ති පච්ඡිමකො ලාමකො। <b>මොඝපුරිසො</b>ති තුච්ඡපුරිසො। <b>පටිබාහතී</b>ති පටිසෙධෙති। <b>ඛිප්පං උඩ්ඩෙය්යා</b>ති කුමිනං ඔඩ්ඩෙය්ය। ඡට්ඨසත්තමානි උත්තානත්ථානෙව।
sub:8:අස්සඛළුඞ්කසුත්තවණ්ණනා
bod:141:අට්ඨමෙ <b>අස්සඛළුඞ්කො</b>ති අස්සපොතො। <b>ඉදමස්ස ජවස්මිං වදාමී</b>ති අයමස්ස ඤාණජවොති වදාමි। <b>ඉදමස්ස වණ්ණස්මිං වදාමී</b>ති අයමස්ස ගුණවණ්ණොති වදාමි। <b>ඉදමස්ස ආරොහපරිණාහස්මි</b>න්ති අයමස්ස උච්චභාවො පරිමණ්ඩලභාවොති වදාමීති।
sub:9:අස්සපරස්සසුත්තවණ්ණනා
bod:142:නවමෙ <b>අස්සපරස්සෙ</b>ති අස්සෙසු පරස්සෙ। <b>පුරිසපරස්සෙ</b>ති පුරිසෙසු පරස්සෙ, පුරිසපුරිසෙති අත්ථො। ඉමස්මිං සුත්තෙ තීණි මග්ගඵලානි කථිතානි। තත්ථ අයං තීහි මග්ගෙහි ඤාණජවසම්පන්නොති වෙදිතබ්බො।
sub:10:අස්සාජානීයසුත්තවණ්ණනා
bod:143:දසමෙ <pb V=2.236/> <b>භද්රෙ</b>ති භද්දකෙ। <b>අස්සාජානීයෙ</b>ති කාරණාකාරණං ජානනකෙ අස්සෙ। <b>පුරිසාජානීයෙසු</b>පි එසෙව නයො। ඉමස්මිං සුත්තෙ අරහත්තඵලං කථිතං। තත්රායං අරහත්තමග්ගෙන ඤාණජවසම්පන්නොති වෙදිතබ්බො।
sub:11:පඨමමොරනිවාපසුත්තවණ්ණනා
bod:144:එකාදසමෙ <b>අච්චන්තනිට්ඨො</b>ති අන්තං අතික්කන්තනිට්ඨො, අකුප්පනිට්ඨො ධුවනිට්ඨොති අත්ථො। සෙසං සදිසමෙව।
sub:12:දුතියමොරනිවාපසුත්තවණ්ණනා
bod:145:ද්වාදසමෙ <b>ඉද්ධිපාටිහාරියෙනා</b>ති ඉජ්ඣනකපාටිහාරියෙන। <b>ආදෙසනාපාටිහාරියෙනා</b>ති <pb P=2.382/> ආදිසිත්වා අපදිසිත්වා කථනඅනුකථනකථාපාටිහාරියෙන।
sub:13:තතියමොරනිවාපසුත්තවණ්ණනා
bod:146:තෙරසමෙ <pb M=2.244/> <b>සම්මාදිට්ඨියා</b>ති ඵලසමාපත්තත්ථාය සම්මාදිට්ඨියා। <b>සම්මාඤාණෙනා</b>ති ඵලඤාණෙන। <b>සම්මාවිමුත්තියා</b>ති සෙසෙහි ඵලසමාපත්තිධම්මෙහි। ඉමෙසු තීසුපි සුත්තෙසු ඛීණාසවොව කථිතොති।
cen:යොධාජීවවග්ගො චතුත්ථො।
