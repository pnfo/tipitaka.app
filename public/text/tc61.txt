cha:ද්විසට්ඨිමපරිච්ඡෙද
sub:පරමණ්ඩලාභිගමනො
gax:1:අත්තනාභිමතස්සා’සු, ජාතදෙසස්ස පත්තියා।
gae:සම්පුණ්ණමනසඞ්කප්පො, දුස්සඞ්කපවිවජ්ජිතො॥
gax:2:වජිරූපමොරුපඤ්ඤා, බලෙන ගුරුසන්තිකෙ।
gae:ලහුං බහුඤ්ච ගණ්හන්තො, සිප්පජාතමනෙක කං॥
gax:3:ජිනාගමෙසු නෙකෙසු, කොටිල්ලා දීසු නීතිසු।
gae:සද්දසත්ථෙ ච කාවෙය්යෙ, සනිඝණ්ඩුක කෙටුභෙ॥
gax:4:නච්චගීතෙසු සත්ථෙසු, හත්ථිසිප්පාදිකෙසු ච।
gae:ධනු ඛග්ගාදිනෙකෙසු, සත්ථෙසු ච විසෙසතො॥
gax:5:පාරප්පත්තො විනීතත්තො, පිතු රඤ්ඤො සමාචරි।
gae:අධිප්පායානුකුලං’ව, සදා භත්තිපුරස්සරො॥
gax:6:තදා සදා දරාචාර-ගුණාරාධිතමානසො।
gae:පියෙන විය මිත්තෙන, තෙන සද්ධිං මහීපති॥
gax:7:උය්යානජලකීළාදි-සුඛං නානප්පකාරකං।
gae:අනුභොත්වා සදෙසස්මිං, සඤ්චරන්තො තහිං තහිං॥
gax:8:එකදාසඞ්ඛසෙනාධි-පතිනා දළ්හභත්තිනා।
gae:සරට්ඨසීමා රක්ඛාය, යො ජිතෙන බලීයසා॥
gax:9:අජ්ඣාවුත්ථස්ස <pb M=.385/> ච බලත්ථ-ලිනමස්ස ච සන්තිකං।
gae:ගාමසා’ගඤ්ඡි සුත්වාන, තමත්ථං ධජිනීපති॥
gax:10:ගාමං තං සාධුකං සජ්ජු, සජ්ජාපෙත්වා සපුත්තකං।
gae:පච්චුග්ගන්ත්වා මහීපාලං, පණමිත්වා ඨිතො තදා॥
gax:11:පිතා පුත්තො උභො තස්ස, සම්භාසිය පියං වචො।
gae:නෙකධා’රාධිතා තෙන, තං ගාමං සමුපාගගුං॥
gax:12:තහිං කතිචි භූපාලො, වාසරෙ වීතිනාමිය।
gae:සෙනාපතිං සමාහූය, ඉදං වචනං මබ්රවි॥
gax:13:පුත්තො මෙ දානිවයසි, ඨිතො’ පනයනාරහෙ।
gae:තස්සොපනයනං කාතුං, මහොපකරණං ලහුං॥
gax:14:සජ්ජෙතබ්බන්ති තං සුත්වා, සොපි සෙනාධිනායකො।
gae:සබ්බුපකරණං ඛිප්පං, මඞ්ගලත්ථං සුසජ්ජයි॥
gax:15:සුගන්ධ දීපපුප්ඵාදි-වත්ථූහි දිවසත්තයං।
gae:පුබ්බකාරං කරිත්වාන, මහන්තං රතනත්තයෙ॥
gax:16:වෙදිකාචාරදක්ඛෙහි, ද්විජෙහි පුථුවීපති।
gae:සම්පභාවානු රූපංව, මඞ්ගලං තං සමාපිය॥
gax:17:පරක්කමකුමාරෙන, තෙන සද්ධිං සමාරභි।
gae:වසන්තකීළං මහතිං, සාමච්චො කීළිතුං තදා॥
gax:18:රාජා කිත්ති සිරීමෙඝො-රොහණෙ වසතො තදා।
gae:සිරීවල්ලභනාමස්ස, සභාතු මරණම්පි ච॥
gax:19:මාණභරණනාමස්ස, රජ්ජලාභඤ්ච දෙවියා।
gae:මිත්තාය පටිලාභඤ්ච, සිරීවල්ලභසූනු නො॥
gax:20:රොහණාගතදූතෙහි, සුණිත්වා සකභාතුනො।
gae:කාලක්රියාය සඤ්ජාත-සොකවෙගං සුදුස්සහං॥
gax:21:මිත්තායතනයුප්පත්ති පවත්තිං සවණෙන තං।
gae:විනෙය්ය විරතො තම්හා, වසන්තසමයුස්සවා॥
gax:22:නිවත්තෙත්වාන තත්ථෙව, සෙනානිං සඞ්ඛනාමකං।
gae:පුත්තෙන සහ සො සඞ්ඛ-ත්ථලි නාමං පුරං ගමි॥
gax:23:පරක්කමකුමාරෙන, තෙන සද්ධිං තහිං සුඛං।
gae:වසතො තස්ස භූපස්ස, වස්සමෙකමතික්කමි॥
gax:24:මාණාභරණභූපස්ස <pb M=.386/>, දෙවී චාපි පභාවතී।
gae:ලභිත්ථ දුතියා කිත්ති-සිරී මෙඝව්හයං සුතං॥
gax:25:සුණිත්වා තඤ්ච සො අම්හං, වංසො ජාතො මහා”ඉති।
gae:අහු කිත්තිසිරීමෙඝො, තදා අත්තමනො භුසං॥
gax:26:ලංකාදීපොපභොගෙක-හෙතුනා මහතා සතා।
gae:අසාධාරණභූභෙන, චොදිතො පුඤ්ඤකම්මුනා॥
gax:27:කුමාරො සො’ථ පිතරා, පියමිත්තෙ වියත්තනි।
gae:කරියමානං සස්නෙහං, මහන්තං චො’පලාලනං॥
gax:28:සචිවානමනෙකෙසං, භයභත්තී පුරස්සරං।
gae:ක්රියමානමුපට්ඨානං, න මඤ්ඤන්තො තිණායපි॥
gax:29:ලංකාදීපමිමං සබ්බ මෙකච්ඡත්තො පසොභිතං।
gae:ඛිප්පං කාරෙතුකාමො සො, සයං ඉති විචින්තයි॥
gax:30:කෙස අක්ඛක ගීවට්ඨි-දාඨා පත්තාන මෙව ච।
gae:පදචෙත්ය මහාබොධි-සාඛානඤ්චාපි සත්ථුනො॥
gax:31:චතුරාසීතිසහස්සානං, ධම්මක්ඛන්ධාන මෙව ච।
gae:සම්මාසම්බුද්ධකප්පානං, ආධාරත්තා ච නිච්චසො॥
gax:32:ආකරත්තා ච නෙකෙසං, මණිමුත්තාදිවත්ථූනං।
gae:සම්මතොපි විසිට්ඨොති, දීපොනාති මහා අයං॥
gax:33:තයො මෙ පිතරො භූපා, මාතුලොපි ච සබ්බථා।
gae:එකච්ඡත්තෙන වත්තෙතු, මසමත්ථා විභජ්ජි’මං॥
gax:34:භුඤ්ජන්තා එත්තකෙනෙව, කතකිච්චා මයං ඉති।
gae:මඤ්ඤන්තා විගතච්ඡන්දා’භිසෙකම්හි කුලොචිතෙ॥
gax:35:රට්ඨෙසකෙ සකෙයෙව, ඉස්සෙරං සම්පවත්තයුං।
gae:කසිකම්මාදිකං ගාම-භොජකා විය නිස්සිතා॥
gax:36:තෙසු කිත්තිසිරි මෙඝං, පෙත්තෙය්යං මෙ ඨපෙත්ව තෙ।
gae:අගමංසු යථාකම්මං, සෙසා භූපතයො තයො॥
gax:37:මච්චානං පරමං ආයු, වතෙ’දානි පරිත්තකං।
gae:බාලායුවානො වුද්ධා ච, ඉමෙ සත්තා’නුපුබ්බසො॥
gax:38:පාපුණිස්සන්ති මරණ-මීති’යං නියමොපි ච।
gae:න හෙව අස්මිං ලොකස්මිං, සංවිජ්ජති කදාචිපි॥
gax:39:තස්මා <pb M=.387/> සරීරකෙ අස්මිං, භඞ්ගුරෙ සාරවජ්ජිතෙ।
gae:හීළිතෙ සාරදස්සීහි, අපෙක්ඛං හිත්වා සබ්බථා॥
gax:40:පිහනියෙ යසොදෙහෙ, චිරට්ඨායිම්හි සබ්බදා।
gae:අම්හාදිසෙහි කත්තබ්බො, රාජපුත්තෙහි ආදරො॥
gax:41:උම්මග්ගජාතකාදීසු, චාරිත්තඤ්චාපි භූමිසු।
gae:විහිතං බොධිසත්තෙන, වීරභාවාදිනිස්සිතං॥
gax:42:රාමායණභාරතාදි-ලොකියාසු කථාසුපි।
gae:රාමස්ස වික්කමඤ්චෙව, තස්ස රාවණඝාතිනො॥
gax:43:දුයොධනාදිරාජානො, හන්ත්වායුද්ධෙ පවත්තිතං।
gae:වික්කමාති සයඤ්චෙව, පඤ්චන්නං පණ්ඩුසූනූනං॥
gax:44:ඉතිහාසකථායඤ්ච, දෙවාසුරරණෙ පුරා।
gae:දුස්සන්තාදිමහීපෙහි, කතඤ්ච චරිතබ්භූතං॥
gax:45:උම්මූලිතවතො තස්ස, නන්දවංසනරිස්සරෙ।
gae:චාරක්කද්විජසෙට්ඨස්ස, සුත්වා බුද්ධිබලම්පි ච॥
gax:46:සබ්බා නෙතානි ලොකම්හි, යාවජ්ජදිවසා භුවි।
gae:තෙසං අසන්නිධානෙපි, සුප්පසිද්ධිං ගතානි හි॥
gax:47:සුලද්ධං ජීවිතං තෙසං, අසාධාරණමීදිසං।
gae:චරිතාතිසයං කත්තුං, සමත්ථා හොන්ති යෙ භුවි॥
gax:48:ජායිත්වා ඛත්තවංසම්හි, ඛත්තවීරවරොධිතං।
gae:යදිහං න කරිස්සාමි, මොඝා මෙ ජාති හෙස්සති॥
gax:49:තෙසමබ්භධිකා කාල-සම්පදායෙව කෙවලං।
gae:මයා තෙ අධිකා කින්තු, පඤ්ඤාදීහීති චින්තිය॥
gax:50:පිතුරාජා ච මෙ’දානි, පච්ඡිමෙ වයසිට්ඨිතො।
gae:යදිදං පෙත්තිකං රජ්ජං, මම හත්ථගතබ්භවෙ॥
gax:51:රාජලක්ඛිව සො පෙත-චෙතසො මෙ පමාදතො।
gae:යථිච්ඡිතඤ්චෙ න භවෙ, මහතී ජානි මෙ භුසං॥
gax:52:එත්ථෙව නිවසන්තො’හං, චරාපිය සකෙ වරෙ।
gae:පරමණ්ඩලවුත්තන්තං, ජානෙය්යං යදි තත්තනො॥
gax:53:රන්ධං පච්චත්ථිකානන්තු, පකාසෙතුං රථාතථං।
gae:අධිප්පායානුරූපං මෙ, සමත්ථා වා න වාචරා॥
gax:54:යෙ <pb M=.388/> කෙචි’ධ ජනා සන්ති, සබ්බෙ තෙ මම සම්මුඛා।
gae:බලීයත්තං’ව සත්තූනං, කථයන්ති අනෙකසො॥
gax:55:පච්චෙකරට්ඨසාමීහි, පිතුභූපෙහි තිහිපි।
gae:එකීභූය කරිත්වාන, සත්තක්ඛත්තුං මහාහවං॥
gax:56:සාධෙතුං දුක්කරං රට්ඨං, භවතෙ කාකිනා කථං।
gae:සිසුනා ගණ්හිතුං සක්කා, ඛුද්දරජ්ජො පභොගිනා॥
gax:57:සුකරං මූලභූතස්ස, තස්ස රජ්ජස්ස සාධනං।
gae:ඉති දුච්චින්තංතං තුය්හං, දූරෙ තබ්බමිදං”ඉති॥
gax:58:කණ්ණෙ තත්ථසලාකායො, පවෙසෙන්තා’ව නෙකසො।
gae:මහන්තත්තං කථෙන්තෙ’වං, බහුධා පරමණ්ඩලෙ॥
gax:59:අජානනං යථාභූතං, වදන්තානං කුබුද්ධිනං।
gae:සබ්බමෙතං වචො ජාතු, සද්ධාතබ්බං සියා න හි॥
gax:60:ලෙසෙනෙකෙන ගන්ත්වාන, ඛිප්පං’ව පරමණ්ඩලං।
gae:සරූපං තත්ථ උස්සාමි, අහමෙවෙති චින්තයි॥
gax:61:යදි මෙ පීතුභූපාලො, විඤ්ඤායෙතං විතක්කිතං।
gae:අභිජාතස්ස පුත්තස්ස, වංසජොතිකරස්ස මෙ॥
gax:62:ගතස්ස සත්ථු විසය-මනත්ථොපි සියා ඉති।
gae:අනුකම්පාධියා මය්හං, ගමනං වාරයිස්සති॥
gax:63:මනොරථස්ස සංසිද්ධි, සබ්බථා මෙන හෙස්සති।
gae:තස්මා නිගුළරූපෙන, ගමනං භද්දකං ඉති॥
gax:64:ලද්ධාන රත්තියම ථෙකදිනං ඛණඤ්ඤූ,
gax:සො තාදිසං ඛණමඛීණතරොරූපායො।
gax:ජානාති නො සකපිතාගමනං තථාතං,
gae:ගෙහා’භිනික්ඛමිතථා චතුරො කුමාරො॥
cen:සුජනප්පසාදසංවෙගත්ථාය කතෙ මහාවංසෙ
cen:පරමණ්ඩලාභිගමනො නාම
cen:ද්විසට්ඨිමො පරිච්ඡෙදො।
