cha:7:එකච්චංඅත්ථීතිකථා
sub:1:අතීතාදිඑකච්චකථාවණ්ණනා
bod:299:ඉදානි <pb M=.157/> <b>එකච්චං අත්ථී</b>ති කථා හොති। තත්ථ යෙ “එකච්චං අතීතං අත්ථී”ති මඤ්ඤන්ති, සෙය්යථාපි කස්සපිකා; තෙසං ලද්ධිභින්දනත්ථං <b>අතීතං අත්ථී</b>ති පුච්ඡා සකවාදිස්ස, <b>එකච්චං අත්ථී</b>ති විස්සජ්ජනං පරවාදිස්ස। අයඤ්හි අධිප්පායො – අවිපක්කවිපාකං අත්ථි, විපක්කවිපාකං නත්ථීති। <b>එකච්චං නිරුද්ධ</b>න්ති අනුයොගො සකවාදිස්ස। තස්සත්ථො – යදි තෙ අතීතං එකච්චං අත්ථි එකච්චං නත්ථි, එවං සන්තෙ එකච්චං අතීතං නිරුද්ධං, එකච්චං අතීතං අනිරුද්ධං, තථෙව ඨිතන්ති ආපජ්ජති। <b>විගත</b>න්තිආදීසුපි එසෙව නයො।
bod:<b>අවිපක්කවිපාකධම්මා එකච්චෙ</b>ති ඉදං යස්මා යෙසං සො අවිපක්කවිපාකානං අත්ථිතං ඉච්ඡති, තෙපි අතීතායෙව। තස්මා යථා තෙ අතීතං එකච්චං අත්ථි, කිං තථා අවිපක්කවිපාකාපි ධම්මා <pb P=.52/> එකච්චෙ අත්ථී එකච්චෙ නත්ථීති චොදෙතුං වුත්තං। <b>විපක්කවිපාකා</b>ති ඉදං යෙසං සො නත්ථිතං ඉච්ඡති, තෙසං වසෙන චොදෙතුං වුත්තං। <b>අවිපාකා</b>ති ඉදං අබ්යාකතානං වසෙන චොදෙතුං වුත්තං। ඉති ඉමෙසං තිණ්ණං රාසීනං වසෙන සබ්බෙසු අනුලොමපටිලොමෙසු පටිඤ්ඤා ච <pb V=.153/> පටික්ඛෙපො ච වෙදිතබ්බා। අතීතා එකදෙසං විපක්කවිපාකා, එකදෙසං අවිපක්කවිපාකාති විප්පකතවිපාකා වුච්චන්ති। යෙන හි කම්මෙන පටිසන්ධි නිබ්බත්තිතා, භවඞ්ගම්පි චුතිපි තස්සෙව විපාකො। තස්මා පටිසන්ධිතො යාව චුති, තාව තං විප්පකතවිපාකං නාම හොති। තථාරූපෙ ධම්මෙ සන්ධායෙතං වුත්තං।
bod:<b>විපච්චිස්සන්තීති කත්වා තෙ අත්ථී</b>ති පුච්ඡා සකවාදිස්ස। යථා ධම්මධරස්ස පුග්ගලස්ස නිද්දායන්තස්සාපි බහුපවත්තිනො ධම්මා අත්ථීති වුච්චන්ති, එවං ලොකවොහාරවසෙන අත්ථිතං සන්ධාය පටිඤ්ඤා පරවාදිස්ස। <b>විපච්චිස්සන්තීති කත්වා පච්චුපන්නා</b>ති දුතියපඤ්හෙ “කම්මානං අවිනාසසඞ්ඛාතො කම්මූපචයො නාමෙකො අත්ථී”ති ලද්ධියං ඨත්වා පටිඤ්ඤා පරවාදිස්ස।
sub:2:අනාගතාදිඑකච්චකථාවණ්ණනා
bod:300:<b>අනාගතං</b> <pb M=.158/> <b>අත්ථී</b>තිආදීසුපි <b>එකච්චං අත්ථී</b>ති උප්පාදිනො ධම්මෙ සන්ධාය වදති। සෙසං සබ්බත්ථ හෙට්ඨා වුත්තනයත්තා උත්තානත්ථමෙවාති।
cen:එකච්චංඅත්ථීතිකථාවණ්ණනා।
