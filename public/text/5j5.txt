cha:5:කුලසඞ්ගහවිනිච්ඡයකථා
bod:27:එවං විඤ්ඤත්තිවිනිච්ඡයං කථෙත්වා ඉදානි කුලසඞ්ගහවිනිච්ඡයං කථෙතුං <b>“කුලසඞ්ගහො”</b>තිආදිමාහ। තත්ථ සඞ්ගණ්හනං සඞ්ගහො, කුලානං සඞ්ගහො <b>කුලසඞ්ගහො,</b> පච්චයදායකාදීනං <pb M=1.70/> ගිහීනං අනුග්ගහකරණං। අනුග්ගහත්ථො හෙත්ථ සඞ්ගහ-සද්දො යථා “පුත්තදාරස්ස සඞ්ගහො”ති (ඛු॰ පා॰ 5.6; සු॰ නි॰ 265)।
bod:28:තත්ථ <b>කොට්ටන</b>න්ති සයං ඡින්දනං। <b>කොට්ටාපන</b>න්ති “ඉමං ඡින්දා”ති අඤ්ඤෙසං ඡෙදාපනං। <b>ආළියා බන්ධන</b>න්ති යථා ගච්ඡමූලෙ උදකං සන්තිට්ඨති, තථා සමන්තතො බන්ධනං। <b>උදකස්සා</b>ති අකප්පියඋදකස්ස “කප්පියඋදකසිඤ්චන”න්ති විසුං වක්ඛමානත්තා, තඤ්ච ආරාමාදිඅත්ථං රොපනෙ අකප්පියවොහාරෙසුපි කප්පියවොහාරෙසුපි කප්පියඋදකසිඤ්චනාදි වට්ටතීති වක්ඛමානත්තා ඉධාපි විභාගං කත්වා කප්පියඋදකසිඤ්චනාදි විසුං දස්සිතං। එත්ථ ච කතමං අකප්පියඋදකං, කතමං පන කප්පියඋදකන්ති? සප්පාණකං අකප්පියඋදකං, අප්පාණකං කප්පියඋදකන්ති। කථං විඤ්ඤායතීති චෙ, “යො පන භික්ඛු ජානං සප්පාණකං උදකං තිණං වා මත්තිකං වා සිඤ්චෙය්ය වා සිඤ්චාපෙය්ය වා පාචිත්තිය”න්ති වචනතො। යථා කොට්ටනඛණනාදිකායිකකිරියාපි අකප්පියවොහාරෙ සඞ්ගහිතා, එවං මාතිකාඋජුකරණාදිකප්පියවොහාරෙපීති ආහ <b>“සුක්ඛමාතිකාය උජුකරණ”</b>න්ති। <b>හත්ථපාදමුඛධොවනනහආනොදකසිඤ්චන</b>න්ති ඉමිනාපි පකාරන්තරෙන කප්පියඋදකසිඤ්චනමෙව දස්සෙති। අකප්පියවොහාරෙ කොට්ටනඛණනාදිවසෙන සයං කරණස්සපි කථං සඞ්ගහොති? අකප්පියන්ති වොහරියතීති <b>අකප්පියවොහාරො</b>ති <pb V=1.57/> අකප්පියභූතං කරණකාරාපනාදි සබ්බමෙව සඞ්ගහිතං, න පන අකප්පියවචනමත්තන්ති දට්ඨබ්බං। කප්පියවොහාරෙපි එසෙව නයො। <b>සුක්ඛමාතිකාය උජුකරණ</b>න්ති ඉමිනා පුරාණපණ්ණාදීනං හරණම්පි සඞ්ගහිතන්ති දට්ඨබ්බං। කුදාලාදීනි භූමියං ඨපෙත්වා ඨානතො හත්ථෙන ගහෙත්වා ඨානමෙව පාකටතරන්ති <b>“ඔභාසො”</b>ති වුත්තං।
bod:29:මහාපච්චරිවාදං පතිට්ඨාපෙතුකාමො පච්ඡා වදති। <b>වනත්ථායා</b>ති ඉදං කෙචි “වතත්ථායා”ති පඨන්ති, තෙසං වතිඅත්ථායාති <pb M=1.71/> අත්ථො। වජිරබුද්ධිටීකායම්පි තථෙව වුත්තං, “ආරාමරොපා වනරොපා, යෙ නරා සෙතුකාරකා”ති (සං॰ නි॰ 1.47) වචනතො පන තං විචාරෙතබ්බං। අකප්පියවොහාරෙපි එකච්චං වට්ටතීති දස්සෙතුං <b>“න කෙවලඤ්ච සෙස”</b>න්තිආදිමාහ। <b>යං කිඤ්චි මාතික</b>න්ති සුක්ඛමාතිකං වා අසුක්ඛමාතිකං වා। <b>කප්පියඋදකං සිඤ්චිතු</b>න්ති ඉමිනා “කප්පියඋදකං සිඤ්චථා”ති වත්තුම්පි වට්ටතීති දස්සෙති। <b>සයං රොපෙතුම්පි වට්ටතී</b>ති ඉමිනා “රොපෙහී”ති වත්තුම්පි වට්ටතීතිපි සිද්ධං।
bod:30:<b>පාචිත්තියඤ්චෙව දුක්කටඤ්චා</b>ති පථවීඛණනපච්චයා පාචිත්තියං, කුලසඞ්ගහපච්චයා දුක්කටං। <b>අකප්පියවොහාරෙනා</b>ති “ඉදං ඛණ, ඉදං රොපෙහී”ති අකප්පියවොහාරෙන। <b>දුක්කටමෙවා</b>ති කුලසඞ්ගහපච්චයා දුක්කටං। <b>උභයත්රා</b>ති කප්පියාකප්පියපථවියං।
bod:<b>සබ්බත්ථා</b>ති කුලසඞ්ගහපරිභොගආරාමාදිඅත්ථාය රොපිතෙ। <b>දුක්කටම්පී</b>ති න කෙවලං පාචිත්තියමෙව। <b>කප්පියෙනා</b>ති කප්පියඋදකෙන। <b>තෙසංයෙව ද්වින්න</b>න්ති කුලසඞ්ගහපරිභොගානං। <b>දුක්කට</b>න්ති කුලසඞ්ගහත්ථාය සයං සිඤ්චනෙ, කප්පියවොහාරෙන වා අකප්පියවොහාරෙන වා සිඤ්චාපනෙ දුක්කටං, පරිභොගත්ථාය සයං සිඤ්චනෙ, අකප්පියවොහාරෙන සිඤ්චාපනෙ ච දුක්කටං। <b>පයොගබහුලතායා</b>ති සයං කරණෙ, කායපයොගස්ස කාරාපනෙ වචීපයොගස්ස බහුත්තෙන। <b>ආපත්තිබහුලතා වෙදිතබ්බා</b>ති එත්ථ සයං සිඤ්චනෙ ධාරාපච්ඡෙදගණනාය ආපත්තිගණනා වෙදිතබ්බා। සිඤ්චාපනෙ පන පුනප්පුනං ආණාපෙන්තස්ස වාචාය වාචාය ආපත්ති, සකිං ආණත්තස්ස බහුසිඤ්චනෙ එකාව।
bod:<b>ඔචිනනෙ දුක්කටපාචිත්තියානී</b>ති කුලසඞ්ගහපච්චයා දුක්කටං, භූතගාමපාතබ්යතාය පාචිත්තියං। <b>අඤ්ඤත්ථා</b>ති වත්ථුපූජාදිඅත්ථාය <pb M=1.72/> ඔචිනනෙ। <b>සකිං ආණත්තො</b>ති අකප්පියවොහාරෙන ආණත්තො <pb V=1.58/>। <b>පාචිත්තියමෙවා</b>ති අකප්පියවොහාරෙන ආණත්තත්තා භූතගාමසික්ඛාපදෙන (පාචි॰ 90-91) පාචිත්තියං। කප්පියවචනෙන පන වත්ථුපූජාදිඅත්ථාය ඔචිනාපෙන්තස්ස අනාපත්තියෙව।
bod:31:ගන්ථනෙන නිබ්බත්තං දාමං <b>ගන්ථිමං</b>। එස නයො සෙසෙසුපි। <b>න වට්ටතී</b>ති කුලසඞ්ගහත්ථාය, වත්ථුපූජාදිඅත්ථාය වා වුත්තනයෙන කරොන්තස්ස කාරාපෙන්තස්ස ච දුක්කටන්ති අත්ථො। <b>වට්ටතී</b>ති වත්ථුපූජාදිඅත්ථාය වට්ටති, කුලසඞ්ගහත්ථාය පන කප්පියවොහාරෙන කාරාපෙන්තස්සපි දුක්කටමෙව। <b>පුරිමනයෙනෙවා</b>ති “භික්ඛුස්ස වා”තිආදිනා වුත්තනයෙන। ධම්මාසනවිතානෙ බද්ධකණ්ටකෙසු පුප්ඵානි විනිවිජ්ඣිත්වා ඨපෙන්තීති සම්බන්ධො। උපරූපරි විජ්ඣිත්වා ඡත්තසදිසං කත්වා ආවුණනතො <b>“ඡත්තාධිඡත්තං වියා”</b>ති වුත්තං। “කදලික්ඛන්ධම්හී”තිආදිනා වුත්තං සබ්බමෙව සන්ධාය <b>“තං අතිඔළාරිකමෙවා”</b>ති වුත්තං, සබ්බත්ථ කරණෙ, අකප්පියවොහාරෙන කාරාපනෙ ච දුක්කටමෙවාති අත්ථො। <b>පුප්ඵවිජ්ඣනත්ථං කණ්ටකම්පි බන්ධිතුං න වට්ටතී</b>ති ඉමස්ස උපලක්ඛණත්තා පුප්ඵදාමොලම්බකාදිඅත්ථාය රජ්ජුබන්ධනාදිපි න වට්ටතීති කෙචි වදන්ති। අඤ්ඤෙ පන “පුප්ඵවිජ්ඣනත්ථං කණ්ටකන්ති විසෙසිතත්තා තදත්ථං කණ්ටකමෙව බන්ධිතුං න වට්ටති, තඤ්ච අට්ඨකථාපමාණෙනා”ති වදන්ති, වීමංසිත්වා ගහෙතබ්බං। <b>පුප්ඵපටිච්ඡකං</b> නාම දන්තාදීහි කතං පුප්ඵාධානං। එතම්පි නාගදන්තකම්පි සඡිද්දමෙව ගහෙතබ්බං। <b>අසොකපිණ්ඩියා</b>ති අසොකසාඛානං, පුප්ඵානං වා සමූහෙ। සාරත්ථදීපනියං (සාරත්ථ॰ ටී॰ 2.431) පන <b>“අසොකපිණ්ඩියා</b>ති අසොකපුප්ඵමඤ්ජරිකායා”ති වුත්තං। <b>ධම්මරජ්ජු</b> නාම චෙතියං වා බොධිං වා පුප්ඵප්පවෙසනත්ථං ආවිජ්ඣිත්වා බන්ධරජ්ජු। විමතිවිනොදනියං (වි॰ වි॰ ටී॰ 1.431) පන <b>“ධම්මරජ්ජු</b> නාම චෙතියාදීනි <pb M=1.73/> පරික්ඛිපිත්වා තෙසඤ්ච රජ්ජුයා ච අන්තරා පුප්ඵප්පවෙසනත්ථාය බන්ධරජ්ජු। සිථිලවට්ටිතාය වා වට්ටියා අබ්භන්තරෙ පුප්ඵප්පවෙසනත්ථාය එවං බන්ධාතිපි වදන්තී”ති වුත්තං।
bod:<b>මත්ථකදාම</b>න්ති ධම්මාසනාදිමත්ථකෙ පලම්බකදාමං। <b>තෙසංයෙවා</b>ති උප්පලාදීනං එව। <b>වාකෙන වා</b>ති පුප්ඵනාළං ඵාලෙත්වා පුප්ඵෙන එකාබද්ධට්ඨිතවාකෙන දණ්ඩෙන ච එකාබද්ධෙනෙව। එතෙන පුප්ඵං බීජගාමසඞ්ගහං න ගච්ඡති පඤ්චසු බීජෙසු අපවිට්ඨත්තා පණ්ණං විය, තස්මා කප්පියං අකාරාපෙත්වාපි විකොපනෙ දොසො නත්ථි। යඤ්ච ඡින්නස්සපි මකුළස්ස විකසනං, තම්පි අතිතරුණස්ස අභාවා වුඩ්ඪිලක්ඛණං න හොති, පරිණතස්ස පන මකුළස්ස පත්තානං සිනෙහෙ පරියාදානං ගතෙ විසුංභාවො එව විකාසො, තෙනෙව ඡින්නමකුළවිකාසො අඡින්නමකුළවිකාසතො පරිහීනො, මිලාතනියුත්තො <pb V=1.59/> වා දිස්සති। යඤ්ච මිලාතස්ස උදකසඤ්ඤොගෙ අමිලානතාපජ්ජනං, තම්පි තම්බුලපණ්ණාදීසු සමානං වුඩ්ඪිලක්ඛණං න හොති। පාළිඅට්ඨකථාසු ච න කත්ථචි පුප්ඵානං කප්පියකරණං ආගතං, තස්මා පුප්ඵං සබ්බථා අබීජමෙවාති විඤ්ඤායති, වීමංසිත්වා ගහෙතබ්බං।
bod:<b>“පසිබ්බකෙ වියා”</b>ති වුත්තත්තා පුප්ඵං පසිබ්බකෙ වා පසිබ්බකසදිසං බන්ධෙ යත්ථ කත්ථචි චීවරෙ වා පක්ඛිපිතුං වට්ටතීති සිද්ධං। සාරත්ථදීපනියං (සාරත්ථ॰ ටී॰ 2.431) පන <b>“ඛන්ධෙ ඨපිතකාසාවස්සා</b>ති ඛන්ධෙ ඨපිතසඞ්ඝාටිං සන්ධාය වුත්තං। තඤ්හි තථාබන්ධිතුං සක්කා භවෙය්ය। ඉමිනා ච අඤ්ඤම්පි තාදිසං කාසාවං වා වත්ථං වා වුත්තනයෙන බන්ධිත්වා තත්ථ පුප්ඵානි පක්ඛිපිතුං වට්ටතීති සිද්ධං। අංසභණ්ඩිකපසිබ්බකෙ පක්ඛිත්තසදිසත්තා වෙඨිමං නාම න ජාතං, තස්මා සිථිලබන්ධස්ස අන්තරන්තරා පක්ඛිපිතුම්පි වට්ටතීති වදන්තී”ති වුත්තං। <b>හෙට්ඨා දණ්ඩකං පන බන්ධිතුං න</b> <pb M=1.74/> <b>වට්ටතී</b>ති රජ්ජුආදීහි බන්ධනං සන්ධාය වුත්තං, පුප්ඵස්සෙව පන අච්ඡින්නදණ්ඩකෙහි බන්ධිතුං වට්ටති එව।
bod:<b>පුප්ඵපටෙ ච දට්ඨබ්බ</b>න්ති පුප්ඵපටං කරොන්තස්ස දීඝතො පුප්ඵදාමස්ස හරණපච්චාහරණවසෙන පූරණං සන්ධාය වුත්තං, තිරියතො හරණං පන වායිමං නාම හොති, න පුරිමං। <b>“පුරිමට්ඨානං අතික්කාමෙතී”</b>ති සාමඤ්ඤතො වුත්තත්තා පුරිමං පුප්ඵකොටිං ඵුසාපෙත්වා වා අඵුසාපෙත්වා වා පරික්ඛිපනවසෙන අතික්කාමෙන්තස්ස ආපත්තියෙව। <b>බන්ධිතුං වට්ටතී</b>ති පුප්ඵරහිතාය සුත්තවාකකොටියා බන්ධිතුං වට්ටති। <b>එකවාරං හරිත්වා පරික්ඛිපිත්වා</b>ති ඉදං පුබ්බෙ වුත්තචෙතියාදිපරික්ඛෙපං පුප්ඵපටකරණඤ්ච සන්ධාය වුත්තං, තස්මා චෙතියං වා බොධිං වා පරික්ඛිපන්තෙන එකවාරං පරික්ඛිපිත්වා පුරිමට්ඨානං සම්පත්තෙ අඤ්ඤස්ස දාතබ්බං, තෙනපි එකවාරං පරික්ඛිපිත්වා තථෙව කාතබ්බං। පුප්ඵපටං කරොන්තෙන ච හරිත්වා අඤ්ඤස්ස දාතබ්බං, තෙනපි තථෙව කාතබ්බං। සචෙපි ද්වෙයෙව භික්ඛූ උභොසු පස්සෙසු ඨත්වා පරියායෙන හරන්ති, වට්ටතියෙවාති වදන්ති।
bod:<b>පරෙහි පූරිත</b>න්ති දීඝතො පසාරිතං। <b>වායිතු</b>න්ති තිරියතො හරිතුං, තං පන එකවාරම්පි න ලභති। <b>පුප්ඵානි ඨපෙන්තෙනා</b>ති අගන්ථිතානි පාකතිකපුප්ඵානි අඤ්ඤමඤ්ඤං ඵුසාපෙත්වාපි ඨපෙන්තෙන। පුප්ඵදාමං පන පූජනත්ථාය භූමියං ඨපෙන්තෙන ඵුසාපෙත්වා වා අඵුසාපෙත්වා වා දිගුණං කත්වා ඨපෙතුං න වට්ටතීති වදන්ති।
bod:32:<b>ඝටිකදාමඔලම්බකො</b>ති <pb V=1.60/> හෙට්ඨාභාගෙ ඝටිකාකාරයුත්තො, දාරුඝටිකාකාරො වා ඔලම්බකො। සාරත්ථදීපනියං (සාරත්ථ॰ ටී॰ 2.431) පන <b>“ඝටිකදාමඔලම්බකො</b>ති අන්තෙ ඝටිකාකාරයුත්තො යමකදාමඔලම්බකො”ති වුත්තං। වජිරබුද්ධිටීකායං <pb M=1.75/> (වජිර॰ ටී॰ පාරාජික 431) පන <b>“ඝටිකදාමඔලම්බකො</b>ති යමකදාමඔලම්බකොති ලිඛිත”න්ති වුත්තං, එකෙකං පන දාමං නික්ඛන්තසුත්තකොටියාව බන්ධිත්වා ඔලම්බිතුං වට්ටති, පුප්ඵදාමද්වයං සඞ්ඝටිතුකාමෙනපි නික්ඛන්තසුත්තකොටියාව සුත්තකොටිං සඞ්ඝටිතුං වට්ටති। <b>අඩ්ඪචන්දාකාරෙන මාලාගුණපරික්ඛෙපො</b>ති අඩ්ඪචන්දාකාරෙන මාලාගුණස්ස පුනප්පුනං හරණපච්චාහරණවසෙන පූරෙත්වා පරික්ඛිපනං, තෙනෙව තං පුරිමෙ පවිට්ඨං, තස්මා එතම්පි අඩ්ඪචන්දාකාරං පුනප්පුනං හරණපච්චාහරණවසෙන පූරෙතුං න වට්ටති। එකවාරං පන අඩ්ඪචන්දාකාරකරණෙ මාලාගුණං හරිතුං වට්ටතීති වදන්ති। <b>පුප්ඵදාමකරණ</b>න්ති එත්ථ සුත්තකොටියං ගහෙත්වාපි එකතො කාතුං න වට්ටතීති වදන්ති। සුත්තමයං ගෙණ්ඩුකං නාම, ගෙණ්ඩුකඛරපත්තදාමානං පටික්ඛිත්තත්තා චෙලාදීහි කතදාමම්පි න වට්ටති අකප්පියානුලොමත්තාති වදන්ති। <b>පරසන්තකං දෙති, දුක්කටමෙවා</b>ති විස්සාසග්ගාහෙන පරසන්තකං ගහෙත්වා දෙන්තං සන්ධාය වුත්තං। <b>ථුල්ලච්චය</b>න්ති එත්ථ භණ්ඩදෙය්යම්පි හොති।
bod:33:<b>තඤ්ච ඛො වත්ථුපූජනත්ථායා</b>ති මාතාපිතූනම්පි පුප්ඵං දෙන්තෙන වත්ථුපූජනත්ථායෙව දාතබ්බන්ති දස්සෙති। <b>“මණ්ඩනත්ථාය පන සිවලිඞ්ගාදිපූජනත්ථායා”</b>ති එත්තකමෙව වුත්තත්තා “ඉමං වික්කිණිත්වා ජීවිස්සන්තී”ති මාතාපිතූනං වට්ටති, සෙසඤාතකානං තාවකාලිකමෙව දාතුං වට්ටති। <b>කස්සචිපී</b>ති ඤාතකස්ස වා අඤ්ඤාතකස්ස වා කස්සචිපි। <b>ඤාතිසාමණෙරෙහෙවා</b>ති තෙසං ගිහිපරිකම්මමොචනත්ථං වුත්තං। <b>ඉතරෙ</b>ති අඤ්ඤාතකා। තෙහිපි සාමණෙරෙහි ආචරියුපජ්ඣායානං වත්තසීසෙන හරිතබ්බං। <b>සම්පත්තානං සාමණෙරානං උපඩ්ඪභාගං දාතුං වට්ටතී</b>ති සඞ්ඝිකස්ස ලාභස්ස උපචාරසීමට්ඨසාමණෙරානම්පි සන්තකත්තා තෙසම්පි උපඩ්ඪභාගො ලබ්භතෙවාති කත්වා වුත්තං। <b>චූළක</b>න්ති උපඩ්ඪභාගතොපි උපඩ්ඪං। චතුත්ථභාගස්සෙතං <pb M=1.76/> අධිවචනං। <b>සාමණෙරා…පෙ॰… ඨපෙන්තී</b>ති ඉදං අරක්ඛිතඅගොපිතං සන්ධාය වුත්තං। සාරත්ථදීපනියං පන “වස්සග්ගෙන අභාජනීයං සන්ධාය වුත්ත”න්ති වුත්තං। <b>තත්ථ තත්ථා</b>ති මග්ගෙ වා චෙතියඞ්ගණෙ වා।
bod:34:<b>සාමණෙරෙහි දාපෙතුං න ලභන්තී</b>ති ඉදං සාමණෙරෙහි ගිහිකම්මං කාරිතං විය හොතීති වුත්තං, න පන පුප්ඵදානං හොතීති සාමණෙරානම්පි න වට්ටනතො। වුත්තඤ්ච <b>“සයමෙවා”</b>තිආදි। න හි තං පුප්ඵදානං නාම සියා। යදි හි තථා ආගතානං තෙසං දානං පුප්ඵදානං නාම භවෙය්ය <pb V=1.61/>, සාමණෙරෙහිපි දාතුං න ලබ්භෙය්ය। <b>සයමෙවා</b>ති සාමණෙරා සයමෙව। <b>යාගුභත්තාදීනි ආදායා</b>ති ඉදං භික්ඛූනං අත්ථාය යාගුභත්තාදිසම්පාදනං සන්ධාය වුත්තත්තා <b>“න වට්ටතී”ති අවිසෙසෙන වුත්තං। අවිසෙසෙන වුත්ත</b>න්ති ඉමිනා සබ්බෙසම්පි න වට්ටතීති දස්සෙති।
bod:35:<b>වුත්තනයෙනෙවා</b>ති “මාතාපිතූනං තාව හරිත්වාපි හරාපෙත්වාපි පක්කොසිත්වාපි පක්කොසාපෙත්වාපි දාතුං වට්ටති, සෙසඤාතකානං පක්කොසාපෙත්වාව। මාතාපිතූනඤ්ච හරාපෙන්තෙන ඤාතිසාමණෙරෙහෙව හරාපෙතබ්බං। ඉතරෙ පන යදි සයමෙව ඉච්ඡන්ති, වට්ටතී”ති ඉමං පුප්ඵදානෙ වුත්තනයං ඵලදානෙපි අතිදිසති, තස්මා ඵලම්පි මාතාපිතූනං හරණහරාපනාදිනා දාතුං වට්ටති, සෙසඤාතීනං පක්කොසාපෙත්වාව। ඉදානි “යො හරිත්වා වා හරාපෙත්වා වා…පෙ॰… ඉස්සරවතාය දදතො ථුල්ලච්චය”න්ති (පාරා॰ අට්ඨ॰ 2.436-437) ඉමං පුප්ඵදානෙ වුත්තනයං ඵලදානෙ සඞ්ඛිපිත්වා දස්සෙන්තො <b>“කුලසඞ්ගහත්ථාය පනා”</b>තිආදිමාහ। <b>ඛීණපරිබ්බයාන</b>න්ති ආගන්තුකෙ සන්ධාය වුත්තං। <b>ඵලපරිච්ඡෙදෙනා</b>ති “එත්තකානි ඵලානි දාතබ්බානී”ති එවං ඵලපරිච්ඡෙදෙන වා। <b>රුක්ඛපරිච්ඡෙදෙන වා</b>ති “ඉමෙහි රුක්ඛෙහි <pb M=1.77/> දාතබ්බානී”ති එවං රුක්ඛපරිච්ඡෙදෙන වා। පරිච්ඡින්නෙසුපි පන රුක්ඛෙසු “ඉධ ඵලානි සුන්දරානි, ඉතො ගණ්හථා”ති වදන්තෙන කුලසඞ්ගහො කතො නාම හොතීති ආහ <b>“එවං පන න වත්තබ්බ”</b>න්ති। <b>රුක්ඛච්ඡල්ලී</b>ති රුක්ඛත්තචො, සා “භාජනීයභණ්ඩ”න්ති වුත්තා। <b>වුත්තනයෙනා</b>ති පුප්ඵඵලාදීසු වුත්තනයෙන කුලසඞ්ගහො හොතීති දස්සෙති।
bod:36:තෙසං තෙසං ගිහීනං ගාමන්තරදෙසන්තරාදීසු සාසනපටිසාසනහරණං <b>ජඞ්ඝපෙසනියං</b>। තෙනාහ <b>“ගිහීනං දූතෙය්යං සාසනහරණකම්ම”</b>න්ති। දූතස්ස කම්මං <b>දූතෙය්යං। පඨමං සාසනං අග්ගහෙත්වාපි…පෙ॰… පදෙ පදෙ දුක්කට</b>න්ති ඉදං “තස්ස සාසනං ආරොචෙස්සාමී”ති ඉමිනා අධිප්පායෙන ගමනං සන්ධාය වුත්තං। තස්ස පන සාසනං පටික්ඛිපිත්වා සයමෙව කාරුඤ්ඤෙ ඨිතො ගන්ත්වා අත්තනො පතිරූපං සාසනං ආරොචෙති, අනාපත්ති। ගිහීනඤ්ච කප්පියසාසනං හරිතුං වට්ටතීති සම්බන්ධො। <b>ඉමෙහි පන අට්ඨහි කුලදූසකකම්මෙහී</b>ති පුප්ඵදානං ඵලදානං චුණ්ණදානං මත්තිකදානං දන්තකට්ඨදානං වෙළුදානං පණ්ණදානං ජඞ්ඝපෙසනිකන්ති ඉමෙහි යථාවුත්තෙහි। <b>පබ්බාජනීයකම්මකතො</b>ති කුලදූසනපච්චයා කතපබ්බාජනීයකම්මො।
bod:37:<b>සෙක්ඛභූමියං වා</b>ති ඉමිනා ඣානභූමිම්පි සඞ්ගණ්හාති। <b>තිණ්ණං විවෙකාන</b>න්ති කායචිත්තඋපධිවිවෙකභූතානං <pb V=1.62/> තිණ්ණං විවෙකානං। පිණ්ඩාය චරණස්ස භොජනපරියොසානත්තා වුත්තං <b>“යාව භොජනපරියොසාන”</b>න්ති। භුත්වා ආගච්ඡන්තස්සපි පුන වුත්තනයෙනෙව පණිධාය චීවරසණ්ඨාපනාදීනි කරොන්තස්ස දුක්කටමෙවාති දට්ඨබ්බං।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:කුලසඞ්ගහවිනිච්ඡයකථාලඞ්කාරො නාම
cen:පඤ්චමො පරිච්ඡෙදො।
