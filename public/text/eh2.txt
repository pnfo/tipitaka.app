cha:2:දුකනිපාතො
tit:1:පඨමවග්ගො
sub:1:උත්තරත්ථෙරගාථා
gax:121:“නත්ථි <pb M=.247/> <pb V=.188/> <pb P=.18/> කොචි භවො නිච්චො, සඞ්ඛාරා වාපි සස්සතා।
gae:උප්පජ්ජන්ති ච තෙ ඛන්ධා, චවන්ති අපරාපරං॥
gax:122:“එතමාදීනං ඤත්වා, භවෙනම්හි අනත්ථිකො।
gae:නිස්සටො සබ්බකාමෙහි, පත්තො මෙ ආසවක්ඛයො”ති॥
bod:ඉත්ථං සුදං ආයස්මා උත්තරො ථෙරො ගාථායො අභාසිත්ථාති।
sub:2:පිණ්ඩොලභාරද්වාජත්ථෙරගාථා
gax:123:“නයිදං <pb T=.288/> අනයෙන ජීවිතං, නාහාරො හදයස්ස සන්තිකො।
gae:ආහාරට්ඨිතිකො සමුස්සයො, ඉති දිස්වාන චරාමි එසනං॥
gax:124:“පඞ්කොති හි නං පවෙදයුං, යායං වන්දනපූජනා කුලෙසු।
gae:සුඛුමං සල්ලං දුරුබ්බහං, සක්කාරො කාපුරිසෙන දුජ්ජහො”ති॥
bod:ඉත්ථං සුදං ආයස්මා පිණ්ඩොලභාරද්වාජො ථෙරො ගාථායො අභාසිත්ථාති।
sub:3:වල්ලියත්ථෙරගාථා
gax:125:“මක්කටො පඤ්චද්වාරායං, කුටිකායං පසක්කිය।
gae:ද්වාරෙන අනුපරියෙති, ඝට්ටයන්තො මුහුං මුහුං॥
gax:126:“තිට්ඨ මක්කට මා ධාවි, න හි තෙ තං යථා පුරෙ।
gae:නිග්ගහීතොසි පඤ්ඤාය, නෙව දූරං ගමිස්සතී”ති॥
cen:… වල්ලියො ථෙරො…।
sub:4:ගඞ්ගාතීරියත්ථෙරගාථා
gax:127:“තිණ්ණං <pb M=.248/> <pb V=.189/> මෙ තාලපත්තානං, ගඞ්ගාතීරෙ කුටී කතා।
gae:ඡවසිත්තොව මෙ පත්තො, පංසුකූලඤ්ච චීවරං॥
gax:128:“ද්වින්නං අන්තරවස්සානං, එකා වාචා මෙ භාසිතා।
gae:තතියෙ අන්තරවස්සම්හි, තමොඛන්ධො <n>තමොක්ඛන්ධො (සී॰ ස්යා॰)</n> පදාලිතො”ති॥
cen:… ගඞ්ගාතීරියො ථෙරො…।
sub:5:අජිනත්ථෙරගාථා
gax:129:“අපි චෙ හොති තෙවිජ්ජො, මච්චුහායී අනාසවො।
gae:අප්පඤ්ඤාතොති නං බාලා, අවජානන්ති අජානතා॥
gax:130:“යො <pb P=.19/> ච ඛො අන්නපානස්ස, ලාභී හොතීධ පුග්ගලො।
gae:පාපධම්මොපි චෙ හොති, සො නෙසං හොති සක්කතො”ති॥
cen:… අජිනො ථෙරො…।
sub:6:මෙළජිනත්ථෙරගාථා
gax:131:“යදාහං <pb T=.289/> ධම්මමස්සොසිං, භාසමානස්ස සත්ථුනො।
gae:න කඞ්ඛමභිජානාමි, සබ්බඤ්ඤූඅපරාජිතෙ॥
gax:132:“සත්ථවාහෙ මහාවීරෙ, සාරථීනං වරුත්තමෙ।
gae:මග්ගෙ පටිපදායං වා, කඞ්ඛා මය්හං න විජ්ජතී”ති॥
cen:… මෙළජිනො ථෙරො…।
sub:7:රාධත්ථෙරගාථා
gax:133:<n>ධ॰ ප॰ 13 ධම්මපදෙ</n> “යථා අගාරං දුච්ඡන්නං, වුට්ඨී සමතිවිජ්ඣති।
gae:එවං අභාවිතං චිත්තං, රාගො සමතිවිජ්ඣති॥
gax:134:<n>ධ॰ ප॰ 14 ධම්මපදෙ</n> “යථා අගාරං සුච්ඡන්නං, වුඩ්ඪී න සමතිවිජ්ඣති।
gae:එවං සුභාවිතං චිත්තං, රාගො න සමතිවිජ්ඣතී”ති॥
cen:… රාධො ථෙරො…।
sub:8:සුරාධත්ථෙරගාථා
gax:135:“ඛීණා <pb M=.249/> <pb V=.190/> හි මය්හං ජාති, වුසිතං ජිනසාසනං।
gae:පහීනො ජාලසඞ්ඛාතො, භවනෙත්ති සමූහතා॥
gax:136:“යස්සත්ථාය පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො”ති॥
cen:… සුරාධො ථෙරො…।
sub:9:ගොතමත්ථෙරගාථා
gax:137:“සුඛං සුපන්ති මුනයො, යෙ ඉත්ථීසු න බජ්ඣරෙ।
gae:සදා වෙ රක්ඛිතබ්බාසු, යාසු සච්චං සුදුල්ලභං॥
gax:138:“වධං චරිම්හ තෙ කාම, අනණා දානි තෙ මයං।
gae:ගච්ඡාම දානි නිබ්බානං, යත්ථ ගන්ත්වා න සොචතී”ති॥
cen:… ගොතමො ථෙරො…।
sub:10:වසභත්ථෙරගාථා
gax:139:“පුබ්බෙ <pb T=.290/> හනති අත්තානං, පච්ඡා හනති සො පරෙ।
gae:සුහතං හන්ති අත්තානං, වීතංසෙනෙව පක්ඛිමා॥
gax:140:“න බ්රාහ්මණො බහිවණ්ණො, අන්තො වණ්ණො හි බ්රාහ්මණො।
gae:යස්මිං පාපානි කම්මානි, ස වෙ කණ්හො සුජම්පතී”ති॥
cen:… වසභො ථෙරො…।
cen:වග්ගො පඨමො නිට්ඨිතො।
bod:තස්සුද්දානං –
gax:උත්තරො චෙව පිණ්ඩොලො, වල්ලියො තීරියො ඉසි।
gax:අජිනො ච මෙළජිනො, රාධො සුරාධො ගොතමො।
gae:වසභෙන ඉමෙ හොන්ති, දස ථෙරා මහිද්ධිකාති॥
tit:2:දුතියවග්ගො
sub:1:මහාචුන්දත්ථෙරගාථා
gax:141:“සුස්සූසා <pb M=.250/> <pb V=.191/> <pb P=.20/> සුතවද්ධනී, සුතං පඤ්ඤාය වද්ධනං।
gae:පඤ්ඤාය අත්ථං ජානාති, ඤාතො අත්ථො සුඛාවහො॥
gax:142:“සෙවෙථ පන්තානි සෙනාසනානි, චරෙය්ය සංයොජනවිප්පමොක්ඛං।
gae:සචෙ රතිං නාධිගච්ඡෙය්ය තත්ථ, සඞ්ඝෙ වසෙ රක්ඛිතත්තො සතිමා”ති॥
cen:… මහාචුන්දො ථෙරො…।
sub:2:ජොතිදාසත්ථෙරගාථා
gax:143:“යෙ ඛො තෙ වෙඨමිස්සෙන <n>වෙඝමිස්සෙන (සී॰ ස්යා॰), වෙ ගමිස්සෙන, වෙඛමිස්සෙන (ක॰)</n>, නානත්තෙන ච කම්මුනා।
gax:මනුස්සෙ උපරුන්ධන්ති, ඵරුසූපක්කමා ජනා।
gae:තෙපි <pb T=.291/> තත්ථෙව කීරන්ති, න හි කම්මං පනස්සති॥
gax:144:“යං කරොති නරො කම්මං, කල්යාණං යදි පාපකං।
gae:තස්ස තස්සෙව දායාදො, යං යං කම්මං පකුබ්බතී”ති॥
cen:… ජොතිදාසො ථෙරො…।
sub:3:හෙරඤ්ඤකානිත්ථෙරගාථා
gax:145:“අච්චයන්ති අහොරත්තා, ජීවිතං උපරුජ්ඣති।
gae:ආයු ඛීයති මච්චානං, කුන්නදීනංව ඔදකං॥
gax:146:“අථ පාපානි කම්මානි, කරං බාලො න බුජ්ඣති।
gae:පච්ඡාස්ස කටුකං හොති, විපාකො හිස්ස පාපකො”ති॥
cen:… හෙරඤ්ඤකානිත්ථෙරො…।
sub:4:සොමමිත්තත්ථෙරගාථා
gax:147:“පරිත්තං දාරුමාරුය්හ, යථා සීදෙ මහණ්ණවෙ।
gax:එවං කුසීතමාගම්ම, සාධුජීවීපි සීදති।
gae:තස්මා තං පරිවජ්ජෙය්ය, කුසීතං හීනවීරියං॥
gax:148:“පවිවිත්තෙහි <pb M=.251/> <pb V=.192/> අරියෙහි, පහිතත්තෙහි ඣායිභි।
gae:නිච්චං ආරද්ධවීරියෙහි, පණ්ඩිතෙහි සහාවසෙ”ති॥
cen:… සොමමිත්තො ථෙරො…।
sub:5:සබ්බමිත්තත්ථෙරගාථා
gax:149:“ජනො ජනම්හි සම්බද්ධො <n>සම්බද්ධො (ස්යා॰ ක॰)</n>, ජනමෙවස්සිතො ජනො।
gae:ජනො ජනෙන හෙඨීයති, හෙඨෙති ච <n>බොධියති, බාධෙති ච (ක॰)</n> ජනො ජනං॥
gax:150:“කො <pb P=.21/> හි තස්ස ජනෙනත්ථො, ජනෙන ජනිතෙන වා।
gae:ජනං ඔහාය ගච්ඡං තං, හෙඨයිත්වා <n>බාධයිත්වා (ක॰)</n> බහුං ජන”න්ති॥
cen:… සබ්බමිත්තො ථෙරො…।
sub:6:මහාකාළත්ථෙරගාථා
gax:151:“කාළී <pb T=.292/> ඉත්ථී බ්රහතී ධඞ්කරූපා, සත්ථිඤ්ච භෙත්වා අපරඤ්ච සත්ථිං।
gax:බාහඤ්ච භෙත්වා අපරඤ්ච බාහං, සීසඤ්ච භෙත්වා දධිථාලකංව।
gae:එසා නිසින්නා අභිසන්දහිත්වා॥
gax:152:“යො වෙ අවිද්වා උපධිං කරොති, පුනප්පුනං දුක්ඛමුපෙති මන්දො।
gae:තස්මා පජානං උපධිං න කයිරා, මාහං පුන භින්නසිරො සයිස්ස”න්ති <n>පස්සිස්සන්ති (ක॰)</n>॥
cen:… මහාකාළො ථෙරො…।
sub:7:තිස්සත්ථෙරගාථා
gax:153:“බහූ සපත්තෙ ලභති, මුණ්ඩො සඞ්ඝාටිපාරුතො।
gae:ලාභී අන්නස්ස පානස්ස, වත්ථස්ස සයනස්ස ච॥
gax:154:“එතමාදීනවං ඤත්වා, සක්කාරෙසු මහබ්භයං।
gae:අප්පලාභො අනවස්සුතො, සතො භික්ඛු පරිබ්බජෙ”ති॥
cen:… තිස්සො ථෙරො…।
sub:8:කිමිලත්ථෙරගාථා
gax:155:“පාචීනවංසදායම්හි <pb M=.252/>, සක්යපුත්තා සහායකා।
gae:පහායානප්පකෙ භොගෙ, උඤ්ඡාපත්තාගතෙ රතා॥
gax:156:“ආරද්ධවීරියා <pb V=.193/> පහිතත්තා, නිච්චං දළ්හපරක්කමා।
gae:රමන්ති ධම්මරතියා, හිත්වාන ලොකියං රති”න්ති॥
cen:… කිමිලො <n>කිම්බිලො (සී॰ ස්යා॰ පී॰)</n> ථෙරො…।
sub:9:නන්දත්ථෙරගාථා
gax:157:“අයොනිසො <pb T=.293/> මනසිකාරා, මණ්ඩනං අනුයුඤ්ජිසං।
gae:උද්ධතො චපලො චාසිං, කාමරාගෙන අට්ටිතො॥
gax:158:“උපායකුසලෙනාහං, බුද්ධෙනාදිච්චබන්ධුනා।
gae:යොනිසො පටිපජ්ජිත්වා, භවෙ චිත්තං උදබ්බහි”න්ති॥
cen:… නන්දො ථෙරො…।
sub:10:සිරිමත්ථෙරගාථා
gax:159:“පරෙ ච නං පසංසන්ති, අත්තා චෙ අසමාහිතො।
gae:මොඝං පරෙ පසංසන්ති, අත්තා හි අසමාහිතො॥
gax:160:“පරෙ ච නං ගරහන්ති, අත්තා චෙ සුසමාහිතො।
gae:මොඝං පරෙ ගරහන්ති, අත්තා හි සුසමාහිතො”ති॥
cen:… සිරිමා ථෙරො…।
cen:වග්ගො දුතියො නිට්ඨිතො।
bod:තස්සුද්දානං –
gax:චුන්දො <pb P=.22/> ච ජොතිදාසො ච, ථෙරො හෙරඤ්ඤකානි ච।
gax:සොමමිත්තො සබ්බමිත්තො, කාලො තිස්සො ච කිමිලො <n>කිම්බිලො (සී॰ ස්යා॰ පී॰), ඡන්දලක්ඛණානුලොමං</n>।
gae:නන්දො ච සිරිමා චෙව, දස ථෙරා මහිද්ධිකාති॥
tit:3:තතියවග්ගො
sub:1:උත්තරත්ථෙරගාථා
gax:161:“ඛන්ධා <pb M=.253/> <pb V=.194/> මයා පරිඤ්ඤාතා, තණ්හා මෙ සුසමූහතා।
gae:භාවිතා මම බොජ්ඣඞ්ගා, පත්තො මෙ ආසවක්ඛයො॥
gax:162:“සොහං <pb T=.294/> ඛන්ධෙ පරිඤ්ඤාය, අබ්බහිත්වාන <n>අබ්බුහිත්වාන (ක॰)</n> ජාලිනිං।
gae:භාවයිත්වාන බොජ්ඣඞ්ගෙ, නිබ්බායිස්සං අනාසවො”ති॥
cen:… උත්තරො ථෙරො…।
sub:2:භද්දජිත්ථෙරගාථා
gax:163:“පනාදො නාම සො රාජා, යස්ස යූපො සුවණ්ණයො।
gae:තිරියං සොළසුබ්බෙධො <n>සොළසපබ්බෙධො (සී॰ අට්ඨ॰), සොළසබ්බාණො (?)</n>, උබ්භමාහු <n>උද්ධමාහු (සී॰), උච්චමාහු (ස්යා॰)</n> සහස්සධා॥
gax:164:“සහස්සකණ්ඩො සතගෙණ්ඩු, ධජාලු හරිතාමයො।
gae:අනච්චුං තත්ථ ගන්ධබ්බා, ඡසහස්සානි සත්තධා”ති॥
cen:… භද්දජිත්ථෙරො…।
sub:3:සොභිතත්ථෙරගාථා
gax:165:<b>“සතිමා පඤ්ඤවා</b> භික්ඛු, ආරද්ධබලවීරියො।
gae:පඤ්ච කප්පසතානාහං, එකරත්තිං අනුස්සරිං॥
gax:166:“චත්තාරො සතිපට්ඨානෙ, සත්ත අට්ඨ ච භාවයං।
gae:පඤ්ච කප්පසතානාහං, එකරත්තිං අනුස්සරි”න්ති॥
cen:… සොභිතො ථෙරො…।
sub:4:වල්ලියත්ථෙරගාථා
gax:167:“යං කිච්චං දළ්හවීරියෙන, යං කිච්චං බොද්ධුමිච්ඡතා।
gae:කරිස්සං නාවරජ්ඣිස්සං <n>නාවරුජ්ඣිස්සං (ක॰ සී॰ ක॰)</n>, පස්ස වීරියං පරක්කම॥
gax:168:“ත්වඤ්ච මෙ මග්ගමක්ඛාහි, අඤ්ජසං අමතොගධං।
gae:අහං මොනෙන මොනිස්සං, ගඞ්ගාසොතොව සාගර”න්ති॥
cen:… වල්ලියො ථෙරො…।
sub:5:වීතසොකත්ථෙරගාථා
gax:169:“කෙසෙ <pb M=.254/> <pb V=.195/> මෙ ඔලිඛිස්සන්ති, කප්පකො උපසඞ්කමි।
gae:තතො <pb T=.295/> ආදාසමාදාය, සරීරං පච්චවෙක්ඛිසං॥
gax:170:“තුච්ඡො <pb P=.23/> කායො අදිස්සිත්ථ, අන්ධකාරො තමො බ්යගා।
gae:සබ්බෙ චොළා සමුච්ඡින්නා, නත්ථි දානි පුනබ්භවො”ති॥
cen:… වීතසොකො ථෙරො…।
sub:6:පුණ්ණමාසත්ථෙරගාථා
gax:171:“පඤ්ච නීවරණෙ හිත්වා, යොගක්ඛෙමස්ස පත්තියා।
gae:ධම්මාදාසං ගහෙත්වාන, ඤාණදස්සනමත්තනො॥
gax:172:“පච්චවෙක්ඛිං ඉමං කායං, සබ්බං සන්තරබාහිරං।
gae:අජ්ඣත්තඤ්ච බහිද්ධා ච, තුච්ඡො කායො අදිස්සථා”ති॥
cen:… පුණ්ණමාසො ථෙරො…।
sub:7:නන්දකත්ථෙරගාථා
gax:173:“යථාපි භද්දො ආජඤ්ඤො, ඛලිත්වා පතිතිට්ඨති।
gae:භිය්යො ලද්දාන සංවෙගං, අදීනො වහතෙ ධුරං॥
gax:174:“එවං දස්සනසම්පන්නං, සම්මාසම්බුද්ධසාවකං।
gae:ආජානීයං මං ධාරෙථ, පුත්තං බුද්ධස්ස ඔරස”න්ති॥
cen:… නන්දකො ථෙරො…।
sub:8:භරතත්ථෙරගාථා
gax:175:“එහි නන්දක ගච්ඡාම, උපජ්ඣායස්ස සන්තිකං।
gae:සීහනාදං නදිස්සාම, බුද්ධසෙට්ඨස්ස සම්මුඛා॥
gax:176:“යාය නො අනුකම්පාය, අම්හෙ පබ්බාජයී මුනි।
gae:සො නො අත්ථො අනුප්පත්තො, සබ්බසංයොජනක්ඛයො”ති॥
cen:… භරතො ථෙරො…।
sub:9:භාරද්වාජත්ථෙරගාථා
gax:177:“නදන්ති <pb T=.296/> <pb M=.255/> <pb V=.196/> එවං සප්පඤ්ඤා, සීහාව ගිරිගබ්භරෙ।
gae:වීරා විජිතසඞ්ගාමා, ජෙත්වා මාරං සවාහනිං <n>සවාහනං (බහූසු)</n>॥
gax:178:“සත්ථා ච පරිචිණ්ණො මෙ, ධම්මො සඞ්ඝො ච පූජිතො।
gae:අහඤ්ච විත්තො සුමනො, පුත්තං දිස්වා අනාසව”න්ති॥
cen:… භාරද්වාජො ථෙරො…।
sub:10:කණ්හදින්නත්ථෙරගාථා
gax:179:“උපාසිතා සප්පුරිසා, සුතා ධම්මා අභිණ්හසො।
gae:සුත්වාන පටිපජ්ජිස්සං, අඤ්ජසං අමතොගධං॥
gax:180:“භවරාගහතස්ස මෙ සතො, භවරාගො පුන මෙ න විජ්ජති।
gae:න චාහු න ච මෙ භවිස්සති, න ච මෙ එතරහි විජ්ජතී”ති॥
cen:… කණ්හදින්නො ථෙරො…।
cen:වග්ගො තතියො නිට්ඨිතො।
bod:තස්සුද්දානං –
gax:උත්තරො භද්දජිත්ථෙරො, සොභිතො වල්ලියො ඉසි।
gax:වීතසොකො ච යො ථෙරො, පුණ්ණමාසො ච නන්දකො।
gae:භරතො භාරද්වාජො ච, කණ්හදින්නො මහාමුනීති॥
tit:4:චතුත්ථවග්ගො
sub:1:මිගසිරත්ථෙරගාථා
gax:181:“යතො <pb P=.24/> අහං පබ්බජිතො, සම්මාසම්බුද්ධසාසනෙ।
gae:විමුච්චමානො උග්ගච්ඡිං, කාමධාතුං උපච්චගං॥
gax:182:“බ්රහ්මුනො <pb T=.297/> <pb V=.197/> පෙක්ඛමානස්ස, තතො චිත්තං විමුච්චි මෙ।
gae:අකුප්පා මෙ විමුත්තීති, සබ්බසංයොජනක්ඛයා”ති॥
cen:… මිගසිරො ථෙරො…।
sub:2:සිවකත්ථෙරගාථා
gax:183:“අනිච්චානි <pb M=.256/> ගහකානි, තත්ථ තත්ථ පුනප්පුනං।
gae:ගහකාරං <n>ගහකාරකං (සී॰ පී॰)</n> ගවෙසන්තො, දුක්ඛා ජාති පුනප්පුනං॥
gax:184:“ගහකාරක දිට්ඨොසි, පුන ගෙහං න කාහසි।
gax:සබ්බා තෙ ඵාසුකා භග්ගා, ථූණිකා <n>ථූණිරා (පී॰ ක॰), ධුණිරා (ස්යා॰)</n> ච විදාලිතා <n>පදාලිතා (සී॰ ස්යා॰)</n>।
gae:විමරියාදිකතං චිත්තං, ඉධෙව විධමිස්සතී”ති॥
cen:… සිවකො <n>සීවකො (සී॰)</n> ථෙරො…।
sub:3:උපවාණත්ථෙරගාථා
gax:185:“අරහං සුගතො ලොකෙ, වාතෙහාබාධිතො <n>… බාධිතො (ක॰)</n> මුනි।
gae:සචෙ උණ්හොදකං අත්ථි, මුනිනො දෙහි බ්රාහ්මණ॥
gax:186:“පූජිතො පූජනෙය්යානං <n>පූජනීයානං (සී॰)</n>, සක්කරෙය්යාන සක්කතො।
gae:අපචිතොපචෙය්යානං <n>අපචනීයානං (සී॰), අපචිනෙය්යානං (ස්යා॰)</n>, තස්ස ඉච්ඡාමි හාතවෙ”ති॥
cen:… උපවාණො ථෙරො…।
sub:4:ඉසිදින්නත්ථෙරගාථා
gax:187:“දිට්ඨා මයා ධම්මධරා උපාසකා, කාමා අනිච්චා ඉති භාසමානා।
gae:සාරත්තරත්තා මණිකුණ්ඩලෙසු, පුත්තෙසු දාරෙසු ච තෙ අපෙක්ඛා॥
gax:188:“අද්ධා න ජානන්ති යතොධ ධම්මං, කාමා <pb T=.298/> අනිච්චා ඉති චාපි ආහු।
gae:රාගඤ්ච තෙසං න බලත්ථි ඡෙත්තුං, තස්මා සිතා පුත්තදාරං ධනඤ්චා”ති॥
cen:… ඉසිදින්නො ථෙරො…।
sub:5:සම්බුලකච්චානත්ථෙරගාථා
gax:189:“දෙවො <pb M=.257/> ච වස්සති දෙවො ච ගළගළායති,
gax:එකකො චාහං භෙරවෙ බිලෙ විහරාමි।
gax:තස්ස මය්හං එකකස්ස භෙරවෙ බිලෙ විහරතො,
gae:නත්ථි භයං වා ඡම්භිතත්තං වා ලොමහංසො වා॥
gax:190:“ධම්මතා <pb V=.198/> මමසා යස්ස මෙ, එකකස්ස භෙරවෙ බිලෙ।
gae:විහරතො නත්ථි භයං වා, ඡම්භිතත්තං වා ලොමහංසො වා”ති॥
cen:… සම්බුලකච්චානො <n>සම්බහුලකච්චානො (ක॰)</n> ථෙරො…।
sub:6:නිතකත්ථෙරගාථා
gax:191:<n>උදා॰ 34 උදානෙපි</n> “කස්ස <pb P=.25/> සෙලූපමං චිත්තං, ඨිතං නානුපකම්පති।
gax:විරත්තං රජනීයෙසු, කුප්පනීයෙ න කුප්පති।
gae:යස්සෙවං භාවිතං චිත්තං, කුතො තං දුක්ඛමෙස්සති॥
gax:192:“මම සෙලූපමං චිත්තං, ඨිතං නානුපකම්පති।
gax:විරත්තං රජනීයෙසු, කුප්පනීයෙ න කුප්පති।
gae:මමෙවං භාවිතං චිත්තං, කුතො මං දුක්ඛමෙස්සතී”ති॥
cen:… නිතකො <n>ඛිතකො (සී॰ ස්යා॰)</n> ථෙරො…।
sub:7:සොණපොටිරියත්ථෙරගාථා
gax:193:“න තාව සුපිතුං හොති, රත්ති නක්ඛත්තමාලිනී।
gae:පටිජග්ගිතුමෙවෙසා, රත්ති හොති විජානතා॥
gax:194:“හත්ථික්ඛන්ධාවපතිතං <pb T=.299/>, කුඤ්ජරො චෙ අනුක්කමෙ।
gae:සඞ්ගාමෙ මෙ මතං සෙය්යො, යඤ්චෙ ජීවෙ පරාජිතො”ති॥
cen:… සොණො පොටිරියො <n>සෙලිස්සරියො (සී॰), පොට්ටිරියපුත්තො (ස්යා॰)</n> ථෙරො …।
sub:8:නිසභත්ථෙරගාථා
gax:195:“පඤ්ච <pb M=.258/> කාමගුණෙ හිත්වා, පියරූපෙ මනොරමෙ।
gae:සද්ධාය ඝරා නික්ඛම්ම, දුක්ඛස්සන්තකරො භවෙ॥
gax:196:“නාභිනන්දාමි මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, සම්පජානො පතිස්සතො”ති॥
cen:… නිසභො ථෙරො…।
sub:9:උසභත්ථෙරගාථා
gax:197:“අම්බපල්ලවසඞ්කාසං, අංසෙ කත්වාන චීවරං।
gae:නිසින්නො හත්ථිගීවායං, ගාමං පිණ්ඩාය පාවිසිං॥
gax:198:“හත්ථික්ඛන්ධතො <pb V=.199/> ඔරුය්හ, සංවෙගං අලභිං තදා।
gae:සොහං දිත්තො තදා සන්තො, පත්තො මෙ ආසවක්ඛයො”ති॥
cen:… උසභො ථෙරො…।
sub:10:කප්පටකුරත්ථෙරගාථා
gax:199:“අයමිති කප්පටො කප්පටකුරො, අච්ඡාය අතිභරිතාය <n>අතිභරියාය (සී॰ ක॰), අච්චං භරාය (ස්යා॰)</n>।
gae:අමතඝටිකායං ධම්මකටමත්තො <n>ධම්මකටපත්තො (ස්යා॰ ක॰ අට්ඨ॰), ධම්මකටමග්ගො (සී॰ අට්ඨ॰)</n>, කතපදං ඣානානි ඔචෙතුං॥
gax:200:“මා <pb P=.26/> ඛො ත්වං කප්පට පචාලෙසි, මා ත්වං උපකණ්ණම්හි තාළෙස්සං।
gae:න <pb T=.300/> හි <n>න වා (ක॰)</n> ත්වං කප්පට මත්තමඤ්ඤාසි, සඞ්ඝමජ්ඣම්හි පචලායමානොති॥
cen:… කප්පටකුරො ථෙරො…।
cen:වග්ගො චතුත්ථො නිට්ඨිතො।
bod:තස්සුද්දානං –
gax:මිගසිරො <pb M=.259/> සිවකො ච, උපවානො ච පණ්ඩිතො।
gax:ඉසිදින්නො ච කච්චානො, නිතකො ච මහාවසී।
gae:පොටිරියපුත්තො නිසභො, උසභො කප්පටකුරොති॥
tit:5:පඤ්චමවග්ගො
sub:1:කුමාරකස්සපත්ථෙරගාථා
gax:201:“අහො බුද්ධා අහො ධම්මා, අහො නො සත්ථු සම්පදා।
gae:යත්ථ එතාදිසං ධම්මං, සාවකො සච්ඡිකාහි”ති॥
gax:202:“අසඞ්ඛෙය්යෙසු කප්පෙසු, සක්කායාධිගතා අහූ।
gax:තෙසමයං පච්ඡිමකො, චරිමොයං සමුස්සයො।
gae:ජාතිමරණසංසාරො, නත්ථි දානි පුනබ්භවො”ති॥
cen:… කුමාරකස්සපො ථෙරො…।
sub:2:ධම්මපාලත්ථෙරගාථා
gax:203:“යො <pb V=.200/> හවෙ දහරො භික්ඛු, යුඤ්ජති බුද්ධසාසනෙ।
gae:ජාගරො ස හි සුත්තෙසු <n>පතිසුත්තෙසු (සී॰ ක॰)</n>, අමොඝං තස්ස ජීවිතං॥
gax:204:“තස්මා <pb T=.301/> සද්ධඤ්ච සීලඤ්ච, පසාදං ධම්මදස්සනං।
gae:අනුයුඤ්ජෙථ මෙධාවී, සරං බුද්ධාන සාසන”න්ති॥
cen:… ධම්මපාලො ථෙරො…।
sub:3:බ්රහ්මාලිත්ථෙරගාථා
gax:205:“කස්සින්ද්රියානි සමථඞ්ගතානි, අස්සා යථා සාරථිනා සුදන්තා।
gae:පහීනමානස්ස අනාසවස්ස, දෙවාපි කස්ස <n>තස්ස (බහූසු)</n> පිහයන්ති තාදිනො”ති॥
gax:206:<n>ධ॰ ප॰ 94 ධම්මපදෙපි</n> “මය්හින්ද්රියානි <pb M=.260/> සමථඞ්ගතානි, අස්සා යථා සාරථිනා සුදන්තා।
gae:පහීනමානස්ස අනාසවස්ස, දෙවාපි මය්හං පිහයන්ති තාදිනො”ති॥
cen:… බ්රහ්මාලි ථෙරො…।
sub:4:මොඝරාජත්ථෙරගාථා
gax:207:“ඡවිපාපක <pb P=.27/> චිත්තභද්දක, මොඝරාජ සතතං සමාහිතො।
gae:හෙමන්තිකසීතකාලරත්තියො <n>හෙමන්තිකකාලරත්තියො (ක॰)</n>, භික්ඛු ත්වංසි කථං කරිස්සසි”॥
gax:208:“සම්පන්නසස්සා මගධා, කෙවලා ඉති මෙ සුතං।
gae:පලාලච්ඡන්නකො සෙය්යං, යථඤ්ඤෙ සුඛජීවිනො”ති॥
cen:… මොඝරාජා ථෙරො…।
sub:5:විසාඛපඤ්චාලපුත්තත්ථෙරගාථා
gax:209:“න උක්ඛිපෙ නො ච පරික්ඛිපෙ පරෙ, ඔක්ඛිපෙ පාරගතං න එරයෙ।
gae:න <pb T=.302/> චත්තවණ්ණං පරිසාසු බ්යාහරෙ, අනුද්ධතො සම්මිතභාණි සුබ්බතො॥
gax:210:“සුසුඛුමනිපුණත්ථදස්සිනා, මතිකුසලෙන නිවාතවුත්තිනා।
gae:සංසෙවිතවුද්ධසීලිනා, නිබ්බානං න හි තෙන දුල්ලභ”න්ති॥
cen:… විසාඛො පඤ්චාලපුත්තො ථෙරො …।
sub:6:චූළකත්ථෙරගාථා
gax:211:“නදන්ති <pb V=.201/> මොරා සුසිඛා සුපෙඛුණා, සුනීලගීවා සුමුඛා සුගජ්ජිනො।
gae:සුසද්දලා චාපි මහාමහී අයං, සුබ්යාපිතම්බු සුවලාහකං නභං॥
gax:212:“සුකල්ලරූපො <pb M=.261/> සුමනස්ස ඣායතං <n>ඣායිතං (ස්යා॰ ක॰)</n>, සුනික්කමො සාධු සුබුද්ධසාසනෙ।
gae:සුසුක්කසුක්කං නිපුණං සුදුද්දසං, ඵුසාහි තං උත්තමමච්චුතං පද”න්ති॥
cen:… චූළකො <n>චූලකො (සී॰ අට්ඨ॰)</n> ථෙරො…।
sub:7:අනූපමත්ථෙරගාථා
gax:213:“නන්දමානාගතං චිත්තං, සූලමාරොපමානකං।
gae:තෙන තෙනෙව වජසි, යෙන සූලං කලිඞ්ගරං॥
gax:214:“තාහං චිත්තකලිං බ්රූමි, තං බ්රූමි චිත්තදුබ්භකං।
gae:සත්ථා තෙ දුල්ලභො ලද්ධො, මානත්ථෙ මං නියොජයී”ති॥
cen:… අනූපමො ථෙරො…।
sub:8:වජ්ජිතත්ථෙරගාථා
gax:215:“සංසරං <pb T=.303/> දීඝමද්ධානං, ගතීසු පරිවත්තිසං।
gae:අපස්සං අරියසච්චානි, අන්ධභූතො <n>අන්ධීභූතො (ක॰)</n> පුථුජ්ජනො॥
gax:216:“තස්ස <pb P=.28/> මෙ අප්පමත්තස්ස, සංසාරා විනළීකතා।
gae:සබ්බා ගතී සමුච්ඡින්නා, නත්ථි දානි පුනබ්භවො”ති॥
cen:… වජ්ජිතො ථෙරො…।
sub:9:සන්ධිතත්ථෙරගාථා
gax:217:“අස්සත්ථෙ හරිතොභාසෙ, සංවිරූළ්හම්හි පාදපෙ।
gae:එකං බුද්ධගතං සඤ්ඤං, අලභිත්ථං <n>අලභිං හං (ක॰)</n> පතිස්සතො॥
gax:218:“එකතිංසෙ ඉතො කප්පෙ, යං සඤ්ඤමලභිං තදා।
gae:තස්සා සඤ්ඤාය වාහසා, පත්තො මෙ ආසවක්ඛයො”ති॥
cen:… සන්ධිතො ථෙරො…।
cen:වග්ගො පඤ්චමො නිට්ඨිතො।
bod:තස්සුද්දානං <pb V=.202/> –
gax:කුමාරකස්සපො <pb M=.262/> ථෙරො, ධම්මපාලො ච බ්රහ්මාලි।
gax:මොඝරාජා විසාඛො ච, චූළකො ච අනූපමො।
gae:වජ්ජිතො සන්ධිතො ථෙරො, කිලෙසරජවාහනොති॥
cen:දුකනිපාතො නිට්ඨිතො।
bod:තත්රුද්දානං –
gax:ගාථාදුකනිපාතම්හි, නවුති චෙව අට්ඨ ච।
gae:ථෙරා එකූනපඤ්ඤාසං, භාසිතා නයකොවිදාති॥
