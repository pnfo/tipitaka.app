cha:3:තිකනිපාතො
tit:1:සඞ්කප්පවග්ගො
bod:251:සඞ්කප්පරාගජාතකං (3-1-1)
gax:1:සඞ්කප්පරාගධොතෙන <pb T=1.99/> <pb V=1.63/> <pb M=1.71/>, විතක්කනිසිතෙන ච।
gae:නාලඞ්කතෙන භද්රෙන <n>නෙවාලඞ්කතභද්රෙන (ස්යා॰)</n>, උසුකාරාකතෙන ච <n>න උසුකාරකතෙන ච (සී॰ ස්යා॰ පී॰)</n>॥
gax:2:න කණ්ණායතමුත්තෙන, නාපි මොරූපසෙවිනා।
gae:තෙනම්හි හදයෙ විද්ධො, සබ්බඞ්ගපරිදාහිනා॥
gax:3:ආවෙධඤ්ච න පස්සාමි, යතො රුහිරමස්සවෙ।
gae:යාව අයොනිසො චිත්තං, සයං මෙ දුක්ඛමාභතන්ති॥
cen:සඞ්කප්පරාගජාතකං පඨමං।
bod:252:තිලමුට්ඨිජාතකං (3-1-2)
gax:4:අජ්ජාපි මෙ තං මනසි <n>සරසි (ක॰)</n>, යං මං ත්වං තිලමුට්ඨියා।
gae:බාහාය මං ගහෙත්වාන, ලට්ඨියා අනුතාළයි॥
gax:5:නනු ජීවිතෙ න රමසි, යෙනාසි බ්රාහ්මණාගතො।
gae:යං මං බාහා ගහෙත්වාන, තික්ඛත්තුං අනුතාළයි॥
gax:6:අරියො අනරියං කුබ්බන්තං <n>කුබ්බානං (සී॰ පී॰), කුබ්බං (ස්යා॰)</n>, යො දණ්ඩෙන නිසෙධති।
gae:සාසනං තං න තං වෙරං, ඉති නං පණ්ඩිතා විදූති॥
cen:තිලමුට්ඨිජාතකං දුතියං।
bod:253:මණිකණ්ඨජාතකං (3-1-3)
gax:7:මමන්නපානං <pb T=1.100/> විපුලං උළාරං, උප්පජ්ජතීමස්ස මණිස්ස හෙතු।
gae:තං තෙ න දස්සං අතියාචකොසි, න චාපි තෙ අස්සමමාගමිස්සං॥
gax:8:සුසූ <pb V=1.64/> <pb M=1.72/> යථා සක්ඛරධොතපාණී, තාසෙසි මං සෙලං යාචමානො।
gae:තං තෙ න දස්සං අතියාචකොසි, න චාපි තෙ අස්සමමාගමිස්සං॥
gax:9:න තං යාචෙ යස්ස පියං ජිගීසෙ <n>ජිගිංසෙ (සී॰ ස්යා॰ පී॰)</n>, දෙස්සො හොති අතියාචනාය।
gae:නාගො මණිං යාචිතො බ්රාහ්මණෙන, අදස්සනංයෙව තදජ්ඣගමාති॥
cen:මණිකණ්ඨජාතකං තතියං।
bod:254:කුණ්ඩකකුච්ඡිසින්ධවජාතකං (3-1-4)
gax:10:භුත්වා තිණපරිඝාසං, භුත්වා ආචාමකුණ්ඩකං।
gae:එතං තෙ භොජනං ආසි, කස්මා දානි න භුඤ්ජසි॥
gax:11:යත්ථ පොසං න ජානන්ති, ජාතියා විනයෙන වා।
gae:බහුං <n>පහූ (සී॰ පී॰), පහුං (ස්යා॰ ක॰)</n> තත්ථ මහාබ්රම්හෙ, අපි ආචාමකුණ්ඩකං॥
gax:12:ත්වඤ්ච <pb T=1.101/> ඛො මං පජානාසි, යාදිසායං හයුත්තමො।
gae:ජානන්තො ජානමාගම්ම, න තෙ භක්ඛාමි කුණ්ඩකන්ති॥
cen:කුණ්ඩකකුච්ඡිසින්ධවජාතකං චතුත්ථං।
bod:255:සුකජාතකං (3-1-5)
gax:13:යාව සො මත්තමඤ්ඤාසි, භොජනස්මිං විහඞ්ගමො।
gae:තාව අද්ධානමාපාදි, මාතරඤ්ච අපොසයි॥
gax:14:යතො ච ඛො බහුතරං, භොජනං අජ්ඣවාහරි <n>අජ්ඣුපාහරි (සී॰ පී॰)</n>।
gae:තතො තත්ථෙව සංසීදි, අමත්තඤ්ඤූ හි සො අහු॥
gax:15:තස්මා මත්තඤ්ඤුතා සාධු, භොජනස්මිං අගිද්ධතා <n>අගිද්ධිතා (ස්යා॰ ක॰)</n>।
gae:අමත්තඤ්ඤූ හි සීදන්ති, මත්තඤ්ඤූ ච න සීදරෙති॥
cen:සුකජාතකං පඤ්චමං।
bod:256:ජරූදපානජාතකං (3-1-6)
gax:16:ජරූදපානං <pb M=1.73/> ඛණමානා, වාණිජා උදකත්ථිකා।
gax:අජ්ඣගමුං අයසං ලොහං <n>අජ්ඣගංසු අයොලොහං (සී॰ ස්යා॰ පී॰)</n>, තිපුසීසඤ්ච වාණිජා।
gae:රජතං ජාතරූපඤ්ච, මුත්තා වෙළූරියා බහූ॥
gax:17:තෙ ච තෙන අසන්තුට්ඨා, භිය්යො භිය්යො අඛාණිසුං।
gae:තෙ තත්ථාසීවිසො <n>තත්ථ ආසීවිසො (ක॰), තත්ථපාසීවිසො (ස්යා॰)</n> ඝොරො, තෙජස්සී තෙජසා හනි॥
gax:18:තස්මා <pb T=1.102/> <pb V=1.65/> ඛණෙ නාතිඛණෙ, අතිඛාතං <n>අතිඛණං (ක॰)</n> හි පාපකං।
gae:ඛාතෙන ච <n>ඛණෙන ච (ක॰), ඛණනෙන (ස්යා॰)</n> ධනං ලද්ධං, අතිඛාතෙන <n>අතිඛණෙන (ක॰)</n> නාසිතන්ති॥
cen:ජරූදපානජාතකං ඡට්ඨං।
bod:257:ගාමණිචන්දජාතකං (3-1-7)
gax:19:නායං ඝරානං කුසලො, ලොලො අයං වලීමුඛො।
gae:කතං කතං ඛො දූසෙය්ය, එවංධම්මමිදං කුලං॥
gax:20:නයිදං චිත්තවතො ලොමං, නායං අස්සාසිකො මිගො।
gae:සිට්ඨං <n>සත්ථං (සී॰ ස්යා॰ පී॰)</n> මෙ ජනසන්ධෙන, නායං කිඤ්චි විජානති॥
gax:21:න මාතරං පිතරං වා, භාතරං භගිනිං සකං।
gae:භරෙය්ය තාදිසො පොසො, සිට්ඨං දසරථෙන මෙති॥
cen:ගාමණිචන්ද <n>ගාමණිචණ්ඩ (සී॰ පී॰)</n> ජාතකං සත්තමං।
bod:258:මන්ධාතුජාතකං (3-1-8)
gax:22:යාවතා චන්දිමසූරියා, පරිහරන්ති දිසා භන්ති විරොචනා <n>විරොචමානා (ක॰)</n>।
gae:සබ්බෙව දාසා මන්ධාතු, යෙ පාණා පථවිස්සිතා <n>පඨවිනිස්සිතා (සී॰ පී॰), පඨවිස්සිතා (ස්යා॰)</n>॥
gax:23:න කහාපණවස්සෙන, තිත්ති කාමෙසු විජ්ජති।
gae:අප්පස්සාදා දුඛා කාමා, ඉති විඤ්ඤාය පණ්ඩිතො॥
gax:24:අපි <pb M=1.74/> දිබ්බෙසු කාමෙසු, රතිං සො නාධිගච්ඡති।
gae:තණ්හක්ඛයරතො <pb T=1.103/> හොති, සම්මාසම්බුද්ධසාවකොති॥
cen:මන්ධාතුජාතකං අට්ඨමං।
bod:259:තිරීටවච්ඡජාතකං (3-1-9)
gax:25:නයිමස්ස විජ්ජාමයමත්ථි කිඤ්චි, න බන්ධවො නො පන තෙ සහායො।
gae:අථ කෙන වණ්ණෙන තිරීටවච්ඡො <n>තිරීටිවච්ඡො (ස්යා॰ ක॰)</n>, තෙදණ්ඩිකො භුඤ්ජති අග්ගපිණ්ඩං॥
gax:26:ආපාසු <n>ආවාසු (ක॰)</n> මෙ යුද්ධපරාජිතස්ස, එකස්ස කත්වා විවනස්මි ඝොරෙ।
gae:පසාරයී කිච්ඡගතස්ස පාණිං, තෙනූදතාරිං දුඛසංපරෙතො॥
gax:27:එතස්ස <pb V=1.66/> කිච්චෙන ඉධානුපත්තො, වෙසායිනො විසයා ජීවලොකෙ।
gae:ලාභාරහො තාත තිරීටවච්ඡො, දෙථස්ස භොගං යජථඤ්ච <n>යජතඤ්ච (සී॰ පී॰), යජිතඤ්ච (ස්යා॰)</n> යඤ්ඤන්ති॥
cen:තිරීටවච්ඡජාතකං නවමං।
bod:260:දූතජාතකං (3-1-10)
gax:28:යස්සත්ථා <pb T=1.104/> දූරමායන්ති, අමිත්තමපි යාචිතුං।
gae:තස්සූදරස්සහං දූතො, මා මෙ කුජ්ඣ <n>කුජ්ඣි (සී॰ පී॰)</n> රථෙසභ॥
gax:29:යස්ස දිවා ච රත්තො ච, වසමායන්ති මාණවා।
gae:තස්සූදරස්සහං දූතො, මා මෙ කුජ්ඣ <n>කුජ්ඣි (සී॰ පී॰)</n> රථෙසභ॥
gax:30:දදාමි <pb M=1.75/> තෙ බ්රාහ්මණ රොහිණීනං, ගවං සහස්සං සහ පුඞ්ගවෙන।
gae:දූතො හි දූතස්ස කථං න දජ්ජං, මයම්පි තස්සෙව භවාම දූතාති॥
cen:දූතජාතකං දසමං।
cen:සඞ්කප්පවග්ගො පඨමො।
bod:තස්සුද්දානං –
gax:උසුකාරවරො තිලමුට්ඨි මණි, හයරාජ විහඞ්ගම ආසිවිසො।
gae:ජනසන්ධ කහාපණවස්ස පුන, තිරිටං පුන දූතවරෙන දසාති॥
tit:2:පදුමවග්ගො
bod:261:පදුමජාතකං (3-2-1)
gax:31:යථා <pb T=1.105/> කෙසා ච මස්සූ ච, ඡින්නං ඡින්නං විරූහති।
gae:එවං රූහතු තෙ නාසා, පදුමං දෙහි යාචිතො॥
gax:32:යථා සාරදිකං බීජං, ඛෙත්තෙ වුත්තං විරූහති।
gae:එවං රූහතු තෙ නාසා, පදුමං දෙහි යාචිතො॥
gax:33:උභොපි පලපන්තෙතෙ <n>විලපන්තෙතෙ (ස්යා॰ ක॰)</n>, අපි පද්මානි දස්සති।
gax:වජ්ජුං වා තෙ න වා වජ්ජුං, නත්ථි නාසාය රූහනා।
gae:දෙහි සම්ම පදුමානි, අහං යාචාමි යාචිතොති॥
cen:පදුමජාතකං පඨමං।
bod:262:මුදුපාණිජාතකං (3-2-2)
gax:34:පාණි <pb V=1.67/> චෙ මුදුකො චස්ස, නාගො චස්ස සුකාරිතො।
gae:අන්ධකාරො ච වස්සෙය්ය, අථ නූන තදා සියා॥
gax:35:අනලා <pb M=1.76/> මුදුසම්භාසා, දුප්පූරා තා <n>දුප්පූරත්තා (ක॰)</n> නදීසමා।
gae:සීදන්ති නං විදිත්වාන, ආරකා පරිවජ්ජයෙ॥
gax:36:යං එතා උපසෙවන්ති, ඡන්දසා වා ධනෙන වා।
gae:ජාතවෙදොව සං ඨානං, ඛිප්පං අනුදහන්ති නන්ති॥
cen:මුදුපාණිජාතකං දුතියං।
bod:263:චූළපලොභනජාතකං (3-2-3)
gax:37:අභිජ්ජමානෙ <pb T=1.106/> වාරිස්මිං, සයං <n>අයං (ක॰)</n> ආගම්ම ඉද්ධියා।
gae:මිස්සීභාවිත්ථියා ගන්ත්වා, සංසීදසි <n>සංසීදති (ක॰)</n> මහණ්ණවෙ॥
gax:38:ආවට්ටනී මහාමායා, බ්රහ්මචරියවිකොපනා।
gae:සීදන්ති නං විදිත්වාන, ආරකා පරිවජ්ජයෙ॥
gax:39:යං එතා උපසෙවන්ති, ඡන්දසා වා ධනෙන වා।
gae:ජාතවෙදොව සං ඨානං, ඛිප්පං අනුදහන්ති නන්ති॥
cen:චූළපලොභන <n>චුල්ලපලොභන (සී॰ ස්යා॰ පී॰)</n> ජාතකං තතියං।
bod:264:මහාපනාදජාතකං (3-2-4)
gax:40:පනාදො නාම සො රාජා, යස්ස යූපො සුවණ්ණයො।
gae:තිරියං සොළසුබ්බෙධො <n>සොළසපබ්බෙධො (සී॰ පී॰)</n>, උද්ධමාහු <n>උච්චමාහු (සී॰ ස්යා॰ පී॰)</n> සහස්සධා॥
gax:41:සහස්සකණ්ඩො සතගෙණ්ඩු <n>සතභෙදො (සී॰ පී॰), සතභෙණ්ඩු (සී॰ නිස්සය)</n>, ධජාසු හරිතාමයො।
gae:අනච්චුං තත්ථ ගන්ධබ්බා, ඡ සහස්සානි සත්තධා॥
gax:42:එවමෙතං <n>එවමෙව (ක॰)</n> තදා ආසි, යථා භාසසි භද්දජි।
gae:සක්කො අහං තදා ආසිං, වෙය්යාවච්චකරො තවාති॥
cen:මහාපනාදජාතකං චතුත්ථං।
bod:265:ඛුරප්පජාතකං (3-2-5)
gax:43:දිස්වා <pb V=1.68/> <pb M=1.77/> ඛුරප්පෙ ධනුවෙගනුන්නෙ, ඛග්ගෙ <pb T=1.107/> ගහීතෙ තිඛිණෙ තෙලධොතෙ।
gae:තස්මිං භයස්මිං මරණෙ වියූළ්හෙ, කස්මා නු තෙ නාහු ඡම්භිතත්තං॥
gax:44:දිස්වා ඛුරප්පෙ ධනුවෙගනුන්නෙ, ඛග්ගෙ ගහීතෙ තිඛිණෙ තෙලධොතෙ।
gae:තස්මිං භයස්මිං මරණෙ වියූළ්හෙ, වෙදං අලත්ථං විපුලං උළාරං॥
gax:45:සො වෙදජාතො අජ්ඣභවිං අමිත්තෙ, පුබ්බෙව මෙ ජීවිතමාසි චත්තං।
gae:න හි ජීවිතෙ ආලයං කුබ්බමානො, සූරො කයිරා සූරකිච්චං කදාචීති॥
cen:ඛුරප්පජාතකං පඤ්චමං।
bod:266:වාතග්ගසින්ධවජාතකං (3-2-6)
gax:46:යෙනාසි කිසියා පණ්ඩු, යෙන භත්තං න රුච්චති।
gae:අයං සො ආගතො භත්තා <n>තාතො (සී॰ ස්යා॰ පී॰)</n>, කස්මා දානි පලායසි॥
gax:47:සචෙ <n>න ඛො (ස්යා॰ ක॰)</n> පනාදිකෙනෙව, සන්ථවො නාම ජායති।
gae:යසො හායති ඉත්ථීනං, තස්මා තාත පලායහං <n>පලායිහං (ස්යා॰), පලායිතං (ක॰)</n>॥
gax:48:යස්සස්සිනං කුලෙ ජාතං, ආගතං යා න ඉච්ඡති।
gae:සොචති <pb T=1.108/> චිරරත්තාය, වාතග්ගමිව භද්දලීති <n>කුන්දලීති (සී॰ පී॰), ගද්රභීති (ස්යා॰)</n>॥
cen:වාතග්ගසින්ධවජාතකං ඡට්ඨං।
bod:267:කක්කටකජාතකං (3-2-7)
gax:49:සිඞ්ගීමිගො <pb M=1.78/> ආයතචක්ඛුනෙත්තො, අට්ඨිත්තචො වාරිසයො අලොමො।
gae:තෙනාභිභූතො කපණං රුදාමි, මා හෙව මං පාණසමං ජහෙය්ය <n>ජහෙය්යා (පී॰) ජහා’ය්යෙ (?)</n>॥
gax:50:අය්ය න තං ජහිස්සාමි, කුඤ්ජරං සට්ඨිහායනං <n>කුඤ්ජර සට්ඨිහායන (සී॰ පී॰)</n>।
gae:පථබ්යා චාතුරන්තාය, සුප්පියො හොසි මෙ තුවං॥
gax:51:යෙ කුළීරා සමුද්දස්මිං, ගඞ්ගාය යමුනාය <n>නම්මදාය (සී॰ පී॰)</n> ච।
gae:තෙසං ත්වං වාරිජො සෙට්ඨො, මුඤ්ච රොදන්තියා පතින්ති॥
cen:කක්කටක <n>කුළීර (ක॰)</n> ජාතකං සත්තමං।
bod:268:ආරාමදූසකජාතකං (3-2-8)
gax:52:යො <pb V=1.69/> වෙ සබ්බසමෙතානං, අහුවා සෙට්ඨසම්මතො।
gae:තස්සායං එදිසී පඤ්ඤා, කිමෙව ඉතරා පජා॥
gax:53:එවමෙව තුවං බ්රහ්මෙ, අනඤ්ඤාය විනින්දසි।
gae:කථං මූලං අදිස්වාන <n>කථංහි මූලං අදිත්වා (ස්යා॰ පී॰)</n>, රුක්ඛං ජඤ්ඤා පතිට්ඨිතං॥
gax:54:නාහං <pb T=1.109/> තුම්හෙ විනින්දාමි, යෙ චඤ්ඤෙ වානරා වනෙ।
gae:විස්සසෙනොව ගාරය්හො, යස්සත්ථා රුක්ඛරොපකාති॥
cen:ආරාමදූසකජාතකං අට්ඨමං।
bod:269:සුජාතජාතකං (3-2-9)
gax:55:න හි වණ්ණෙන සම්පන්නා, මඤ්ජුකා පියදස්සනා।
gae:ඛරවාචා පියා හොති, අස්මිං ලොකෙ පරම්හි ච॥
gax:56:නනු පස්සසිමං කාළිං, දුබ්බණ්ණං තිලකාහතං।
gae:කොකිලං සණ්හවාචෙන, බහූනං පාණිනං පියං॥
gax:57:තස්මා <pb M=1.79/> සඛිලවාචස්ස, මන්තභාණී අනුද්ධතො।
gae:අත්ථං ධම්මඤ්ච දීපෙති, මධුරං තස්ස භාසිතන්ති॥
cen:සුජාතජාතකං නවමං।
bod:270:උලූකජාතකං (3-2-10)
gax:58:සබ්බෙහි කිර ඤාතීහි, කොසියො ඉස්සරො කතො।
gae:සචෙ ඤාතීහි අනුඤ්ඤාතො <n>ඤාතීහනුඤ්ඤාතො (සී॰ පී॰)</n>, භණෙය්යාහං එකවාචිකං॥
gax:59:භණ සම්ම අනුඤ්ඤාතො, අත්ථං ධම්මඤ්ච කෙවලං।
gae:සන්ති හි දහරා පක්ඛී, පඤ්ඤවන්තො ජුතින්ධරා॥
gax:60:න මෙ රුච්චති භද්දං වො <n>භදන්තෙ (ක॰)</n>, උලූකස්සාභිසෙචනං।
gae:අක්කුද්ධස්ස <pb T=1.110/> මුඛං පස්ස, කථං කුද්ධො කරිස්සතීති॥
cen:උලූකජාතකං දසමං।
cen:පදුමවග්ගො දුතියො।
bod:තස්සුද්දානං –
gax:පදුමුත්තම <pb V=1.70/> නාගසිරිව්හයනො, ස-මහණ්ණව යූප ඛුරප්පවරො।
gae:අථ භද්දලී කුඤ්ජර රුක්ඛ පුන, ඛරවාච උලූකවරෙන දසාති॥
tit:3:උදපානවග්ගො
bod:271:උදපානදූසකජාතකං (3-3-1)
gax:61:ආරඤ්ඤිකස්ස ඉසිනො, චිරරත්තං තපස්සිනො।
gae:කිච්ඡාකතං උදපානං, කථං සම්ම අවාහසි <n>අවාහයි (සී॰ පී॰), අපාහසි (ස්යා॰)</n>॥
gax:62:එස ධම්මො සිඞ්ගාලානං, යං පිත්වා ඔහදාමසෙ।
gae:පිතුපිතාමහං ධම්මො, න තං <n>න නං (සී॰ පී॰)</n> උජ්ඣාතුමරහසි॥
gax:63:යෙසං <pb T=1.111/> <pb M=1.80/> වො එදිසො ධම්මො, අධම්මො පන කීදිසො।
gae:මා වො ධම්මං අධම්මං වා, අද්දසාම කුදාචනන්ති॥
cen:උදපානදූසකජාතකං පඨමං।
bod:272:බ්යග්ඝජාතකං (3-3-2)
gax:64:යෙන මිත්තෙන සංසග්ගා, යොගක්ඛෙමො විහිය්යති।
gae:පුබ්බෙවජ්ඣාභවං තස්ස, රුක්ඛෙ අක්ඛීව පණ්ඩිතො॥
gax:65:යෙන මිත්තෙන සංසග්ගා, යොගක්ඛෙමො පවඩ්ඪති।
gae:කරෙය්යත්තසමං වුත්තිං, සබ්බකිච්චෙසු පණ්ඩිතො॥
gax:66:එථ බ්යග්ඝා නිවත්තව්හො, පච්චුපෙථ <n>පච්චමෙථ (සී॰ පී॰)</n> මහාවනං।
gae:මා වනං ඡින්දි නිබ්යග්ඝං, බ්යග්ඝා මාහෙසු නිබ්බනාති॥
cen:බ්යග්ඝජාතකං දුතියං।
bod:273:කච්ඡපජාතකං (3-3-3)
gax:67:කො නු උද්ධිතභත්තොව <n>උද්දිතභත්තොව (සී॰), වඩ්ඪිතභත්තොව (ස්යා॰)</n>, පූරහත්ථොව බ්රාහ්මණො।
gae:කහං නු භික්ඛං අචරි, කං සද්ධං උපසඞ්කමි॥
gax:68:අහං <pb V=1.71/> කපිස්මි දුම්මෙධො, අනාමාසානි ආමසිං।
gae:ත්වං මං මොචය භද්දන්තෙ, මුත්තො ගච්ඡෙය්ය පබ්බතං॥
gax:69:කච්ඡපා කස්සපා හොන්ති, කොණ්ඩඤ්ඤා හොන්ති මක්කටා।
gae:මුඤ්ච කස්සප කොණ්ඩඤ්ඤං, කතං මෙථුනකං තයාති॥
cen:කච්ඡපජාතකං තතියං।
bod:274:ලොලජාතකං (3-3-4)
gax:70:කායං බලාකා සිඛිනී, චොරී ලඞ්ඝිපිතාමහා।
gae:ඔරං <pb T=1.112/> බලාකෙ ආගච්ඡ, චණ්ඩො මෙ වායසො සඛා॥
gax:71:නාහං බලාකා සිඛිනී, අහං ලොලොස්මි වායසො।
gae:අකත්වා වචනං තුය්හං, පස්ස ලූනොස්මි ආගතො॥
gax:72:පුනපාපජ්ජසී <pb M=1.81/> සම්ම, සීලඤ්හි තව තාදිසං।
gae:න හි මානුසකා භොගා, සුභුඤ්ජා හොන්ති පක්ඛිනාති॥
cen:ලොලජාතකං චතුත්ථං।
bod:275:රුචිරජාතකං (3-3-5)
gax:73:කායං බලාකා රුචිරා, කාකනීළස්මිමච්ඡති।
gae:චණ්ඩො කාකො සඛා මය්හං, යස්ස <n>තස්ස (සී॰ පී॰)</n> චෙතං කුලාවකං॥
gax:74:නනු මං සම්ම ජානාසි, දිජ සාමාකභොජන।
gae:අකත්වා වචනං තුය්හං, පස්ස ලූනොස්මි ආගතො॥
gax:75:පුනපාපජ්ජසී සම්ම, සීලඤ්හි තව තාදිසං।
gae:න හි මානුසකා භොගා, සුභුඤ්ජා හොන්ති පක්ඛිනාති॥
cen:රුචිරජාතකං පඤ්චමං।
bod:276:කුරුධම්මජාතකං (3-3-6)
gax:76:තව සද්ධඤ්ච සීලඤ්ච, විදිත්වාන ජනාධිප।
gae:වණ්ණං අඤ්ජනවණ්ණෙන, කාලිඞ්ගස්මිං නිමිම්හසෙ <n>විනිම්හසෙ (ස්යා॰), වනිම්හසෙ (ක॰)</n>॥
gax:77:අන්නභච්චා <pb T=1.113/> චභච්චා ච, යොධ උද්දිස්ස ගච්ඡති।
gae:සබ්බෙ තෙ අප්පටික්ඛිප්පා, පුබ්බාචරියවචො ඉදං॥
gax:78:දදාමි <pb V=1.72/> වො බ්රාහ්මණා නාගමෙතං, රාජාරහං රාජභොග්ගං යසස්සිනං।
gae:අලඞ්කතං හෙමජාලාභිඡන්නං, සසාරථිං ගච්ඡථ යෙන කාමන්ති॥
cen:කුරුධම්මජාතකං <n>කුරුධම්මජාතකං (සී॰ ස්යා॰ පී॰)</n> ඡට්ඨං।
bod:277:රොමකජාතකං (3-3-7)
gax:79:වස්සානි <pb M=1.82/> පඤ්ඤාස සමාධිකානි, වසිම්හ සෙලස්ස ගුහාය රොමක।
gae:අසඞ්කමානා අභිනිබ්බුතත්තා <n>අභිනිබ්බුතචිත්තා (ස්යා॰ ක॰)</n>, හත්ථත්ත <n>හත්ථත්ථ (ස්යා॰)</n> මායන්ති මමණ්ඩජා පුරෙ॥
gax:80:තෙ දානි වක්කඞ්ග කිමත්ථමුස්සුකා, භජන්ති අඤ්ඤං ගිරිකන්දරං දිජා।
gae:න නූන මඤ්ඤන්ති මමං යථා පුරෙ, චිරප්පවුත්ථා අථ වා න තෙ ඉමෙ॥
gax:81:ජානාම තං න මයං සම්පමූළ්හා <n>න මය’මස්ම මූළ්හා (සී॰ පී॰)</n>, සොයෙව ත්වං තෙ මයමස්ම නාඤ්ඤෙ।
gae:චිත්තඤ්ච <pb T=1.114/> තෙ අස්මිං ජනෙ පදුට්ඨං, ආජීවිකා <n>ආජීවක (සී॰ ස්යා॰), ආජීවික (පී॰)</n> තෙන තමුත්තසාමාති॥
cen:රොමකජාතකං සත්තමං।
bod:278:මහිංසරාජජාතකං (3-3-8)
gax:82:කිමත්ථ <n>කමත්ථ (සී॰ පී॰)</n> මභිසන්ධාය, ලහුචිත්තස්ස දුබ්භිනො <n>දූභිනො (සී॰ පී॰)</n>।
gae:සබ්බකාමදදස්සෙව <n>දුහස්සෙව (සී॰ ස්යා॰ පී॰), රහස්සෙව (ක॰)</n>, ඉමං දුක්ඛං තිතික්ඛසි॥
gax:83:සිඞ්ගෙන නිහනාහෙතං, පදසා ච අධිට්ඨහ।
gae:භිය්යො <n>භීයො (සී॰)</n> බාලා පකුජ්ඣෙය්යුං, නො චස්ස පටිසෙධකො॥
gax:84:මමෙවායං මඤ්ඤමානො, අඤ්ඤෙපෙවං <n>අඤ්ඤම්පෙවං (සී॰ ස්යා॰ පී॰)</n> කරිස්සති।
gae:තෙ නං තත්ථ වධිස්සන්ති, සා මෙ මුත්ති භවිස්සතීති॥
cen:මහිංසරාජජාතකං <n>මහිසජාතකං (සී॰ ස්යා॰ පී॰)</n> අට්ඨමං।
bod:279:සතපත්තජාතකං (3-3-9)
gax:85:යථා <pb M=1.83/> මාණවකො පන්ථෙ, සිඞ්ගාලිං වනගොචරිං।
gax:අත්ථකාමං පවෙදෙන්තිං <n>පවදන්තිං (පී॰)</n>, අනත්ථකාමාති මඤ්ඤති।
gae:අනත්ථකාමං සතපත්තං, අත්ථකාමොති මඤ්ඤති॥
gax:86:එවමෙව ඉධෙකච්චො, පුග්ගලො හොති තාදිසො।
gae:හිතෙහි වචනං වුත්තො, පටිගණ්හාති වාමතො॥
gax:87:යෙ <pb T=1.115/> <pb V=1.73/> ච ඛො නං පසංසන්ති, භයා උක්කංසයන්ති වා <n>ච (සී॰ පී॰)</n>।
gae:තඤ්හි සො මඤ්ඤතෙ මිත්තං, සතපත්තංව මාණවොති॥
cen:සතපත්තජාතකං නවමං।
bod:280:පුටදූසකජාතකං (3-3-10)
gax:88:අද්ධා හි නූන මිගරාජා, පුටකම්මස්ස කොවිදො।
gae:තථා හි පුටං දූසෙති, අඤ්ඤං නූන කරිස්සති॥
gax:89:න මෙ මාතා වා පිතා වා, පුටකම්මස්ස කොවිදො।
gae:කතං කතං ඛො දූසෙම, එවං ධම්මමිදං කුලං॥
gax:90:යෙසං වො එදිසො ධම්මො, අධම්මො පන කීදිසො।
gae:මා වො ධම්මං අධම්මං වා, අද්දසාම කුදාචනන්ති॥
cen:පුටදූසකජාතකං දසමං।
cen:උදපානවග්ගො <n>අරඤ්ඤවග්ගො (සී॰ පී॰ ක॰)</n> තතියො।
bod:තස්සුද්දානං –
gax:උදපානවරං වනබ්යග්ඝ කපි, සිඛිනී ච බලාක රුචිරවරො।
gae:සුජනාධිපරොමකදූස පුන, සතපත්තවරො පුටකම්ම දසාති॥
tit:4:අබ්භන්තරවග්ගො
bod:281:අබ්භන්තරජාතකං (3-4-1)
gax:91:අබ්භන්තරො <pb T=1.116/> <pb M=1.84/> නාම දුමො, යස්ස දිබ්යමිදං ඵලං।
gae:භුත්වා දොහළිනී නාරී, චක්කවත්තිං විජායති॥
gax:92:ත්වම්පි <n>ත්වඤ්ච (සී॰ පී॰), ත්වං හි (ක॰)</n> භද්දෙ මහෙසීසි, සා චාපි <n>චාසි (සී॰ පී॰)</n> පතිනො පියා।
gae:ආහරිස්සති තෙ රාජා, ඉදං අබ්භන්තරං ඵලං॥
gax:93:භත්තුරත්ථෙ පරක්කන්තො, යං ඨානමධිගච්ඡති।
gae:සූරො අත්තපරිච්චාගී, ලභමානො භවාමහන්ති॥
cen:අබ්භන්තරජාතකං පඨමං।
bod:282:සෙය්යජාතකං (3-4-2)
gax:94:සෙය්යංසො <pb V=1.74/> සෙය්යසො හොති, යො සෙය්යමුපසෙවති।
gae:එකෙන සන්ධිං කත්වාන, සතං වජ්ඣෙ <n>මච්චෙ (ක॰), බජ්ඣෙ (ක॰ අට්ඨ॰)</n> අමොචයිං॥
gax:95:<n>කස්මා…පෙ॰… සග්ගං න ගච්ඡෙය්ය (කත්ථචි)</n> තස්මා සබ්බෙන ලොකෙන, සන්ධිං කත්වාන එකතො <n>එකකො (සී॰ ස්යා॰ පී॰)</n>।
gae:පෙච්ච සග්ගං නිගච්ඡෙය්ය <n>කස්මා…පෙ॰… සග්ගං න ගච්ඡෙය්ය (කත්ථචි)</n>, ඉදං සුණාථ කාසියා <n>කාසයො (සී॰ පී॰)</n>॥
gax:96:ඉදං වත්වා මහාරාජා, කංසො බාරාණසිග්ගහො।
gae:ධනුං කණ්ඩඤ්ච <n>තූණිඤ්ච (සී॰ පී॰)</n> නික්ඛිප්ප, සංයමං අජ්ඣුපාගමීති॥
cen:සෙය්යජාතකං දුතියං।
bod:283:වඩ්ඪකීසූකරජාතකං (3-4-3)
gax:97:වරං <pb T=1.117/> වරං ත්වං නිහනං පුරෙ චරි, අස්මිං පදෙසෙ අභිභුය්ය සූකරෙ।
gae:සො දානි එකො බ්යපගම්ම ඣායසි, බලං නු තෙ බ්යග්ඝ න චජ්ජ විජ්ජති॥
gax:98:ඉමෙ <pb M=1.85/> සුදං <n>ඉමස්සු තා (ස්යා॰ ක॰)</n> යන්ති දිසොදිසං පුරෙ, භයට්ටිතා ලෙණගවෙසිනො පුථු।
gae:තෙ දානි සඞ්ගම්ම වසන්ති එකතො, යත්ථට්ඨිතා දුප්පසහජ්ජමෙ <n>දුප්පසහජ්ජිමෙ (ස්යා॰)</n> මයා॥
gax:99:නමත්ථු සඞ්ඝාන සමාගතානං, දිස්වා සයං සඛ්ය වදාමි අබ්භුතං।
gae:බ්යග්ඝං මිගා යත්ථ ජිනිංසු දාඨිනො, සාමග්ගියා දාඨබලෙසු මුච්චරෙති॥
cen:වඩ්ඪකීසූකරජාතකං තතියං।
bod:284:සිරිජාතකං (3-4-4)
gax:100:යං උස්සුකා සඞ්ඝරන්ති, අලක්ඛිකා බහුං ධනං।
gae:සිප්පවන්තො අසිප්පා ච, ලක්ඛිවා තානි භුඤ්ජති॥
gax:101:සබ්බත්ථ <pb T=1.118/> කතපුඤ්ඤස්ස, අතිච්චඤ්ඤෙව පාණිනො।
gae:උප්පජ්ජන්ති බහූ භොගා, අප්පනායතනෙසුපි॥
gax:102:කුක්කුටො <n>කුක්කුට (සී॰ පී॰), කුක්කුටා (සී॰ නිස්සය, සද්දනීති)</n> මණයො දණ්ඩො, ථියො ච පුඤ්ඤලක්ඛණා।
gae:උප්පජ්ජන්ති අපාපස්ස, කතපුඤ්ඤස්ස ජන්තුනොති॥
cen:සිරිජාතකං චතුත්ථං।
bod:285:මණිසූකරජාතකං (3-4-5)
gax:103:දරියා <pb V=1.75/> සත්ත වස්සානි, තිංසමත්තා වසාමසෙ।
gae:හඤ්ඤාම <n>හඤ්ඡෙම (සී॰ පී॰), හඤ්ඡාම (?)</n> මණිනො ආභං, ඉති නො මන්තනං අහු॥
gax:104:යාවතා මණිං ඝංසාම <n>යාව යාව නිඝංසාම (සී॰ පී॰)</n>, භිය්යො වොදායතෙ මණි।
gae:ඉදඤ්ච දානි පුච්ඡාම, කිං කිච්චං ඉධ මඤ්ඤසි॥
gax:105:අයං මණි වෙළූරියො, අකාචො විමලො <n>විපුලො (ක॰)</n> සුභො।
gae:නාස්ස සක්කා සිරිං හන්තුං, අපක්කමථ සූකරාති॥
cen:මණිසූකර <n>මණිඝංස (ක॰)</n> ජාතකං පඤ්චමං।
bod:286:සාලූකජාතකං (3-4-6)
gax:106:මා <pb M=1.86/> සාලූකස්ස පිහයි, ආතුරන්නානි භුඤ්ජති।
gae:අප්පොස්සුක්කො භුසං ඛාද, එතං දීඝායුලක්ඛණං॥
gax:107:ඉදානි සො ඉධාගන්ත්වා, අතිථී යුත්තසෙවකො।
gae:අථ දක්ඛසි සාලූකං, සයන්තං මුසලුත්තරං॥
gax:108:විකන්තං <pb T=1.119/> <n>විකත්තං (සී॰), විකන්තියමානං ඡින්දියමානංති අත්ථො</n> සූකරං දිස්වා, සයන්තං මුසලුත්තරං।
gae:ජරග්ගවා විචින්තෙසුං, වරම්හාකං භුසාමිවාති॥
cen:සාලූකජාතකං ඡට්ඨං।
bod:287:ලාභගරහජාතකං (3-4-7)
gax:109:නානුම්මත්තො නාපිසුණො, නානටො නාකුතූහලො।
gae:මූළ්හෙසු ලභතෙ ලාභං, එසා තෙ අනුසාසනී॥
gax:110:ධිරත්ථු තං යසලාභං, ධනලාභඤ්ච බ්රාහ්මණ।
gae:යා වුත්ති විනිපාතෙන, අධම්මචරණෙන <n>අධම්මචරියාය (සී॰ ස්යා॰)</n> වා॥
gax:111:අපි චෙ පත්තමාදාය, අනගාරො පරිබ්බජෙ।
gae:එසාව ජීවිකා සෙය්යො <n>සෙය්යා (සී॰ ස්යා॰ පී॰)</n>, යා චාධම්මෙන එසනාති॥
cen:ලාභගරහජාතකං සත්තමං।
bod:288:මච්ඡුද්දානජාතකං (3-4-8)
gax:112:අග්ඝන්ති <pb V=1.76/> මච්ඡා අධිකං සහස්සං, න සො අත්ථි යො ඉමං සද්දහෙය්ය।
gae:මය්හඤ්ච අස්සු ඉධ සත්ත මාසා, අහම්පි තං මච්ඡුද්දානං කිණෙය්යං॥
gax:113:මච්ඡානං භොජනං දත්වා, මම දක්ඛිණමාදිසි।
gae:තං දක්ඛිණං සරන්තියා, කතං අපචිතිං තයා॥
gax:114:පදුට්ඨචිත්තස්ස <pb T=1.120/> <pb M=1.87/> න ඵාති හොති, න චාපි තං <n>නං (සී॰ ස්යා॰)</n> දෙවතා පූජයන්ති।
gae:යො භාතරං පෙත්තිකං සාපතෙය්යං, අවඤ්චයී දුක්කටකම්මකාරීති॥
cen:මච්ඡුද්දානජාතකං අට්ඨමං।
bod:289:නානාඡන්දජාතකං (3-4-9)
gax:115:නානාඡන්දා මහාරාජ, එකාගාරෙ වසාමසෙ।
gae:අහං ගාමවරං ඉච්ඡෙ, බ්රාහ්මණී ච ගවං සතං॥
gax:116:පුත්තො ච ආජඤ්ඤරථං, කඤ්ඤා ච මණිකුණ්ඩලං।
gae:යා චෙසා පුණ්ණිකා ජම්මී, උදුක්ඛලංභිකඞ්ඛති॥
gax:117:බ්රාහ්මණස්ස ගාමවරං, බ්රාහ්මණියා ගවං සතං।
gax:පුත්තස්ස ආජඤ්ඤරථං, කඤ්ඤාය මණිකුණ්ඩලං।
gae:යඤ්චෙතං පුණ්ණිකං ජම්මිං, පටිපාදෙථුදුක්ඛලන්ති॥
cen:නානාඡන්දජාතකං නවමං।
bod:290:සීලවීමංසකජාතකං (3-4-10)
gax:118:සීලං කිරෙව කල්යාණං, සීලං ලොකෙ අනුත්තරං।
gae:පස්ස ඝොරවිසො නාගො, සීලවාති න හඤ්ඤති॥
gax:119:සොහං සීලං සමාදිස්සං, ලොකෙ අනුමතං සිවං।
gae:අරියවුත්තිසමාචාරො <pb T=1.121/>, යෙන වුච්චති සීලවා॥
gax:120:ඤාතීනඤ්ච පියො හොති, මිත්තෙසු ච විරොචති।
gae:කායස්ස භෙදා සුගතිං, උපපජ්ජති සීලවාති॥
cen:සීලවීමංසකජාතකං දසමං।
cen:අබ්භන්තරවග්ගො චතුත්ථො।
bod:තස්සුද්දානං –
gax:දුම <pb V=1.77/> <pb M=1.88/> කංසවරුත්තමබ්යග්ඝමිගා, මණයො මණි සාලුකමව්හයනො।
gae:අනුසාසනියොපි ච මච්ඡවරො, මණිකුණ්ඩලකෙන කිරෙන දසාති॥
tit:5:කුම්භවග්ගො
bod:291:සුරාඝටජාතකං (2-5-1)
gax:121:සබ්බකාමදදං කුම්භං, කුටං ලද්ධාන ධුත්තකො।
gae:යාව නං අනුපාලෙති, තාව සො සුඛමෙධති॥
gax:122:යදා මත්තො ච දිත්තො ච, පමාදා කුම්භමබ්භිදා।
gae:තදා නග්ගො ච පොත්ථො ච, පච්ඡා බාලො විහඤ්ඤති॥
gax:123:එවමෙව යො ධනං ලද්ධා, පමත්තො <n>අමත්තා (සී॰), අමත්තො (පී॰)</n> පරිභුඤ්ජති।
gae:පච්ඡා <pb T=1.122/> තප්පති දුම්මෙධො, කුටං භිත්වාව <n>කුටං භින්නොව (සී॰ පී॰), කුටභින්නොව (?)</n> ධුත්තකොති॥
cen:සුරාඝට <n>භද්රඝට (සී॰ පී॰), භද්රඝටභෙදක (ස්යා॰)</n> ජාතකං පඨමං।
bod:292:සුපත්තජාතකං (3-5-2)
gax:124:බාරාණස්යං <n>බාරාණස්සං (සී॰ පී॰)</n> මහාරාජ, කාකරාජා නිවාසකො <n>නිවාසිකො (සී॰ පී॰)</n>।
gae:අසීතියා සහස්සෙහි, සුපත්තො පරිවාරිතො॥
gax:125:තස්ස දොහළිනී භරියා, සුඵස්සා භක්ඛිතුමිච්ඡති <n>මච්ඡමිච්ඡති (සී॰ පී॰)</n>।
gae:රඤ්ඤො මහානසෙ පක්කං, පච්චග්ඝං රාජභොජනං॥
gax:126:තෙසාහං පහිතො දූතො, රඤ්ඤො චම්හි ඉධාගතො।
gae:භත්තු අපචිතිං කුම්මි, නාසායමකරං <n>මකරිං (සී॰ නිස්සය)</n> වණන්ති॥
cen:සුපත්තජාතකං දුතියං।
bod:293:කායනිබ්බින්දජාතකං (3-5-3)
gax:127:ඵුට්ඨස්ස <pb M=1.89/> මෙ අඤ්ඤතරෙන බ්යාධිනා, රොගෙන බාළ්හං දුඛිතස්ස රුප්පතො।
gae:පරිසුස්සති ඛිප්පමිදං කළෙවරං, පුප්ඵං යථා පංසුනි ආතපෙ කතං॥
gax:128:අජඤ්ඤං <pb V=1.78/> ජඤ්ඤසඞ්ඛාතං, අසුචිං සුචිසම්මතං।
gae:නානාකුණපපරිපූරං, ජඤ්ඤරූපං අපස්සතො॥
gax:129:ධිරත්ථුමං <pb T=1.123/> ආතුරං පූතිකායං, ජෙගුච්ඡියං අස්සුචිං බ්යාධිධම්මං।
gae:යත්ථප්පමත්තා අධිමුච්ඡිතා පජා, හාපෙන්ති මග්ගං සුගතූපපත්තියාති॥
cen:කායනිබ්බින්ද <n>කායවිච්ඡන්ද (සී॰), කායවිච්ඡින්ද (පී॰)</n> ජාතකං තතියං।
bod:294:ජම්බුඛාදකජාතකං (3-5-4)
gax:130:කොයං බින්දුස්සරො වග්ගු, සරවන්තාන <n>පවදන්තාන (සී॰ පී॰)</n> මුත්තමො।
gae:අච්චුතො ජම්බුසාඛාය, මොරච්ඡාපොව කූජති॥
gax:131:කුලපුත්තොව ජානාති <n>කුලපුත්තො පජානාති (ස්යා॰ ක॰)</n>, කුලපුත්තං <n>කුලපුත්තෙ (සී॰ පී॰)</n> පසංසිතුං।
gae:බ්යග්ඝච්ඡාපසරීවණ්ණ, භුඤ්ජ සම්ම දදාමි තෙ॥
gax:132:චිරස්සං වත පස්සාමි, මුසාවාදී සමාගතෙ।
gae:වන්තාදං කුණපාදඤ්ච, අඤ්ඤමඤ්ඤං පසංසකෙති॥
cen:ජම්බුඛාදකජාතකං චතුත්ථං।
bod:295:අන්තජාතකං (3-5-5)
gax:133:උසභස්සෙව තෙ ඛන්ධො, සීහස්සෙව විජම්භිතං।
gae:මිගරාජ නමො ත්යත්ථු, අපි කිඤ්චි ලභාමසෙ॥
gax:134:කුලපුත්තොව ජානාති, කුලපුත්තං පසංසිතුං।
gae:මයූරගීවසඞ්කාස, ඉතො පරියාහි වායස॥
gax:135:මිගානං <pb T=1.124/> <pb M=1.90/> සිඞ්ගාලො <n>කොත්ථුකො (සී॰ පී॰), කොට්ඨුකො (ස්යා॰)</n> අන්තො, පක්ඛීනං පන වායසො।
gae:එරණ්ඩො අන්තො රුක්ඛානං, තයො අන්තා සමාගතාති॥
cen:අන්තජාතකං පඤ්චමං।
bod:296:සමුද්දජාතකං (3-5-6)
gax:136:කො නායං <n>කො න්වායං (ස්යා॰)</n> ලොණතොයස්මිං, සමන්තා පරිධාවති।
gae:මච්ඡෙ මකරෙ ච වාරෙති, ඌමීසු ච විහඤ්ඤති॥
gax:137:අනන්තපායී සකුණො, අතිත්තොති දිසාසුතො।
gae:සමුද්දං පාතුමිච්ඡාමි, සාගරං සරිතං පතිං॥
gax:138:සො <pb V=1.79/> අයං හායති චෙව, පූරතෙ ච මහොදධි।
gae:නාස්ස නායති පීතන්තො, අපෙය්යො කිර සාගරොති॥
cen:සමුද්දජාතකං ඡට්ඨං।
bod:297:කාමවිලාපජාතකං (3-5-7)
gax:139:උච්චෙ සකුණ ඩෙමාන, පත්තයාන විහඞ්ගම।
gae:වජ්ජාසි ඛො ත්වං වාමූරුං, චිරං ඛො සා කරිස්සති <n>සරිස්සති (ක॰)</n>॥
gax:140:ඉදං ඛො සා න ජානාති, අසිං සත්තිඤ්ච ඔඩ්ඩිතං।
gae:සා චණ්ඩී කාහති කොධං, තං මෙ තපති නො ඉදං <n>නො ඉධ (සී॰ ස්යා॰ පී॰)</n>॥
gax:141:එස <pb T=1.125/> උප්පලසන්නාහො, නික්ඛඤ්චුස්සීසකොහිතං <n>නික්ඛමුස්සීසකෙ කතං (සී॰ පී॰), නික්ඛඤ්චුස්සීසකෙ කතං (ස්යා॰)</n>।
gae:කාසිකඤ්ච මුදුං වත්ථං, තප්පෙතු ධනිකා පියාති <n>ධනකාමියාති (ස්යා॰ පී॰), ධනකාමිකාති (සී॰)</n>॥
cen:කාමවිලාපජාතකං සත්තමං।
bod:298:උදුම්බරජාතකං (3-5-8)
gax:142:උදුම්බරා චිමෙ පක්කා, නිග්රොධා ච කපිත්ථනා।
gae:එහි නික්ඛම භුඤ්ජස්සු, කිං ජිඝච්ඡාය මිය්යසි॥
gax:143:එවං <pb M=1.91/> සො සුහිතො හොති, යො වුඩ්ඪමපචායති।
gae:යථාහමජ්ජ සුහිතො, දුමපක්කානි මාසිතො॥
gax:144:යං වනෙජො වනෙජස්ස, වඤ්චෙය්ය කපිනො කපි।
gae:දහරො කපි <n>දහරොපි තං න (සී॰ පී॰), දහරොපි න (ස්යා॰)</n> සද්ධෙය්ය, න හි ජිණ්ණො ජරාකපීති॥
cen:උදුම්බරජාතකං අට්ඨමං।
bod:299:කොමාරපුත්තජාතකං (3-5-9)
gax:145:පුරෙ තුවං සීලවතං සකාසෙ, ඔක්කන්තිකං <n>ඔක්කන්දිකං (සී॰ ස්යා॰ පී॰)</n> කීළසි අස්සමම්හි।
gae:කරොහරෙ <n>කරොහි රෙ (ක॰)</n> මක්කටියානි මක්කට, න තං මයං සීලවතං රමාම॥
gax:146:සුතා <pb T=1.126/> හි මය්හං පරමා විසුද්ධි, කොමාරපුත්තස්ස බහුස්සුතස්ස।
gae:මා දානි මං මඤ්ඤි තුවං යථා පුරෙ, ඣානානුයුත්තො විහරාමි <n>ඣානානුයුත්තා විහරාම (සී॰ පී॰)</n> ආවුසො॥
gax:147:සචෙපි සෙලස්මි වපෙය්ය බීජං, දෙවො ච වස්සෙ න හි තං විරූළ්හෙ <n>නෙව හි තං රුහෙය්ය (සී॰ පී॰), න හි තං විරූහෙ (?)</n>।
gae:සුතා හි තෙ සා පරමා විසුද්ධි, ආරා තුවං මක්කට ඣානභූමියාති॥
cen:කොමාරපුත්තජාතකං නවමං।
bod:300:වකජාතකං (3-5-10)
gax:148:පරපාණරොධා <pb V=1.80/> <n>පරපාණඝාතෙ (ස්යා॰), පරපාණරොචං (ක॰)</n> ජීවන්තො, මංසලොහිතභොජනො।
gae:වකො වතං සමාදාය, උපපජ්ජි උපොසථං॥
gax:149:තස්ස සක්කො වතඤ්ඤාය, අජරූපෙනුපාගමි।
gae:වීතතපො අජ්ඣප්පත්තො, භඤ්ජි ලොහිතපො තපං॥
gax:150:එවමෙව <pb M=1.92/> ඉධෙකච්චෙ, සමාදානම්හි දුබ්බලා।
gae:ලහුං කරොන්ති අත්තානං, වකොව අජකාරණාති॥
cen:වකජාතකං දසමං।
cen:කුම්භවග්ගො පඤ්චමො।
bod:තස්සුද්දානං –
gax:වරකුම්භ <pb T=1.127/> සුපත්තසිරිව්හයනො, සුචිසම්මත බින්දුසරො චුසභො।
gae:සරිතංපති චණ්ඩි ජරාකපිනා, අථ මක්කටියා වකකෙන දසාති॥
bod:අථ වග්ගුද්දානං –
gax:සඞ්කප්පො පදුමො චෙව, උදපානෙන තතියං।
gae:අබ්භන්තරං ඝටභෙදං, තිකනිපාතම්හිලඞ්කතන්ති॥
cen:තිකනිපාතං නිට්ඨිතං।
