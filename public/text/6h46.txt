cha:පඤ්චමො පරිච්ඡෙදො
sub:5:භූමිපුග්ගලකථා
gax:180:ඉතො පරං පවක්ඛාමි, භූමිපුග්ගලභෙදතො।
gae:චිත්තානං පන සබ්බෙසං, කමතො සඞ්ගහං කථං॥
gax:181:නිරයඤ්ච තිරච්ඡානයොනි පෙතාසුරා තථා।
gae:චතුරාපායභූමීති, කාමෙ දුග්ගතියො මතා॥
gax:182:චාතුමහාරාජිකා ච, තාවතිංසා ච යාමකා।
gae:තුසිතා චෙව නිම්මානරතිනො වසවත්තිනො॥
gax:183:ඡළෙතෙ දෙවලොකා ච, මානවාති ච සත්තධා।
gae:කාමසුගතියො චෙකාදසධා <b>කාමභූමියො</b>॥
gax:184:බ්රහ්මානං පාරිසජ්ජා ච, තථා බ්රහ්මපුරොහිතා।
gae:මහාබ්රහ්මා ච තිවිධා, <b>පඨමජ්ඣානභූමියො</b>॥
gax:185:පරිත්තාභාප්පමාණාභා, තථෙවාභස්සරාති ච।
gae:<b>දුතියජ්ඣානභූමි</b> ච, තිවිධාව පකාසිතා॥
gax:186:පරිත්තසුභාප්පමාණාසුභා ච සුභකිණ්හකා।
gae:තිවිධාපි පවුච්චන්ති, <b>තතියජ්ඣානභූමියො</b>॥
gax:187:වෙහප්ඵලා <pb M=.17/> <pb V=.19/> අසඤ්ඤී ච, සුද්ධාවාසා ච පඤ්චධා।
gae:ඉච්චෙතා පන සත්තාපි, <b>චතුත්ථජ්ඣානභූමියො</b>॥
gax:188:අවිහා ච අතප්පා ච, සුදස්සා ච සුදස්සිනො।
gae:අකනිට්ඨාති පඤ්චෙතෙ, <b>සුද්ධාවාසා</b> පකාසිතා॥
gax:189:ඉති සොළසධා භින්නා, බ්රහ්මලොකා පවුච්චරෙ।
gae:රූපිබ්රහ්මානමාවාසා, <b>රූපාවචරභූමියො</b>॥
gax:190:ආකාසානඤ්චායතනනාමාදීහි පකාසිතා।
gae:අරූපිබ්රහ්මලොකා ච, චතුධා<b>රූපභූමියො</b>॥
gax:191:සොතාපන්නාදිභෙදෙන, චතුධා<b>නුත්තරා</b> මතා।
gae:පඤ්චතිංස පනිච්චෙවං, සබ්බථාපි ච භූමියො॥
gax:192:ජායන්ති චතුරාපායෙ, පාපපාකාය සන්ධියා।
gae:කාමාවචරදෙවෙසු, මහාපාකෙහි ජායරෙ॥
gax:193:අහෙතුකා පුඤ්ඤපාකාහෙතුකෙන තු ජායරෙ।
gae:භුම්මදෙවමනුස්සෙසු, මහාපාකෙහි චෙතරෙ॥
gax:194:විපාකං පඨමජ්ඣානං, පඨමජ්ඣානභූමියං।
gae:දුතියං තතියඤ්චෙව, දුතියජ්ඣානභූමියං॥
gax:195:තතියම්හි චතුත්ථං තු, චතුත්ථම්හි ච පඤ්චමං।
gae:ආරුප්පා ච කමෙනෙව, ආරුප්පෙ හොන්ති සන්ධියො॥
gax:196:කායවාචාමනොද්වාරෙ, කම්මං පාණවධාදිකං।
gae:කත්වා පාපකචිත්තෙහි, ජායන්තාපායභූමියං॥
gax:197:කායවාචාමනොද්වාරෙ, දානං සීලඤ්ච භාවනං।
gae:කාමපුඤ්ඤෙහි කත්වාන, කාමසුගතියං සියුං॥
gax:198:පරිත්තං මජ්ඣිමං ඣානං, පණීතඤ්ච යථාක්කමං।
gae:භාවෙත්වා තිවිධා හොන්ති, තීසු භූමීසු යොගිනො॥
gax:199:වෙහප්ඵලෙසු <pb V=.20/> ජායන්ති, භාවෙත්වා පඤ්චමං තථා।
gae:සඤ්ඤාවිරාගතඤ්චෙව, භාවෙත්වාසඤ්ඤිභූමියං॥
gax:200:සුද්ධාවාසෙසු <pb M=.18/> ජායන්ති, අනාගාමිකපුග්ගලා।
gae:ආරුප්පානි ච භාවෙත්වා, අරූපෙසු යථාක්කමං॥
gax:201:ලොකුත්තරං තු භාවෙත්වා, යථාසකමනන්තරං।
gae:සමාපත්තික්ඛණෙ චෙව, අප්පෙති ඵලමානසං॥
gax:202:අපායම්හා චුතා සත්තා, කාමධාතුම්හි ජායරෙ।
gae:සබ්බට්ඨානෙසු ජායන්ති, කාමසුගතිතො චුතා॥
gax:203:චුතා ජායන්ති රූපම්හා, සබ්බත්ථාපායවජ්ජිතෙ।
gae:කාමසුගතියං හොන්ති, අරූපාසඤ්ඤතො චුතා॥
gax:204:තථාරූපචුතා හොන්ති, තත්ථෙවොපරිමෙව ච।
gae:වට්ටමූලසමුච්ඡෙදා, නිබ්බායන්ති අනාසවා॥
gax:205:සුද්ධාවාසෙස්වනාගාමි-පුග්ගලාවොපපජ්ජරෙ।
gae:කාමධාතුම්හි ජායන්ති, අනාගාමිවිවජ්ජිතා॥
gax:206:හෙට්ඨුපපත්තිබ්රහ්මානං, අරියානං න කත්ථචි।
gae:අසඤ්ඤසත්තාපායෙසු, නත්ථෙවාරියපුග්ගලා॥
gax:207:වෙහප්ඵලෙ අකනිට්ඨෙ, භවග්ගෙ ච පතිට්ඨිතා।
gae:න පුනාඤ්ඤත්ථ ජායන්ති, සබ්බෙ අරියපුග්ගලා॥
gax:208:ඡසු දෙවෙස්වනාගාමී, වීතරාගා න තිට්ඨරෙ।
gae:න චිරට්ඨායිනො තත්ථ, ලොකියාපි ච යොගිනො॥
gax:209:ගිහිලිඞ්ගෙ න තිට්ඨන්ති, මනුස්සෙසු අනාසවා।
gae:පබ්බජ්ජායඤ්ච භුම්මෙ ච, බ්රහ්මත්තෙපි ච තිට්ඨරෙ॥
gax:210:යානි පඤ්ඤාස වස්සානි,
gax:මනුස්සානං ස පිණ්ඩිතො।
gax:එකො <pb V=.21/> රත්තිදිවො තෙන,
gae:මාසෙකො තිංස රත්තියො॥
gax:211:ද්වාදසමාසියො වස්සො, තෙන පඤ්චසතං භවෙ।
gae:<b>චාතුමහාරාජිකානං,</b> පමාණමිදමායුනො॥
gax:212:තං <pb M=.19/> නවුතිවස්සසත-සහස්සං පන පිණ්ඩිතං।
gae:ගණනාය මනුස්සානං, චතුභාගූපරූපරි॥
gax:213:යං මනුස්සවස්සසතං, තදෙකො දිවසො කතො।
gae:තෙන වස්සසහස්සායු, තාවතිංසෙසු දෙසිතො॥
gax:214:කොටිත්තයං සට්ඨිසතසහස්සඤ්චාධිකං භවෙ।
gae:ගණනාය මනුස්සානං, <b>තාවතිංසෙසු</b> පිණ්ඩිතං॥
gax:215:ආයුප්පමාණමිච්චෙවං, දෙවානමුපරූපරි।
gae:ද්වික්ඛත්තුං ද්විගුණං කත්වා, චතුභාගමුදාහටං॥
gax:216:ගණනාය මනුස්සානං, තත්ථ චුද්දස කොටියො।
gae:චත්තාලීසසතසහස්සාධිකා <b>යාමභූමියං</b>॥
gax:217:<b>තුසිතානං</b> පකාසෙන්ති, සත්තපඤ්ඤාස කොටියො।
gae:සට්ඨිසතසහස්සානි, වස්සානි අධිකානි ච॥
gax:218:<b>නිම්මානරති</b>දෙවානං, ද්විසතං තිංස කොටියො।
gae:චත්තාලීසවස්සසතසහස්සානි ච සබ්බථා॥
gax:219:නවකොටිසතඤ්චෙකවීසතිවස්සකොටියො।
gae:සට්ඨිවස්සසතසහස්සාධිකා <b>වසවත්තිසු</b>॥
gax:220:කප්පස්ස තතියො භාගො, උපඩ්ඪඤ්ච යථාක්කමං।
gae:කප්පෙකො ද්වෙ ච චත්තාරො, අට්ඨ කප්පා ච සොළස॥
gax:221:ද්වත්තිංස චතුසට්ඨී ච, නවසු <b>බ්රහ්මභූමිසු</b>।
gae:වෙහප්ඵලා අසඤ්ඤී ච, පඤ්චකප්පසතායුකා॥
gax:222:කප්පසහස්සං <pb V=.22/> ද්වෙ චත්තාරි, අට්ඨ සොළස චක්කමා।
gae:සහස්සානි ච කප්පානං, <b>සුද්ධාවාසාන</b>මුද්දිසෙ॥
gax:223:වීසකප්පසහස්සානි, චත්තාලීසඤ්ච සට්ඨි ච।
gae:චතුරාසීතිසහස්සා, කප්පා චා<b>රුප්පකෙ</b> කමා॥
gax:224:ආයුප්පමාණනියමො, නත්ථි භුම්මෙ ච මානවෙ।
gae:වස්සානං ගණනා නත්ථි, චතුරාපායභූමියං॥
gax:225:පුථුජ්ජනාරියා <pb M=.20/> චෙති, දුවිධා හොන්ති පුග්ගලා।
gae:තිහෙතුකාදිභෙදෙන, තිවිධා ච පුථුජ්ජනා॥
gax:226:මග්ගට්ඨා ච ඵලට්ඨා ච,
gax:අට්ඨෙවාරියපුග්ගලා।
gax:ආදිතො සත්ත සෙක්ඛා ච,
gae:අසෙක්ඛො චාරහාපරො॥
gax:227:අහෙතුකාව ලබ්භන්ති, සත්තා දුග්ගතියං පන।
gae:තිහෙතුකාව ලබ්භන්ති, රූපාරූපෙ සචිත්තකා॥
gax:228:කාමාවචරදෙවෙසු, අහෙතුකවිවජ්ජිතා।
gae:විනිපාතාසුරෙ චෙව, මානවෙ ච තයොපි ච॥
gax:229:අරියා නාම ලබ්භන්ති, අසඤ්ඤාපායවජ්ජිතෙ।
gae:පුථුජ්ජනා තු ලබ්භන්ති, සුද්ධාවාසවිවජ්ජිතෙ॥
gax:230:සුද්ධාවාසමපායඤ්ච, හිත්වාසඤ්ඤිභවං තිධා।
gae:සොතාපන්නාදයො ද්වෙපි, සෙසට්ඨානෙසු ලබ්භරෙ॥
gax:231:ඉති සබ්බප්පභෙදෙන, භූමිපුග්ගලසඞ්ගහං।
gae:ඤත්වා විඤ්ඤූ විභාවෙය්ය, තත්ථ චිත්තානි සම්භවාති॥
cen:ඉති චිත්තවිභාගෙ භූමිපුග්ගලකථා නිට්ඨිතා।
cen:පඤ්චමො පරිච්ඡෙදො।
