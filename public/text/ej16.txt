cha:16:බන්ධුජීවකවග්ගො
sub:1:බන්ධුජීවකත්ථෙරඅපදානං
gax:1:“චන්දංව <pb T=1.256/> <pb M=1.194/> <pb V=1.179/> විමලං සුද්ධං, විප්පසන්නමනාවිලං।
gae:නන්දීභවපරික්ඛීණං, තිණ්ණං ලොකෙ විසත්තිකං॥
gax:2:“නිබ්බාපයන්තං ජනතං, තිණ්ණං <n>දිස්වා (?)</n> තාරයතං වරං <n>තාරයතං මුනිං (ස්යා॰)</n>।
gae:මුනිං වනම්හි ඣායන්තං <n>වනස්මිං ඣායමානං තං (සී॰ ස්යා॰)</n>, එකග්ගං සුසමාහිතං॥
gax:3:“බන්ධුජීවකපුප්ඵානි, ලගෙත්වා සුත්තකෙනහං।
gae:බුද්ධස්ස අභිරොපයිං, සිඛිනො ලොකබන්ධුනො॥
gax:4:“එකත්තිංසෙ <pb P=1.176/> ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:5:“ඉතො සත්තමකෙ කප්පෙ, මනුජින්දො මහායසො।
gae:සමන්තචක්ඛු නාමාසි, චක්කවත්තී මහබ්බලො॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා බන්ධුජීවකො ථෙරො ඉමා ගාථායො අභාසිත්ථාති।
cen:බන්ධුජීවකත්ථෙරස්සාපදානං පඨමං।
sub:2:තම්බපුප්ඵියත්ථෙරඅපදානං
gax:7:“පරකම්මායනෙ <pb T=1.257/> යුත්තො, අපරාධං අකාසහං।
gae:වනන්තං අභිධාවිස්සං, භයවෙරසමප්පිතො॥
gax:8:“පුප්ඵිතං පාදපං දිස්වා, පිණ්ඩිබන්ධං සුනිම්මිතං।
gae:තම්බපුප්ඵං ගහෙත්වාන, බොධියං ඔකිරිං අහං॥
gax:9:“සම්මජ්ජිත්වාන <pb V=1.180/> තං බොධිං, පාටලිං පාදපුත්තමං।
gae:පල්ලඞ්කං ආභුජිත්වාන, බොධිමූලෙ උපාවිසිං॥
gax:10:“ගතමග්ගං <pb M=1.195/> ගවෙසන්තා, ආගච්ඡුං මම සන්තිකං।
gae:තෙ ච දිස්වානහං තත්ථ, ආවජ්ජිං බොධිමුත්තමං॥
gax:11:“වන්දිත්වාන අහං බොධිං, විප්පසන්නෙන චෙතසා।
gae:අනෙකතාලෙ පපතිං, ගිරිදුග්ගෙ භයානකෙ॥
gax:12:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බොධිපූජායිදං ඵලං॥
gax:13:“ඉතො ච තතියෙ කප්පෙ, රාජා සුසඤ්ඤතො අහං <n>සංථුසිතො අහුං (සී॰)</n>।
gae:සත්තරතනසම්පන්නො, චක්කවත්තී මහබ්බලො॥
gax:14:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තම්බපුප්ඵියො ථෙරො ඉමා ගාථායො අභාසිත්ථාති।
cen:තම්බපුප්ඵියත්ථෙරස්සාපදානං දුතියං।
sub:3:වීථිසම්මජ්ජකත්ථෙරඅපදානං
gax:15:“උදෙන්තං <pb T=1.258/> <pb P=1.177/> සතරංසිංව, පීතරංසිංව <n>සිතරංසිංව (සී॰ ස්යා॰)</n> භාණුමං।
gae:පන්නරසෙ යථා චන්දං, නිය්යන්තං ලොකනායකං॥
gax:16:“අට්ඨසට්ඨිසහස්සානි, සබ්බෙ ඛීණාසවා අහුං।
gae:පරිවාරිංසු සම්බුද්ධං, ද්විපදින්දං නරාසභං॥
gax:17:“සම්මජ්ජිත්වාන තං වීථිං, නිය්යන්තෙ ලොකනායකෙ।
gae:උස්සාපෙසිං ධජං තත්ථ, විප්පසන්නෙන චෙතසා॥
gax:18:“එකනවුතිතො කප්පෙ, යං ධජං අභිරොපයිං।
gae:දුග්ගතිං නාභිජානාමි, ධජදානස්සිදං ඵලං॥
gax:19:“ඉතො චතුත්ථකෙ කප්පෙ, රාජාහොසිං මහබ්බලො।
gae:සබ්බාකාරෙන සම්පන්නො, සුධජො ඉති විස්සුතො॥
gax:20:“පටිසම්භිදා <pb M=1.196/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා වීථිසම්මජ්ජකො ථෙරො ඉමා ගාථායො අභාසිත්ථාති।
cen:වීථිසම්මජ්ජකත්ථෙරස්සාපදානං තතියං।
sub:4:කක්කාරුපුප්ඵපූජකත්ථෙරඅපදානං
gax:21:“දෙවපුත්තො <pb V=1.181/> අහං සන්තො, පූජයිං සිඛිනායකං।
gae:කක්කාරුපුප්ඵං පග්ගය්හ, බුද්ධස්ස අභිරොපයිං॥
gax:22:“එකත්තිංසෙ <pb T=1.259/> ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:23:“ඉතො ච නවමෙ කප්පෙ, රාජා සත්තුත්තමො අහුං।
gae:සත්තරතනසම්පන්නො, චක්කවත්තී මහබ්බලො॥
gax:24:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කක්කාරුපුප්ඵපූජකො ථෙරො ඉමා ගාථායො අභාසිත්ථාති।
cen:කක්කාරුපුප්ඵපූජකත්ථෙරස්සාපදානං චතුත්ථං।
sub:5:මන්දාරවපුප්ඵපූජකත්ථෙරඅපදානං
gax:25:“දෙවපුත්තො <pb P=1.178/> අහං සන්තො, පූජයිං සිඛිනායකං।
gae:මන්දාරවෙන පුප්ඵෙන, බුද්ධස්ස අභිරොපයිං॥
gax:26:“සත්තාහං ඡදනං ආසි, දිබ්බං මාලං තථාගතෙ।
gae:සබ්බෙ ජනා සමාගන්ත්වා, නමස්සිංසු තථාගතං॥
gax:27:“එකත්තිංසෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:28:“ඉතො ච දසමෙ කප්පෙ, රාජාහොසිං ජුතින්ධරො।
gae:සත්තරතනසම්පන්නො, චක්කවත්තී මහබ්බලො॥
gax:29:“පටිසම්භිදා <pb T=1.260/> <pb M=1.197/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මන්දාරවපුප්ඵපූජකො ථෙරො ඉමා ගාථායො අභාසිත්ථාති।
cen:මන්දාරවපුප්ඵපූජකත්ථෙරස්සාපදානං පඤ්චමං।
sub:6:කදම්බපුප්ඵියත්ථෙරඅපදානං
gax:30:“හිමවන්තස්සාවිදූරෙ <pb V=1.182/>, කුක්කුටො නාම පබ්බතො।
gae:තම්හි පබ්බතපාදම්හි, සත්ත බුද්ධා වසන්ති තෙ॥
gax:31:“කදම්බං පුප්ඵිතං දිස්වා, දීපරාජංව උග්ගතං।
gae:උභො හත්ථෙහි පග්ගය්හ, සත්ත බුද්ධෙ සමොකිරිං॥
gax:32:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:33:“ද්වෙනවුතෙ ඉතො කප්පෙ, සත්තාසුං පුප්ඵනාමකා।
gae:සත්තරතනසම්පන්නා, චක්කවත්තී මහබ්බලා॥
gax:34:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා කදම්බපුප්ඵියො ථෙරො ඉමා ගාථායො අභාසිත්ථාති।
cen:කදම්බපුප්ඵියත්ථෙරස්සාපදානං ඡට්ඨං।
sub:7:තිණසූලකත්ථෙරඅපදානං
gax:35:“හිමවන්තස්සාවිදූරෙ <pb T=1.261/> <pb P=1.179/>, භූතගණො නාම පබ්බතො।
gae:වසතෙකො ජිනො තත්ථ, සයම්භූ ලොකනිස්සටො॥
gax:36:“තිණසූලං ගහෙත්වාන, බුද්ධස්ස අභිරොපයිං।
gae:එකූනසතසහස්සං, කප්පං න විනිපාතිකො॥
gax:37:“ඉතො එකාදසෙ කප්පෙ, එකොසිං ධරණීරුහො।
gae:සත්තරතනසම්පන්නො, චක්කවත්තී මහබ්බලො॥
gax:38:“පටිසම්භිදා <pb M=1.198/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිණසූලකො ථෙරො ඉමා ගාථායො අභාසිත්ථාති।
cen:තිණසූලකත්ථෙරස්සාපදානං සත්තමං।
sub:8:නාගපුප්ඵියත්ථෙරඅපදානං
gax:39:“සුවච්ඡො <pb V=1.183/> නාම නාමෙන, බ්රාහ්මණො මන්තපාරගූ।
gae:පුරක්ඛතො සසිස්සෙහි, වසතෙ පබ්බතන්තරෙ॥
gax:40:“පදුමුත්තරො නාම ජිනො, ආහුතීනං පටිග්ගහො।
gae:මමුද්ධරිතුකාමො සො, ආගච්ඡි මම සන්තිකං॥
gax:41:“වෙහාසම්හි <pb T=1.262/> චඞ්කමති, ධූපායති ජලතෙ තථා।
gae:හාසං මමං විදිත්වාන, පක්කාමි පාචිනාමුඛො॥
gax:42:“තඤ්ච අච්ඡරියං දිස්වා, අබ්භුතං ලොමහංසනං।
gae:නාගපුප්ඵං ගහෙත්වාන, ගතමග්ගම්හි ඔකිරිං॥
gax:43:“සතසහස්සිතො කප්පෙ, යං පුප්ඵං ඔකිරිං අහං।
gae:තෙන චිත්තප්පසාදෙන, දුග්ගතිං නුපපජ්ජහං॥
gax:44:“එකත්තිංසෙ කප්පසතෙ <n>එකතිංසෙ ඉතො කම්මෙ (ස්යා॰)</n>, රාජා ආසි මහාරහො।
gae:සත්තරතනසම්පන්නො, චක්කවත්තී මහබ්බලො॥
gax:45:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නාගපුප්ඵියො ථෙරො ඉමා ගාථායො අභාසිත්ථාති।
cen:නාගපුප්ඵියත්ථෙරස්සාපදානං අට්ඨමං।
sub:9:පුන්නාගපුප්ඵියත්ථෙරඅපදානං
gax:46:“කානනං <pb P=1.180/> වනමොගය්හ, වසාමි ලුද්දකො අහං।
gae:පුන්නාගං පුප්ඵිතං දිස්වා, බුද්ධසෙට්ඨං අනුස්සරිං॥
gax:47:“තං <pb M=1.199/> පුප්ඵං ඔචිනිත්වාන, සුගන්ධං ගන්ධිතං සුභං।
gae:ථූපං කරිත්වා පුලිනෙ, බුද්ධස්ස අභිරොපයිං॥
gax:48:“ද්වෙනවුතෙ <pb T=1.263/> ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:49:“එකම්හි නවුතෙ කප්පෙ, එකො ආසිං තමොනුදො।
gae:සත්තරතනසම්පන්නො, චක්කවත්තී මහබ්බලො॥
gax:50:“පටිසම්භිදා <pb V=1.184/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුන්නාගපුප්ඵියො ථෙරො ඉමා ගාථායො අභාසිත්ථාති।
cen:පුන්නාගපුප්ඵියත්ථෙරස්සාපදානං නවමං।
sub:10:කුමුදදායකත්ථෙරඅපදානං
gax:51:“හිමවන්තස්සාවිදූරෙ, මහාජාතස්සරො අහු।
gae:පදුමුප්පලසඤ්ඡන්නො, පුණ්ඩරීකසමොත්ථටො॥
gax:52:“කුකුත්ථො නාම නාමෙන, තත්ථාසිං සකුණො තදා।
gae:සීලවා බුද්ධිසම්පන්නො, පුඤ්ඤාපුඤ්ඤෙසු කොවිදො॥
gax:53:“පදුමුත්තරො ලොකවිදූ, ආහුතීනං පටිග්ගහො।
gae:ජාතස්සරස්සාවිදූරෙ, සඤ්චරිත්ථ මහාමුනි॥
gax:54:“ජලජං කුමුදං ඡෙත්වා, උපනෙසිං මහෙසිනො।
gae:මම සඞ්කප්පමඤ්ඤාය, පටිග්ගහි මහාමුනි॥
gax:55:“තඤ්ච <pb T=1.264/> දානං දදිත්වාන, සුක්කමූලෙන චොදිතො।
gae:කප්පානං සතසහස්සං, දුග්ගතිං නුපපජ්ජහං॥
gax:56:“සොළසෙතො කප්පසතෙ, ආසුං වරුණනාමකා।
gae:අට්ඨ එතෙ ජනාධිපා, චක්කවත්තී මහබ්බලා॥
gax:57:“පටිසම්භිදා <pb M=1.200/> <pb P=1.181/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කුමුදදායකො ථෙරො ඉමා ගාථායො අභාසිත්ථාති।
cen:කුමුදදායකත්ථෙරස්සාපදානං දසමං।
cen:බන්ධුජීවකවග්ගො සොළසමො।
bod:තස්සුද්දානං –
gax:බන්ධුජීවො තම්බපුප්ඵී, වීථිකක්කාරුපුප්ඵියො।
gax:මන්දාරවො කදම්බී ච, සූලකො නාගපුප්ඵියො।
gae:පුන්නාගො කොමුදී ගාථා, ඡප්පඤ්ඤාස පකිත්තිතාති॥
