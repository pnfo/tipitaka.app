cha:8:නාගසංයුත්තං
sub:1:සුද්ධිකසුත්තවණ්ණනා
bod:342:නාගසංයුත්තෙ <pb V=2.312/> <b>අණ්ඩජා</b>ති අණ්ඩෙ ජාතා। <b>ජලාබුජා</b>ති වත්ථිකොසෙ ජාතා। <b>සංසෙදජා</b>ති සංසෙදෙ ජාතා। <b>ඔපපාතිකා</b>ති උපපතිත්වා <pb M=2.320/> විය ජාතා। ඉදඤ්ච පන සුත්තං අට්ඨුප්පත්තියා <pb P=2.349/> වුත්තං। භික්ඛූනඤ්හි “කති නු ඛො නාගයොනියො”ති කථා උදපාදි। අථ භගවා පුග්ගලානං නාගයොනීහි උද්ධරණත්ථං නාගයොනියො ආවිකරොන්තො ඉමං සුත්තමාහ।
sub:2-50:පණීතතරසුත්තාදිවණ්ණනා
bod:343-391:දුතියාදීසු <b>වොස්සට්ඨකායා</b>ති අහිතුණ්ඩිකපරිබුද්ධං අගණෙත්වා විස්සට්ඨකායා। <b>ද්වයකාරිනො</b>ති දුවිධකාරිනො, කුසලාකුසලකාරිනොති අත්ථො। <b>සචජ්ජ මය</b>න්ති සචෙ අජ්ජ මයං। <b>සහබ්යතං උපපජ්ජතී</b>ති සහභාවං ආපජ්ජති। තත්රස්ස අකුසලං උපපත්තියා පච්චයො හොති, කුසලං උපපන්නානං සම්පත්තියා। <b>අන්න</b>න්ති ඛාදනීයභොජනීයං। <b>පාන</b>න්ති යංකිඤ්චි පානකං। <b>වත්ථ</b>න්ති නිවාසනපාරුපනං। <b>යාන</b>න්ති ඡත්තුපාහනං ආදිං කත්වා යංකිඤ්චි ගමනපච්චයං। <b>මාල</b>න්ති යංකිඤ්චි සුමනමාලාදිපුප්ඵං। <b>ගන්ධ</b>න්ති යංකිඤ්චි චන්දනාදිගන්ධං। <b>විලෙපන</b>න්ති යංකිඤ්චි ඡවිරාගකරණං। <b>සෙය්යාවසථපදීපෙය්ය</b>න්ති මඤ්චපීඨාදිසෙය්යං එකභූමිකාදිආවසථං වට්ටිතෙලාදිපදීපූපකරණඤ්ච දෙතීති අත්ථො। තෙසඤ්හි දීඝායුකතාය ච වණ්ණවන්තතාය ච සුඛබහුලතාය ච පත්ථනං කත්වා ඉමං දසවිධං දානවත්ථුං දත්වා තං සම්පත්තිං අනුභවිතුං තත්ථ නිබ්බත්තන්ති। සෙසං සබ්බත්ථ උත්තානමෙවාති।
cen:නාගසංයුත්තවණ්ණනා නිට්ඨිතා।
