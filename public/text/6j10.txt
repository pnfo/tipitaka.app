cha:11:එකාදසමො පරිච්ඡෙදො
sub:නිබ්බානනිද්දෙසවණ්ණනා
bod:769:<b>භවාභවං</b> <pb M=.111/> <b>විනනතො</b>ති ඛුද්දකං, මහන්තං භවං සිබ්බනතො। <b>සබ්බූපධිපටිනිස්සග්ගො</b>ති සබ්බෙහි සඞ්ඛාරූපධිකිලෙසූපධිඛන්ධූපධීහි පටිනිස්සජ්ජනං। <b>අච්චුතිරසං</b> අචුතිසම්පත්තිකං। <b>නිබ්බානං පුට්ඨෙනා</b>ති සුගතෙන නිබ්බානං පුට්ඨෙන සාරිපුත්තත්ථෙරෙන। <b>උභින්නං සුත්තාන</b>න්ති ධම්මසෙනාපතිවුත්තානං <pb V=1.91/> ද්වින්නං සුත්තානන්ති අත්ථො। <b>ඛයස්ස උපනිස්සයත්තා</b>ති ඛයස්ස බලවකාරණත්තා। පුථූනං ධම්මානං අප්පමත්තක්ඛණෙ රාගාදික්ඛයමත්තං නිබ්බානං භවෙය්ය। සබ්බෙ බාලපුථුජ්ජනා සමධිගතනිබ්බානා සච්ඡිකතනිරොධා භවෙය්යුං। <b>කිඤ්ච භිය්යො</b> කිං උත්තරි කාරණඤ්ච අත්ථීති අත්ථො। රාගාදීනං සඞ්ඛතත්තා තෙසං සඞ්ඛතානං නිබ්බානං සඞ්ඛතලක්ඛණං භවෙය්ය। <b>කිං පනෙත්ථා</b>ති එතෙසු ඛණෙසු කිං පන ඛණෙ ත්වං වදෙසි। <b>ඛීණෙස්වෙවා</b>ති භවාදීසු ඛීණෙසු එව। <b>නිරුත්තරො</b>ති නිප්ඵන්නහාරො।
bod:771:<b>අස්සද්ධො</b>ති බාහිරසද්ධාය විරහිතො। <b>වන්තාසො</b>ති වන්තා වමිතා ආසා තණ්හා යෙනාති වන්තාසො।
bod:<b>නිස්සරණියා</b>ති නිස්සරණෙ නියුත්තා। <b>යදිදං නෙක්ඛම්මං</b> යං ඉදං කාමානං එතං නිස්සරණං නිරොධො, <b>තස්ස</b> කිඤ්චිභූතස්ස සඞ්ඛතස්ස පටිච්චසමුප්පන්නධම්මජාතස්ස නිරොධො නිස්සරණන්ති, <b>එවං</b> ඉමිනා පකාරෙන වුත්තස්ස <b>තස්ස</b> නිස්සරණනාමකස්ස අභාවප්පත්තිදොසතො නිස්සරණනාමකානං පඨමජ්ඣානආකාසානඤ්චායතනානම්පි අභාවො භවෙය්ය। <b>අත්ථි නිස්සරණ</b>න්ති අත්ථි නිබ්බානං। <b>උප්පාදාදීන</b>න්ති උප්පාදට්ඨිතිභඞ්ගානං। <b>පපඤ්චාභාවතො</b>ති තණ්හාමානදිට්ඨීනං අභාවතො।
bod:772:<b>අපලොකිත</b>න්ති අදස්සනධම්මං।
bod:774:<b>අබ්යාපජ්ඣ</b>න්ති නිදුක්ඛං। <b>අක්ඛර</b>න්ති අඛරං।
bod:777:සද්ධාබුද්ධිකරං <pb M=.112/> <b>තථාගතමතෙ</b> ජිනවචනෙ සම්මොහවිද්ධංසනං <b>පඤ්ඤාසම්භවං</b> පඤ්ඤාකාරණං සම්පසාදනකරං। <b>අත්ථබ්යඤ්ජනසාලින</b>න්ති අත්ථබ්යඤ්ජනසාරවන්තං සුමධුරං <b>සාරඤ්ඤු</b> ජිනසාසනසාරඤ්ඤූ <b>විම්හාපනං</b> අච්ඡෙරකරං <b>ඉමං</b> එවං වුත්තප්පකාරං අභිධම්මාවතාරං යො ජානාති, සො ජනො ගම්භීරෙ <b>නිපුණෙ</b> නිපුණඤාණගොචරෙ අභිධම්මපිටකෙ පදං <b>නිට්ඨං</b> උත්තමසන්නිට්ඨානං <b>යාති</b> පාපුණාති।
cen:ඉති අභිධම්මාවතාරටීකාය
cen:නිබ්බානනිද්දෙසවණ්ණනා නිට්ඨිතා।
cen:එකාදසමො පරිච්ඡෙදො।
