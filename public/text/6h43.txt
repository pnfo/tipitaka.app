cha:දුතියො පරිච්ඡෙදො
sub:2:පකිණ්ණකකථා
gax:46:කුසලානෙකවීසෙව <pb M=.5/> <pb V=.6/>, ද්වාදසාකුසලානි ච।
gae:ඡත්තිංසති විපාකානි, ක්රියාචිත්තානි වීසති॥
gax:47:කාමෙසු චතුපඤ්ඤාස, රූපෙසු දස පඤ්ච ච।
gae:ද්වාදසාරුප්පචිත්තානි, අට්ඨානුත්තරමානසා॥
gax:48:කාමෙ තෙවීස පාකානි, පුඤ්ඤාපුඤ්ඤානි වීසති।
gae:එකාදස ක්රියා චෙති, චතුපඤ්ඤාස සබ්බථා॥
gax:49:පුඤ්ඤපාකක්රියාභෙදා, තයො රූපෙසු පඤ්චකා।
gae:ආරුප්පෙති චතුක්කානි, සත්තවීස මහග්ගතා॥
gax:50:චතුමග්ගඵලානං තු, වසෙනට්ඨපි ඣානතො।
gae:දසොභයම්පි මිස්සෙත්වා, තාලීසානුත්තරා සියුං॥
gax:51:පුඤ්ඤපාකක්රියාපාපා, සන්ති කාමෙ මහග්ගතෙ।
gae:පාපං නත්ථි ක්රියාපාපා, න විජ්ජන්ති අනුත්තරෙ॥
gax:52:පාපාහෙතුකමුත්තානි, අනවජ්ජානි සබ්බථා।
gae:එකූනසට්ඨි චිත්තානි, පුඤ්ඤපාකක්රියාවසා॥
gax:53:කම්මචිත්තානි තෙත්තිංස, පුඤ්ඤාපුඤ්ඤානි සබ්බථා।
gae:ඡත්තිංස තෙසං පාකානි, ක්රියා වීස න චොභයං॥
gax:54:චක්ඛුවිඤ්ඤාණධාතාදි, පඤ්චවිඤ්ඤාණනාමකා।
gae:පඤ්චද්වාරාවජ්ජනඤ්ච, දුවිධං සම්පටිච්ඡනං॥
gax:55:මනොධාතුත්තයං නාම, ඡසත්තති තතො පරෙ।
gae:මනොවිඤ්ඤාණධාතූති, සත්තධා ධාතුභෙදතො॥
gax:56:මනොවිඤ්ඤාණධාතුඤ්ච <pb V=.7/>, මනොධාතුත්තයං තථා।
gae:කත්වා මනොවිඤ්ඤාණන්ති, ඡ විඤ්ඤාණා පකිත්තිතා॥
gax:57:ආවජ්ජනං දස්සනඤ්ච, සවනං ඝායනං තථා।
gae:සායනං ඵුසනඤ්චෙව, සම්පටිච්ඡනතීරණං॥
gax:58:වොට්ඨබ්බනඤ්ච <pb M=.6/> ජවනං, තදාරම්මණනාමකං।
gae:භවඞ්ගං චුති සන්ධීති, චිත්තං චුද්දසධා ඨිතං॥
gax:59:ආවජ්ජනාදයො ද්වෙ ද්වෙ, යුගා සත්ත යථාක්කමං।
gae:තීණි තීරණචිත්තානි, එකං වොට්ඨබ්බනං මතං॥
gax:60:කුසලාකුසලා සබ්බෙ, ඵලා චාවජ්ජනං විනා।
gae:ක්රියා ච පඤ්චපඤ්ඤාස, ජවනන්ති පවුච්චරෙ॥
gax:61:සන්තීරණමහාපාකා, තදාරම්මණනාමකා।
gae:එකාදස පවත්තන්ති, ජවනාරම්මණෙ යතො॥
gax:62:මහග්ගතමහාපාකා, උපෙක්ඛාතීරණද්වයං।
gae:චුතිසන්ධිභවඞ්ගානි, චිත්තානෙකූනවීසති॥
gax:63:ජවනාවජ්ජනාදීනි, වොට්ඨබ්බසුඛතීරණා।
gae:මහග්ගතමහාපාකා, උපෙක්ඛාතීරණාති ච॥
gax:64:අට්ඨසට්ඨි තථා ද්වෙ ච, නවට්ඨ ද්වෙ යථාක්කමං।
gae:එකද්විතිචතුප්පඤ්චකිච්චට්ඨානානි නිද්දිසෙ॥
gax:65:රූපපාකා මහාපාකා, මනොධාතු ච තීරණං।
gae:රූපං ජනෙන්ති එකූනවීසති නෙතරද්වයං॥
gax:66:අභිඤ්ඤාවජ්ජිතා සබ්බෙ, අප්පනාජවනා පන।
gae:රූපං ජනෙන්ති ඡබ්බීස, පණාමෙන්තිරියාපථං॥
gax:67:අභිඤ්ඤාද්වයවොට්ඨබ්බපරිත්තජවනා පන।
gae:ද්වත්තිංස රූපවිඤ්ඤත්තිඉරියාපථසාධකා॥
gax:68:පඤ්චවිඤ්ඤාණමාරුප්ප-විපාකා <pb V=.8/> සබ්බසන්ධියො।
gae:චුති ඛීණාසවස්සෙති, සොළසෙතෙ න කිඤ්චිපි॥
gax:69:රූපං ජනෙන්ති චිත්තානි, සත්තසත්තති සබ්බථා।
gae:අට්ඨපඤ්ඤාස චිත්තානි, පණාමෙන්තිරියාපථං॥
gax:70:ද්වත්තිංස <pb M=.7/> චතුවිඤ්ඤත්තිං, සමුට්ඨාපෙන්ති මානසා।
gae:න ජනෙන්ති තස්සම්පෙකං, යථාවුත්තානි සොළස॥
gax:71:සොමනස්සසහගතා, පරිත්තජවනා පන।
gae:හසනම්පි ජනෙන්තීති, චතුකිච්චානි තෙරස॥
gax:72:සබ්බම්පි පඤ්චවොකාරෙ, කිච්චමෙතං පකාසිතං।
gae:ආරුප්පෙ පන සබ්බම්පි, රූපායත්තං න විජ්ජති॥
gax:73:අසඤ්ඤීනං තු සබ්බානි, චිත්තානෙව න ලබ්භරෙ।
gae:රූපක්ඛන්ධොව තෙසං තු, අත්තභාවොති වුච්චති॥
gax:74:පාණාතිපාතථෙය්යාදිවසෙනොපචිතං පන।
gae:උද්ධච්චරහිතාපුඤ්ඤං, චතුරාපායභූමියං॥
gax:75:දත්වා සන්ධිං පවත්තෙ තු, පඤ්චවොකාරභූමියං।
gae:උද්ධච්චසහිතඤ්චාපි, සත්ත පාකානි පච්චති॥
gax:76:දානසීලාදිභෙදෙන, පවත්තං කුසලං පන।
gae:කාමෙ මානසමුක්කට්ඨං, චතුක්කං තු තිහෙතුකං॥
gax:77:දත්වා තිහෙතුකං සන්ධිං, කාමෙ සුගතියං පන।
gae:සොළස පුඤ්ඤපාකානි, පවත්තෙ තු විපච්චති॥
gax:78:තිහෙතුකොමකං පුඤ්ඤං, උක්කට්ඨඤ්ච ද්විහෙතුකං।
gae:දත්වා ද්විහෙතුකං සන්ධිං, කාමෙ සුගතියං තථා॥
gax:79:පවත්තෙ පන ඤාණෙන, සම්පයුත්තං විවජ්ජිය।
gae:ද්වාදස පුඤ්ඤපාකානි, විපච්චති යථාරහං॥
gax:80:ද්විහෙතුකොමකං <pb V=.9/> පුඤ්ඤං, පටිසන්ධිමහෙතුකං।
gae:දෙති මානුසකෙ චෙව, විනිපාතාසුරෙ තථා॥
gax:81:අට්ඨාහෙතුකපාකානි, පවත්තෙ තු විපච්චරෙ।
gae:චත්තාරිපි චතුක්කානි, පඤ්චවොකාරභූමියං॥
gax:82:භාවනාමයපුඤ්ඤං <pb M=.8/> තු, මහග්ගතමනුත්තරං।
gae:යථාභූමිනියාමෙන, දෙති පාකං යථාසකං॥
gax:83:කටත්තාරූපපාකානි, පඤ්චවොකාරභූමියං।
gae:ආරුප්පානුත්තරෙ පාකං, තථා රූපමසඤ්ඤිසු॥
gax:84:පුඤ්ඤාපුඤ්ඤානි කම්මානි, තෙත්තිංසාපි ච යබ්බථා।
gae:සඤ්ජනෙන්ති යථායොගං, පටිසන්ධිපවත්තියං॥
cen:ඉති චිත්තවිභාගෙ පකිණ්ණකකථා නිට්ඨිතා।
cen:දුතියො පරිච්ඡෙදො।
