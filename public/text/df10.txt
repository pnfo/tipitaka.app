cha:11:තිකවග්ගො
sub:1:රාගසුත්තං
bod:107:“තයොමෙ <pb T=3.496/> <pb M=2.388/> <pb V=2.145/>, භික්ඛවෙ, ධම්මා। කතමෙ තයො? රාගො, දොසො, මොහො। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? රාගස්ස <pb P=3.446/> පහානාය අසුභා භාවෙතබ්බා, දොසස්ස පහානාය මෙත්තා භාවෙතබ්බා, මොහස්ස පහානාය පඤ්ඤා භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। පඨමං।
sub:2:දුච්චරිතසුත්තං
bod:108:“තයොමෙ, භික්ඛවෙ, ධම්මා। කතමෙ තයො? කායදුච්චරිතං, වචීදුච්චරිතං, මනොදුච්චරිතං। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? කායදුච්චරිතස්ස පහානාය කායසුචරිතං භාවෙතබ්බං, වචීදුච්චරිතස්ස පහානාය වචීසුචරිතං භාවෙතබ්බං, මනොදුච්චරිතස්ස පහානාය මනොසුචරිතං භාවෙතබ්බං। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। දුතියං।
sub:3:විතක්කසුත්තං
bod:109:“තයොමෙ, භික්ඛවෙ, ධම්මා। කතමෙ තයො? කාමවිතක්කො, බ්යාපාදවිතක්කො, විහිංසාවිතක්කො। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? කාමවිතක්කස්ස පහානාය නෙක්ඛම්මවිතක්කො භාවෙතබ්බො, බ්යාපාදවිතක්කස්ස <pb T=3.497/> පහානාය අබ්යාපාදවිතක්කො භාවෙතබ්බො, විහිංසාවිතක්කස්ස පහානාය <pb V=2.146/> අවිහිංසාවිතක්කො භාවෙතබ්බො। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। තතියං।
sub:4:සඤ්ඤාසුත්තං
bod:110:“තයොමෙ <pb M=2.389/>, භික්ඛවෙ, ධම්මා। කතමෙ තයො? කාමසඤ්ඤා, බ්යාපාදසඤ්ඤා, විහිංසාසඤ්ඤා। ඉමෙ <pb P=3.447/> ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? කාමසඤ්ඤාය පහානාය නෙක්ඛම්මසඤ්ඤා භාවෙතබ්බා, බ්යාපාදසඤ්ඤාය පහානාය අබ්යාපාදසඤ්ඤා භාවෙතබ්බා, විහිංසාසඤ්ඤාය පහානාය අවිහිංසාසඤ්ඤා භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। චතුත්ථං।
sub:5:ධාතුසුත්තං
bod:111:“තයොමෙ, භික්ඛවෙ, ධම්මා। කතමෙ තයො? කාමධාතු, බ්යාපාදධාතු, විහිංසාධාතු। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? කාමධාතුයා පහානාය නෙක්ඛම්මධාතු භාවෙතබ්බා, බ්යාපාදධාතුයා පහානාය අබ්යාපාදධාතු භාවෙතබ්බා, විහිංසාධාතුයා පහානාය අවිහිංසාධාතු භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। පඤ්චමං।
sub:6:අස්සාදසුත්තං
bod:112:“තයොමෙ, භික්ඛවෙ, ධම්මා। කතමෙ තයො? අස්සාදදිට්ඨි, අත්තානුදිට්ඨි, මිච්ඡාදිට්ඨි। ඉමෙ ඛො, භික්ඛවෙ, තයො ධම්මා। ඉමෙසං ඛො <pb T=3.498/>, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? අස්සාදදිට්ඨියා පහානාය අනිච්චසඤ්ඤා භාවෙතබ්බා, අත්තානුදිට්ඨියා පහානාය අනත්තසඤ්ඤා භාවෙතබ්බා, මිච්ඡාදිට්ඨියා පහානාය සම්මාදිට්ඨි භාවෙතබ්බා <pb V=2.147/>। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। ඡට්ඨං।
sub:7:අරතිසුත්තං
bod:113:“තයොමෙ <pb P=3.448/>, භික්ඛවෙ, ධම්මා। කතමෙ තයො? අරති, විහිංසා <n>විහෙසා (ක॰)</n>, අධම්මචරියා। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං <pb M=2.390/> ධම්මානං පහානාය තයො ධම්මා භාවෙතබ්බා। කතමෙ තයො? අරතියා පහානාය මුදිතා භාවෙතබ්බා, විහිංසාය පහානාය අවිහිංසා භාවෙතබ්බා, අධම්මචරියාය පහානාය ධම්මචරියා භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। සත්තමං।
sub:8:සන්තුට්ඨිතාසුත්තං
bod:114:“තයොමෙ, භික්ඛවෙ, ධම්මා। කතමෙ තයො? අසන්තුට්ඨිතා, අසම්පජඤ්ඤං, මහිච්ඡතා। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? අසන්තුට්ඨිතාය පහානාය සන්තුට්ඨිතා භාවෙතබ්බා, අසම්පජඤ්ඤස්ස පහානාය සම්පජඤ්ඤං භාවෙතබ්බං, මහිච්ඡතාය පහානාය අප්පිච්ඡතා භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। අට්ඨමං।
sub:9:දොවචස්සතාසුත්තං
bod:115:“තයොමෙ, භික්ඛවෙ, ධම්මා। කතමෙ තයො? දොවචස්සතා, පාපමිත්තතා, චෙතසො වික්ඛෙපො। ඉමෙ ඛො, භික්ඛවෙ, තයො ධම්මා। ඉමෙසං <pb T=3.499/> ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? දොවචස්සතාය <pb P=3.449/> පහානාය සොවචස්සතා භාවෙතබ්බා, පාපමිත්තතාය පහානාය කල්යාණමිත්තතා භාවෙතබ්බා, චෙතසො වික්ඛෙපස්ස පහානාය ආනාපානස්සති භාවෙතබ්බා। ඉමෙසං ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। නවමං।
sub:10:උද්ධච්චසුත්තං
bod:116:“තයොමෙ <pb V=2.148/>, භික්ඛවෙ, ධම්මා। කතමෙ තයො? උද්ධච්චං, අසංවරො, පමාදො। ඉමෙ ඛො, භික්ඛවෙ, තයො ධම්මා। ඉමෙසං ඛො, භික්ඛවෙ, තිණ්ණං ධම්මානං පහානාය තයො ධම්මා භාවෙතබ්බා। කතමෙ තයො? උද්ධච්චස්ස පහානාය සමථො භාවෙතබ්බො, අසංවරස්ස පහානාය සංවරො භාවෙතබ්බො, පමාදස්ස පහානාය අප්පමාදො භාවෙතබ්බො। ඉමෙසං <pb M=2.391/> ඛො, භික්ඛවෙ, තිණ්ණං ධම්මානං පහානාය ඉමෙ තයො ධම්මා භාවෙතබ්බා”ති। දසමං।
cen:තිකවග්ගො එකාදසමො। <n>පඨමො (ස්යා॰)</n>
bod:තස්සුද්දානං –
gax:රාගදුච්චරිතවිතක්ක, සඤ්ඤා ධාතූති වුච්චති।
gae:අස්සාදඅරතිතුට්ඨි, දුවෙ ච උද්ධච්චෙන වග්ගොති॥
