cha:52:ඵලදායකවග්ගො
sub:1:කුරඤ්චියඵලදායකත්ථෙරඅපදානං
gax:1:“මිගලුද්දො <pb T=2.152/> <pb M=2.93/> <pb V=2.92/> පුරෙ ආසිං, විපිනෙ විචරං අහං।
gae:අද්දසං විරජං බුද්ධං, සබ්බධම්මාන පාරගුං॥
gax:2:“කුරඤ්චියඵලං ගය්හ, බුද්ධසෙට්ඨස්සදාසහං।
gae:පුඤ්ඤක්ඛෙත්තස්ස තාදිනො, පසන්නො සෙහි පාණිභි॥
gax:3:“එකතිංසෙ ඉතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:4:“කිලෙසා <pb P=2.449/> ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:5:“ස්වාගතං වත මෙ ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා කුරඤ්චියඵලදායකො ථෙරො ඉමා
bod:ගාථායො අභාසිත්ථාති।
cen:කුරඤ්චියඵලදායකත්ථෙරස්සාපදානං පඨමං।
sub:2:කපිත්ථඵලදායකත්ථෙරඅපදානං
gax:7:“සුවණ්ණවණ්ණං <pb T=2.153/> සම්බුද්ධං, ආහුතීනං පටිග්ගහං।
gae:රථියං පටිපජ්ජන්තං, කපිත්ථං <n>කපිට්ඨං (ස්යා॰)</n> අදදිං ඵලං॥
gax:8:“එකනවුතිතො <pb V=2.93/> කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:9:“කිලෙසා ඣාපිතා මය්හං…පෙ॰… විහරාමි අනාසවො॥
gax:10:“ස්වාගතං <pb M=2.94/> වත මෙ ආසි…පෙ॰… කතං බුද්ධස්ස සාසනං॥
gax:11:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කපිත්ථඵලදායකො ථෙරො ඉමා
bod:ගාථායො අභාසිත්ථාති।
cen:කපිත්ථඵලදායකත්ථෙරස්සාපදානං දුතියං।
sub:3:කොසම්බඵලියත්ථෙරඅපදානං
gax:12:“කකුධං විලසන්තංව, දෙවදෙවං නරාසභං।
gae:රථියං පටිපජ්ජන්තං, කොසම්බං <n>කොසුම්බං (සී॰ ස්යා॰ පී॰)</n> අදදිං තදා॥
gax:13:“එකතිංසෙ ඉතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:14:“කිලෙසා <pb T=2.154/> ඣාපිතා මය්හං…පෙ॰… විහරාමි අනාසවො॥
gax:15:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කොසම්බඵලියො ථෙරො ඉමා ගාථායො
bod:අභාසිත්ථාති।
cen:කොසම්බඵලියත්ථෙරස්සාපදානං තතියං।
sub:4:කෙතකපුප්ඵියත්ථෙරඅපදානං
gax:17:“විනතානදියා තීරෙ, විහාසි පුරිසුත්තමො।
gae:අද්දසං විරජං බුද්ධං, එකග්ගං සුසමාහිතං॥
gax:18:“මධුගන්ධස්ස <pb V=2.94/> පුප්ඵෙන, කෙතකස්ස අහං තදා।
gae:පසන්නචිත්තො සුමනො, බුද්ධසෙට්ඨමපූජයිං॥
gax:19:“එකනවුතිතො <pb M=2.95/> <pb P=2.450/> කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:20:“කිලෙසා ඣාපිතා මය්හං…පෙ॰… විහරාමි අනාසවො॥
gax:21:“ස්වාගතං වත මෙ ආසි…පෙ॰… <pb T=2.155/> කතං බුද්ධස්ස සාසනං॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කෙතකපුප්ඵියො ථෙරො ඉමා ගාථායො
bod:අභාසිත්ථාති।
cen:කෙතකපුප්ඵියත්ථෙරස්සාපදානං චතුත්ථං।
sub:5:නාගපුප්ඵියත්ථෙරඅපදානං
gax:23:“සුවණ්ණවණ්ණං සම්බුද්ධං, ආහුතීනං පටිග්ගහං।
gae:රථියං පටිපජ්ජන්තං, නාගපුප්ඵං අපූජයිං॥
gax:24:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:25:“කිලෙසා ඣාපිතා මය්හං…පෙ॰… විහරාමි අනාසවො॥
gax:26:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:27:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා නාගපුප්ඵියො ථෙරො ඉමා ගාථායො
bod:අභාසිත්ථාති।
cen:නාගපුප්ඵියත්ථෙරස්සාපදානං පඤ්චමං।
sub:6:අජ්ජුනපුප්ඵියත්ථෙරඅපදානං
gax:28:“චන්දභාගානදීතීරෙ <pb T=2.156/> <pb V=2.95/>, අහොසිං කින්නරො තදා।
gae:අද්දසං විරජං බුද්ධං, සයම්භුං අපරාජිතං॥
gax:29:“පසන්නචිත්තො සුමනො, වෙදජාතො කතඤ්ජලී।
gae:ගහෙත්වා අජ්ජුනං පුප්ඵං, සයම්භුං අභිපූජයිං॥
gax:30:“තෙන <pb M=2.96/> කම්මෙන සුකතෙන, චෙතනාපණිධීහි ච।
gae:ජහිත්වා කින්නරං දෙහං, තාවතිංසමගච්ඡහං॥
gax:31:“ඡත්තිංසක්ඛත්තුං දෙවින්දො, දෙවරජ්ජමකාරයිං।
gae:දසක්ඛත්තුං චක්කවත්තී, මහාරජ්ජමකාරයිං॥
gax:32:“පදෙසරජ්ජං විපුලං, ගණනාතො අසඞ්ඛියං।
gae:සුඛෙත්තෙ වප්පිතං බීජං, සයම්භුම්හි අහො මම <n>අහොසි මෙ (ස්යා॰)</n>॥
gax:33:“කුසලං විජ්ජතෙ මය්හං, පබ්බජිං අනගාරියං।
gae:පූජාරහො අහං අජ්ජ, සක්යපුත්තස්ස සාසනෙ॥
gax:34:“කිලෙසා ඣාපිතා මය්හං…පෙ॰… විහරාමි අනාසවො॥
gax:35:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:36:“පටිසම්භිදා <pb P=2.451/> චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.197/> සුදං ආයස්මා අජ්ජුනපුප්ඵියො ථෙරො ඉමා ගාථායො
bod:අභාසිත්ථාති।
cen:අජ්ජුනපුප්ඵියත්ථෙරස්සාපදානං ඡට්ඨං।
sub:7:කුටජපුප්ඵියත්ථෙරඅපදානං
gax:37:“හිමවන්තස්සාවිදූරෙ, වසලො <n>චාවලො (සී॰ පී॰), අච්චයො (ස්යා॰)</n> නාම පබ්බතො।
gae:බුද්ධො සුදස්සනො නාම, වසතෙ පබ්බතන්තරෙ॥
gax:38:“පුප්ඵං හෙමවන්තං ගය්හ, වෙහාසං අගමාසහං।
gae:තත්ථද්දසාසිං සම්බුද්ධං, ඔඝතිණ්ණමනාසවං॥
gax:39:“පුප්ඵං <pb V=2.96/> කුටජමාදාය, සිරෙ කත්වාන අඤ්ජලිං <n>කත්වානහං තදා (ස්යා॰ පී॰ ක॰)</n>।
gae:බුද්ධස්ස අභිරොපෙසිං, සයම්භුස්ස මහෙසිනො॥
gax:40:“එකතිංසෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:41:“කිලෙසා <pb M=2.97/> ඣාපිතා මය්හං…පෙ॰… විහරාමි අනාසවො॥
gax:42:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:43:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කුටජපුප්ඵියො ථෙරො ඉමා ගාථායො
bod:අභාසිත්ථාති।
cen:කුටජපුප්ඵියත්ථෙරස්සාපදානං සත්තමං।
sub:8:ඝොසසඤ්ඤකත්ථෙරඅපදානං
gax:44:“මිගලුද්දො <pb T=2.158/> පුරෙ ආසිං, අරඤ්ඤෙ විපිනෙ අහං।
gae:අද්දසං විරජං බුද්ධං, දෙවසඞ්ඝපුරක්ඛතං॥
gax:45:“චතුසච්චං පකාසෙන්තං, දෙසෙන්තං අමතං පදං।
gae:අස්සොසිං මධුරං ධම්මං, සිඛිනො ලොකබන්ධුනො॥
gax:46:“ඝොසෙ චිත්තං පසාදෙසිං, අසමප්පටිපුග්ගලෙ।
gae:තත්ථ චිත්තං පසාදෙත්වා, උත්තරිං <n>අතරිං (සී॰ පී॰)</n> දුත්තරං භවං॥
gax:47:“එකතිංසෙ ඉතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, ඝොසසඤ්ඤායිදං ඵලං॥
gax:48:“කිලෙසා ඣාපිතා මය්හං…පෙ॰… විහරාමි අනාසවො॥
gax:49:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:50:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ඝොසසඤ්ඤකො ථෙරො ඉමා ගාථායො
bod:අභාසිත්ථාති।
cen:ඝොසසඤ්ඤකත්ථෙරස්සාපදානං අට්ඨමං।
sub:9:සබ්බඵලදායකත්ථෙරඅපදානං
gax:51:“වරුණො <pb T=2.159/> <pb V=2.97/> <pb P=2.452/> නාම නාමෙන, බ්රාහ්මණො මන්තපාරගූ।
gae:ඡඩ්ඩෙත්වා දසපුත්තානි, වනමජ්ඣොගහිං තදා॥
gax:52:“අස්සමං <pb M=2.98/> සුකතං කත්වා, සුවිභත්තං මනොරමං।
gae:පණ්ණසාලං කරිත්වාන, වසාමි විපිනෙ අහං॥
gax:53:“පදුමුත්තරො ලොකවිදූ, ආහුතීනං පටිග්ගහො।
gae:මමුද්ධරිතුකාමො සො, ආගච්ඡි මම අස්සමං॥
gax:54:“යාවතා වනසණ්ඩම්හි, ඔභාසො විපුලො අහු।
gae:බුද්ධස්ස ආනුභාවෙන, පජ්ජලී විපිනං තදා॥
gax:55:“දිස්වාන තං පාටිහීරං, බුද්ධසෙට්ඨස්ස තාදිනො।
gae:පත්තපුටං ගහෙත්වාන, ඵලෙන පූජයිං අහං॥
gax:56:“උපගන්ත්වාන සම්බුද්ධං, සහඛාරිමදාසහං।
gae:අනුකම්පාය මෙ බුද්ධො, ඉදං වචනමබ්රවි॥
gax:57:‘ඛාරිභාරං ගහෙත්වාන, පච්ඡතො එහි මෙ තුවං।
gae:පරිභුත්තෙ ච සඞ්ඝම්හි, පුඤ්ඤං තව භවිස්සති’॥
gax:58:“පුටකන්තං ගහෙත්වාන, භික්ඛුසඞ්ඝස්සදාසහං।
gae:තත්ථ චිත්තං පසාදෙත්වා, තුසිතං උපපජ්ජහං॥
gax:59:“තත්ථ දිබ්බෙහි නච්චෙහි, ගීතෙහි වාදිතෙහි ච।
gae:පුඤ්ඤකම්මෙන සංයුත්තං, අනුභොමි සදා සුඛං॥
gax:60:“යං <pb T=2.160/> යං යොනුපපජ්ජාමි, දෙවත්තං අථ මානුසං।
gae:භොගෙ මෙ ඌනතා නත්ථි, ඵලදානස්සිදං ඵලං॥
gax:61:“යාවතා චතුරො දීපා, සසමුද්දා සපබ්බතා।
gae:ඵලං බුද්ධස්ස දත්වාන, ඉස්සරං කාරයාමහං॥
gax:62:“යාවතා මෙ පක්ඛිගණා, ආකාසෙ උප්පතන්ති චෙ।
gae:තෙපි මං වසමන්වෙන්ති, ඵලදානස්සිදං ඵලං॥
gax:63:“යාවතා වනසණ්ඩම්හි, යක්ඛා භූතා ච රක්ඛසා।
gae:කුම්භණ්ඩා ගරුළා චාපි, පාරිචරියං උපෙන්ති මෙ॥
gax:64:“කුම්භා <pb V=2.98/> <pb P=2.453/> සොණා මධුකාරා, ඩංසා ච මකසා උභො।
gae:තෙපි මං වසමන්වෙන්ති, ඵලදානස්සිදං ඵලං॥
gax:65:“සුපණ්ණා <pb M=2.99/> නාම සකුණා, පක්ඛිජාතා මහබ්බලා।
gae:තෙපි මං සරණං යන්ති, ඵලදානස්සිදං ඵලං॥
gax:66:“යෙපි දීඝායුකා නාගා, ඉද්ධිමන්තො මහායසා।
gae:තෙපි මං වසමන්වෙන්ති, ඵලදානස්සිදං ඵලං॥
gax:67:“සීහා බ්යග්ඝා ච දීපී ච, අච්ඡකොකතරච්ඡකා।
gae:තෙපි මං වසමන්වෙන්ති, ඵලදානස්සිදං ඵලං॥
gax:68:“ඔසධීතිණවාසී ච, යෙ ච ආකාසවාසිනො।
gae:සබ්බෙ මං සරණං යන්ති, ඵලදානස්සිදං ඵලං॥
gax:69:“සුදුද්දසං සුනිපුණං, ගම්භීරං සුප්පකාසිතං।
gae:ඵස්සයිත්වා <n>ඵුසයිත්වා (ක॰)</n> විහරාමි, ඵලදානස්සිදං ඵලං॥
gax:70:“විමොක්ඛෙ <pb T=2.161/> අට්ඨ ඵුසිත්වා, විහරාමි අනාසවො।
gae:ආතාපී නිපකො චාහං, ඵලදානස්සිදං ඵලං॥
gax:71:“යෙ ඵලට්ඨා බුද්ධපුත්තා, ඛීණදොසා මහායසා।
gae:අහමඤ්ඤතරො තෙසං, ඵලදානස්සිදං ඵලං॥
gax:72:“අභිඤ්ඤාපාරමිං ගන්ත්වා, සුක්කමූලෙන චොදිතො।
gae:සබ්බාසවෙ පරිඤ්ඤාය, විහරාමි අනාසවො॥
gax:73:“තෙවිජ්ජා ඉද්ධිපත්තා ච, බුද්ධපුත්තා මහායසා।
gae:දිබ්බසොතසමාපන්නා, තෙසං අඤ්ඤතරො අහං॥
gax:74:“සතසහස්සිතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:75:“කිලෙසා ඣාපිතා මය්හං…පෙ॰… විහරාමි අනාසවො॥
gax:76:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:77:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සබ්බඵලදායකො ථෙරො ඉමා ගාථායො
bod:අභාසිත්ථාති।
cen:සබ්බඵලදායකත්ථෙරස්සාපදානං නවමං।
sub:10:පදුමධාරිකත්ථෙරඅපදානං
gax:78:“හිමවන්තස්සාවිදූරෙ <pb T=2.162/> <pb M=2.100/> <pb V=2.99/>, රොමසො නාම පබ්බතො।
gae:බුද්ධොපි සම්භවො නාම, අබ්භොකාසෙ වසී තදා॥
gax:79:“භවනා නික්ඛමිත්වාන, පදුමං ධාරයිං අහං।
gae:එකාහං ධාරයිත්වාන, භවනං පුනරාගමිං॥
gax:80:“එකතිංසෙ <pb P=2.454/> ඉතො කප්පෙ, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:81:“කිලෙසා ඣාපිතා මය්හං…පෙ॰… විහරාමි අනාසවො॥
gax:82:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:83:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පදුමධාරිකො ථෙරො ඉමා ගාථායො
bod:අභාසිත්ථාති।
cen:පදුමධාරිකත්ථෙරස්සාපදානං දසමං।
cen:ඵලදායකවග්ගො ද්වෙපඤ්ඤාසමො।
bod:තස්සුද්දානං –
gax:කුරඤ්චියං කපිත්ථඤ්ච, කොසම්බමථ කෙතකං।
gae:නාගපුප්ඵජ්ජුනඤ්චෙව, කුටජී ඝොසසඤ්ඤකො॥
gax:ථෙරො <pb T=2.163/> ච සබ්බඵලදො, තථා පදුමධාරිකො।
gae:අසීති චෙත්ථ ගාථායො, තිස්සො ගාථා තදුත්තරි॥
