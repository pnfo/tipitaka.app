cha:8:අනුරුද්ධසංයුත්තං
tit:1:රහොගතවග්ගො
sub:1-2:පඨමරහොගතසුත්තාදිවණ්ණනා
bod:899-900:අනුරුද්ධසංයුත්තස්ස <pb V=3.292/> <pb P=3.262/> <pb M=3.293/> පඨමෙ <b>ආරද්ධා</b>ති පරිපුණ්ණා। සඞ්ඛෙපතො පනෙත්ථ ඡත්තිංසාය ඨානෙසු අරහත්තං පාපෙත්වා විපස්සනා කථිතා, දුතියෙ ද්වාදසසු ඨානෙසු අරහත්තං පාපෙත්වා විපස්සනා කථිතා।
sub:3:සුතනුසුත්තවණ්ණනා
bod:901:තතියෙ <b>මහාභිඤ්ඤත</b>න්ති ඡඅභිඤ්ඤාභාවං। <b>හීනං ධම්ම</b>න්තිආදීසු ඉමාය පාළියා අත්ථො වෙදිතබ්බො –
ind:“කතමෙ ධම්මා හීනා? ද්වාදස අකුසලචිත්තුප්පාදා, ඉමෙ ධම්මා හීනා। කතමෙ ධම්මා මජ්ඣිමා? තීසු භූමීසු කුසලං, තීසු භූමීසු විපාකො, තීසු භූමීසු කිරියාබ්යාකතං සබ්බඤ්ච රූපං, ඉමෙ ධම්මා මජ්ඣිමා। කතමෙ ධම්මා පණීතා? චත්තාරො මග්ගා අපරියාපන්නා, චත්තාරි ච සාමඤ්ඤඵලානි නිබ්බානඤ්ච, ඉමෙ ධම්මා පණීතා”ති (ධ॰ ස॰ 1423-1425)।
sub:4-7:පඨමකණ්ඩකීසුත්තාදිවණ්ණනා
bod:902-905:චතුත්ථෙ <b>කණ්ඩකීවනෙ</b>ති මහාකරමන්දවනෙ। ඡට්ඨෙ <b>සහස්සං ලොක</b>න්ති ඉමිනා ථෙරස්ස <pb V=3.293/> සතත විහාරො දස්සිතො। ථෙරො හි පාතොව මුඛං ධොවිත්වා අතීතානාගතෙ කප්පසහස්සං අනුස්සරති। පච්චුප්පන්නෙ පන දසචක්කවාළසහස්සං එකාවජ්ජනස්ස ආපාථමාගච්ඡති। සත්තමං උත්තානමෙව।
sub:8:සලළාගාරසුත්තවණ්ණනා
bod:906:අට්ඨමෙ <pb P=3.263/> <b>සලළාගාරෙ</b>ති සලළරුක්ඛමයාය පණ්ණසාලාය, සලළරුක්ඛස්ස වා ද්වාරෙ ඨිතත්තා එවංනාමකෙ අගාරෙ। ඉමස්මිං සුත්තෙ විපස්සනාය සද්ධිං විපස්සකපුග්ගලො කථිතො।
sub:9:අම්බපාලිවනසුත්තවණ්ණනා
bod:907:නවමෙ <pb M=3.294/> <b>ආසභිං වාච</b>න්ති අත්තනො අරහත්තභාවදීපකං උත්තමවාචං। සෙසං සබ්බත්ථ උත්තානත්ථමෙවාති।
cen:රහොගතවග්ගො පඨමො।
tit:2:දුතියවග්ගවණ්ණනා
bod:909-922:දුතියවග්ගෙ <b>ඨානඤ්ච ඨානතො</b>තිආදීහි ථෙරො දසබලඤාණං පටිජානාති। කිම්පනෙතං සාවකානං හොතීති? එකදෙසෙන හොති, සබ්බඤ්ඤුබුද්ධානං පනෙතං නිප්පදෙසං සබ්බාකාරපරිපූරන්ති।
cen:අනුරුද්ධසංයුත්තවණ්ණනා නිට්ඨිතා।
