cha:9:චම්පෙය්යක්ඛන්ධකං
sub:කස්සපගොත්තභික්ඛුවත්ථුකථා
bod:380:චම්පෙය්යක්ඛන්ධකෙ <pb M=.427/> <pb V=.402/> – <b>ගග්ගරාය පොක්ඛරණියා තීරෙ</b>ති ගග්ගරානාමිකාය ඉත්ථියා කාරිතපොක්ඛරණියා තීරෙ। <b>තන්තිබද්ධො</b>ති තස්මිං ආවාසෙ කත්තබ්බතාතන්තිපටිබද්ධො। <b>උස්සුක්කම්පි අකාසි යාගුයා</b>තිආදීසු මනුස්සෙහි ආගන්තුකෙසු ආගතෙසු <pb P=5.1146/> ආචික්ඛෙය්යාථාති වුත්තට්ඨානෙයෙව උස්සුක්කං කාතුං වට්ටති; න අවුත්තට්ඨානෙ। <b>ගච්ඡ ත්වං භික්ඛූ</b>ති සත්ථා තස්ස භික්ඛුනො තත්ථෙව සෙනාසනං සප්පායන්ති අද්දස, තෙනෙවමාහ।
bod:382:<b>අධම්මෙන වග්ගකම්මං කරොන්තී</b>තිආදීනං පරතො පාළියංයෙව නානාකරණං ආගමිස්සති।
bod:385:<b>අඤ්ඤත්රාපි ධම්මා කම්මං කරොන්තී</b>ති අඤ්ඤත්රාපි ධම්මං කම්මං කරොන්ති, අයමෙව වා පාඨො। භූතෙන වත්ථුනා කතං ධම්මෙන කතං නාම හොති, තථා න කරොන්තීති අත්ථො। <b>අඤ්ඤත්රාපි විනයා කම්මං, අඤ්ඤත්රාපි සත්ථුසාසනා කම්ම</b>න්ති එතෙසුපි එසෙව නයො। එත්ථ පන <b>විනයො</b>ති චොදනා ච සාරණා ච। <b>සත්ථුසාසන</b>න්ති ඤත්තිසම්පදා අනුස්සාවනසම්පදා ච; තාහි විනා කම්මං කරොන්තීති අත්ථො। <b>පටිකුට්ඨකත</b>න්ති පටිකුට්ඨඤ්චෙව කතඤ්ච; යං අඤ්ඤෙසු පටික්කොසන්තෙසු කතං තං පටිකුට්ඨඤ්චෙව හොති කතඤ්ච; තාදිසම්පි කම්මං කරොන්තීති අත්ථො।
bod:387:<b>ඡයිමානි භික්ඛවෙ කම්මානි අධම්මකම්ම</b>න්තිආදීසු පන <b>“ධම්මො”</b>ති පාළියා අධිවචනං। තස්මා යං යථාවුත්තාය පාළියා න කරියති, තං අධම්මකම්මන්ති වෙදිතබ්බං। අයමෙත්ථ සඞ්ඛෙපො, විත්ථාරො පන පාළියංයෙව ආගතො। සො ච ඛො ඤත්තිදුතියඤත්තිචතුත්ථකම්මානංයෙව වසෙන। යස්මා පන ඤත්තිකම්මෙ ඤත්තිදුතියඤත්තිචතුත්ථෙසු විය හාපනං වා අඤ්ඤථා කරණං වා නත්ථි, අපලොකනකම්මඤ්ච සාවෙත්වාව කරියති, තස්මා තානි පාළියං න දස්සිතානි, තෙසං සබ්බෙසම්පි කම්මානං විනිච්ඡයං පරතො වණ්ණයිස්සාම।
sub:චතුවග්ගකරණාදිකථා
bod:388:ඉදානි <pb M=.428/> <pb V=.403/> යදිදං ඡට්ඨං ධම්මෙන සමග්ගකම්මං නාම, තං යෙහි සඞ්ඝෙහි කාතබ්බං, තෙසං පභෙදං දස්සෙතුං <b>“පඤ්ච සඞ්ඝා”</b>තිආදි වුත්තං। <b>කම්මප්පත්තො</b>ති කම්මං පත්තො, කම්මයුත්තො කම්මාරහො; න කිඤ්චි කම්මං කාතුං නාරහතීති අත්ථො।
bod:389:<b>චතුවග්ගකරණඤ්චෙ භික්ඛවෙ කම්මං භික්ඛුනිචතුත්ථො</b>තිආදි පරිසතො කම්මවිපත්තිදස්සනත්ථං වුත්තං। තත්ථ උක්ඛිත්තකග්ගහණෙන කම්මනානාසංවාසකො ගහිතො, නානාසංවාසකග්ගහණෙන ලද්ධිනානාසංවාසකො। <b>නානාසීමාය ඨිතචතුත්ථො</b>ති සීමන්තරිකාය වා බහිසීමාය වා හත්ථපාසෙ ඨිතෙනාපි සද්ධිං චතුවග්ගො හුත්වාති අත්ථො।
bod:393:<b>පාරිවාසිකචතුත්ථො</b>තිආදි <pb P=5.1147/> පරිවාසාදිකම්මානංයෙව පරිසතො විපත්තිදස්සනත්ථං වුත්තං, තෙසං විනිච්ඡයං පරතො වණ්ණයිස්සාම।
bod:394:<b>එකච්චස්ස භික්ඛවෙ සඞ්ඝමජ්ඣෙ පටික්කොසනා රුහතී</b>තිආදි පටිකුට්ඨකතකම්මස්ස කුප්පාකුප්පභාවදස්සනත්ථං වුත්තං। <b>පකතත්තස්සා</b>ති අවිපන්නසීලස්ස පාරාජිකං අනජ්ඣාපන්නස්ස। <b>ආනන්තරිකස්සා</b>ති අත්තනො අනන්තරං නිසින්නස්ස।
sub:ද්වෙනිස්සාරණාදිකථා
bod:395:<b>ද්වෙමා භික්ඛවෙ නිස්සාරණා</b>තිආදි වත්ථුතො කම්මානං කුප්පාකුප්පභාවදස්සනත්ථං වුත්තං। තත්ථ <b>“අප්පත්තො නිස්සාරණං, තඤ්චෙ සඞ්ඝො නිස්සාරෙති, සුනිස්සාරිතො”</b>ති ඉදං පබ්බාජනීයකම්මං සන්ධාය වුත්තං। පබ්බාජනීයකම්මෙන හි විහාරතො නිස්සාරෙන්ති, තස්මා තං “නිස්සාරණා”ති වුච්චති। තඤ්චෙස යස්මා කුලදූසකො න හොති, තස්මා ආවෙණිකෙන ලක්ඛණෙන අප්පත්තො। යස්මා පනස්ස ආකඞ්ඛමානො සඞ්ඝො පබ්බාජනීයකම්මං කරෙය්යාති වුත්තං, තස්මා සුනිස්සාරිතො හොති। <b>තඤ්චෙ සඞ්ඝො නිස්සාරෙතී</b>ති සචෙ සඞ්ඝො තජ්ජනීයකම්මාදිවසෙන නිස්සාරෙති, සො යස්මා තත්ථ “තිණ්ණං භික්ඛවෙ භික්ඛූනං ආකඞ්ඛමානො සඞ්ඝො තජ්ජනීයකම්මං කරෙය්ය – එකො භණ්ඩනකාරකො හොති කලහකාරකො විවාදකාරකො භස්සකාරකො සඞ්ඝෙ අධිකරණකාරකො, එකො බාලො <pb M=.429/> හොති අබ්යත්තො ආපත්තිබහුලො අනපදානො, එකො ගිහිසංසට්ඨො විහරති අනනුලොමිකෙහි <pb V=.404/> ගිහිසංසග්ගෙහී”ති (චූළව॰ 395) එවං එකෙකෙනපි අඞ්ගෙන නිස්සාරණා අනුඤ්ඤාතා, තස්මා සුනිස්සාරිතො।
bod:396:<b>ඔසාරණා</b>ති පවෙසනා। <b>තත්ථ තඤ්චෙ සඞ්ඝො ඔසාරෙතී</b>ති උපසම්පදකම්මවසෙන පවෙසෙති। <b>දොසාරිතො</b>ති දුඔසාරිතො। සහස්සක්ඛත්තුම්පි උපසම්පාදිතො අනුපසම්පන්නොව හොති ආචරියුපජ්ඣායා ච සාතිසාරා, තථා සෙසො කාරකසඞ්ඝො, න කොචි ආපත්තිතො මුච්චති। ඉති ඉමෙ එකාදස අභබ්බපුග්ගලා දොසාරිතා। හත්ථච්ඡින්නාදයො පන ද්වත්තිංස සුඔසාරිතා, උපසම්පාදිතා උපසම්පන්නාව හොන්ති, න තෙ ලබ්භා කිඤ්චි වත්තුං। ආචරියුපජ්ඣායා පන කාරකසඞ්ඝො ච සාතිසාරා, න කොචි ආපත්තිතො මුච්චති।
bod:397:<b>ඉධ පන භික්ඛවෙ භික්ඛුස්ස න හොති ආපත්ති දට්ඨබ්බා</b>තිආදි අභූතවත්ථුවසෙන අධම්මකම්මං, භූතවත්ථුවසෙන ධම්මකම්මඤ්ච දස්සෙතුං වුත්තං। තත්ථ <b>පටිනිස්සජ්ජිතා</b>ති පටිනිස්සජ්ජිතබ්බා।
sub:උපාලිපුච්ඡාකථා
bod:400:උපාලිපඤ්හෙසුපි වත්ථුවසෙනෙව <pb P=5.1148/> ධම්මාධම්මකම්මං විභත්තං। තත්ථ ද්වෙ නයා – එකමූලකො ච ද්විමූලකො ච। එකමූලකො උත්තානොයෙව। ද්විමූලකෙ යථා සතිවිනයො අමූළ්හවිනයෙන සද්ධිං එකා පුච්ඡා කතා, එවං අමූළ්හවිනයාදයොපි තස්සපාපිය්යසිකාදීහි। අවසානෙ පන <b>උපසම්පදාරහං උපසම්පාදෙතී</b>ති එකමෙව පදං හොති। පරතො භික්ඛූනම්පි සතිවිනයං ආදිං කත්වා එකෙකෙන සද්ධිං සෙසපදානි යොජෙතබ්බානි।
sub:තජ්ජනීයකම්මකථා
bod:407:<b>ඉධ පන භික්ඛවෙ භික්ඛු භණ්ඩනකාරකො</b>තිආදි “අධම්මෙනවග්ගං, අධම්මෙනසමග්ගං; ධම්මෙනවග්ගං, ධම්මපතිරූපකෙනවග්ගං, ධම්මපතිරූපකෙනසමග්ග”න්ති ඉමෙසං වසෙන චක්කං බන්ධිත්වා තජ්ජනීයාදීසු සත්තසු කම්මෙසු පටිපස්සද්ධීසු ච <pb M=.430/> විපත්තිදස්සනත්ථං වුත්තං। තත්ථ <b>අනපදානො</b>ති අපදානවිරහිතො। අපදානං වුච්චති පරිච්ඡෙදො; ආපත්තිපරිච්ඡෙදවිරහිතොති අත්ථො। තතො පරං පටිකුට්ඨකතකම්මප්පභෙදං දස්සෙතුං සායෙව පාළි “අකතං කම්ම”න්තිආදීහි සංසන්දිත්වා <pb V=.405/> වුත්තා। තත්ථ න කිඤ්චි පාළිඅනුසාරෙන න සක්කා විදිතුං, තස්මා වණ්ණනං න විත්ථාරයිම්හාති।
cen:චම්පෙය්යක්ඛන්ධකවණ්ණනා නිට්ඨිතා।
