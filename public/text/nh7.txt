cha:(8) 3:යමකවග්ගො
sub:1-10:සද්ධාසුත්තාදිවණ්ණනා
bod:71-80:අට්ඨමස්ස පඨමාදීනි උත්තානත්ථානෙව। දසමෙ කුච්ඡිතං සීදතීති <b>කුසීතො</b> ද-කාරස්ස ත-කාරං කත්වා। යස්ස ධම්මස්ස වසෙන <pb M=3.265/> පුග්ගලො “කුසීතො”ති වුච්චති, සො කුසිතභාවො ඉධ කුසිත-සද්දෙන වුත්තො। විනාපි හි භාවජොතනසද්දං භාවත්ථො විඤ්ඤායති යථා “පටස්ස සුක්ක”න්ති, තස්මා කුසීතභාවවත්ථූනීති අත්ථො। තෙනාහ <b>“කොසජ්ජකාරණානීති අත්ථො”</b>ති। කම්මං නාම සමණසාරුප්පං ඊදිසන්ති ආහ <b>“චීවරවිචාරණාදී”</b>ති। <b>වීරිය</b>න්ති පධානවීරියං। තං පන චඞ්කමනවසෙන කරණෙ කායිකන්තිපි වත්තබ්බතං ලභතීති ආහ <b>“දුවිධම්පී”</b>ති। <b>පත්තියා</b>ති පාපුණනත්ථං। <b>ඔසීදන</b>න්ති භාවනානුයොගෙ සඞ්කොචො। මාසෙහි ආචිතං නිචිතං වියාති <b>මාසාචිතං,</b> තං මඤ්ඤෙ। යස්මා මාසා තින්තා විසෙසෙන ගරුකා හොන්ති, තස්මා <b>“යථා තින්තමාසො”</b>තිආදි වුත්තං। <b>වුට්ඨිතො හොති</b> ගිලානභාවාති අධිප්පායො।
bod:<b>තෙස</b>න්ති ආරම්භවත්ථූනං। <b>ඉමිනාව නයෙනා</b>ති ඉමිනා කුසීතවත්ථූසු වුත්තෙනෙව නයෙන “දුවිධම්පි වීරියං ආරභතී”තිආදිනා। <b>ඉදං පඨම</b>න්ති “ඉදං, හන්දාහං, වීරියං ආරභාමී”ති, “එවං භාවනාය අබ්භුස්සහනං පඨමං ආරම්භවත්ථූ”තිආදිනා ච අත්ථො වෙදිතබ්බො। යථා තථා පඨමං පවත්තං අබ්භුස්සහනඤ්හි උපරි වීරියාරම්භස්ස කාරණං හොති। අනුරූපපච්චවෙක්ඛණසහිතානි <pb V=3.245/> හි අබ්භුස්සහනානි තම්මූලකානි වා පච්චවෙක්ඛණානි අට්ඨ ආරම්භවත්ථූනීති වෙදිතබ්බානි।
cen:සද්ධාසුත්තාදිවණ්ණනා නිට්ඨිතා।
cen:යමකවග්ගවණ්ණනා නිට්ඨිතා।
bod:81-626:සෙසං උත්තානමෙව।
cen:ඉති මනොරථපූරණියා අඞ්ගුත්තරනිකාය-අට්ඨකථාය
cen:අට්ඨකනිපාතවණ්ණනාය අනුත්තානත්ථදීපනා සමත්තා।
cen:॥ නමො තස්ස භගවතො අරහතො සම්මාසම්බුද්ධස්ස॥
nik:අඞ්ගුත්තරනිකායෙ
boo:නවකනිපාත-ටීකා
tit:1:පඨමපණ්ණාසකං
