cha:3:චිත්තවග්ගො
gax:33:ඵන්දනං <pb M=.18/> චපලං චිත්තං, දූරක්ඛං <n>දුරක්ඛං (සබ්බත්ථ)</n> දුන්නිවාරයං।
gae:උජුං කරොති මෙධාවී, උසුකාරොව තෙජනං॥
gax:34:වාරිජොව ථලෙ ඛිත්තො, ඔකමොකතඋබ්භතො।
gae:පරිඵන්දතිදං චිත්තං, මාරධෙය්යං පහාතවෙ॥
gax:35:දුන්නිග්ගහස්ස ලහුනො, යත්ථකාමනිපාතිනො।
gae:චිත්තස්ස දමථො සාධු, චිත්තං දන්තං සුඛාවහං॥
gax:36:සුදුද්දසං <pb V=.18/> <pb P=.6/> සුනිපුණං, යත්ථකාමනිපාතිනං।
gae:චිත්තං රක්ඛෙථ මෙධාවී, චිත්තං ගුත්තං සුඛාවහං॥
gax:37:දූරඞ්ගමං එකචරං <n>එකචාරං (ක॰)</n>, අසරීරං ගුහාසයං।
gae:යෙ <pb T=.20/> චිත්තං සංයමෙස්සන්ති, මොක්ඛන්ති මාරබන්ධනා॥
gax:38:අනවට්ඨිතචිත්තස්ස, සද්ධම්මං අවිජානතො।
gae:පරිප්ලවපසාදස්ස, පඤ්ඤා න පරිපූරති॥
gax:39:අනවස්සුතචිත්තස්ස, අනන්වාහතචෙතසො।
gae:පුඤ්ඤපාපපහීනස්ස, නත්ථි ජාගරතො භයං॥
gax:40:කුම්භූපමං කායමිමං විදිත්වා, නගරූපමං චිත්තමිදං ඨපෙත්වා।
gae:යොධෙථ මාරං පඤ්ඤාවුධෙන, ජිතඤ්ච රක්ඛෙ අනිවෙසනො සියා॥
gax:41:අචිරං <pb M=.19/> වතයං කායො, පථවිං අධිසෙස්සති।
gae:ඡුද්ධො අපෙතවිඤ්ඤාණො, නිරත්ථංව කලිඞ්ගරං॥
gax:42:දිසො දිසං යං තං කයිරා, වෙරී වා පන වෙරිනං।
gae:මිච්ඡාපණිහිතං චිත්තං, පාපියො <n>පාපියං (?)</n> නං තතො කරෙ॥
gax:43:න තං මාතා පිතා කයිරා, අඤ්ඤෙ වාපි ච ඤාතකා।
gae:සම්මාපණිහිතං චිත්තං, සෙය්යසො නං තතො කරෙ॥
cen:චිත්තවග්ගො තතියො නිට්ඨිතො।
