cha:5:ඉත්ථිකණ්ඩො
gax:94:කොකිලානං සද්දං රූපං,
gax:නාරීරූපං පතිබ්බතා।
gax:විජ්ජා <pb M=.21/> රූපං අ-රූපානං,
gae:ඛමා රූපං තපස්සිනං॥
gax:95:ඉත්ථීනඤ්ච ධනං රූපං,
gax:පුරිසානං විජ්ජා ධනං।
gax:භික්ඛූනඤ්ච ධනං සීලං,
gae:රාජානඤ්ච ධනං බලං॥
gax:96:තපස්සිනො කිසා සොභා,
gax:ථූලා සොභා චතුප්පදා।
gax:පුරිසා විජ්ජවා සොභා,
gae:ඉත්ථී සොභාස සාමිකා॥
gax:97:පඤ්ච රත්යා සුගන්ධබ්බා,
gax:සත්ත රත්යා ධනුග්ගහා।
gax:එක මාසා සුභරියා,
gae:අඩ්ඪ මාසා සිස්සා මලා॥
gax:98:හිං රමති පඞ,
gax:හඞ රමති පොක॥
gax:ථී රමති පු,
gae:ඛු රමති ධං॥
gax:99:ජිණ්ණමන්නං පසංසෙය්ය,
gax:දාරඤ්ච ගතයොබ්බනං।
gax:රණා පුනාගතා සූරං,
gae:සස්සඤ්ච ගෙහමාගතං॥
gax:100:ද්වත්ති-පතිකා <pb M=.22/> නාරී ච,
gax:භික්ඛු ද්වත්ති-විහාරිකො।
gax:ද්වත්ති-පාස-මුත්තො පක්ඛී,
gae:කත-මායා බහූථරං॥
gax:101:දුජ්ජනං පහාරාදමෙ,
gax:මිත්තං දමෙ අ-භාණිකා।
gax:ඉත්ථිඤ්ච බ්යසනා දමෙ,
gae:රාගිනං අප්ප භොජනා॥
gax:102:න රත්ති විනා චන්දිමා,
gax:වීචිං විනා ච අණ්ණවො।
gax:හංසං විනා පොක්ඛරණී,
gae:පතිං කඤ්ඤාච සොභතෙ॥
gax:103:පතිනා ජනිතො භොගො,
gax:ඉත්ථියාව සංගොප්පිතො।
gax:පුරිසොව හි පධානො,
gae:ඉත්ථී සුත්තංව සූචියා॥
gax:104:සබ්බානදී වඞ්කනදී,
gax:සබ්බෙ කට්ඨමයා වනා।
gax:සබ්බිත්ථියො කරෙ පාපං,
gae:ලභමානෙ නිවාතකෙ॥
gax:105:විවාදසීලිං <pb M=.23/> උසූයභාණිනිං,
gax:සම්පස්සතණ්හිං බහුපාකභුත්තිනිං।
gax:අග්ගන්තභුත්තිං පරගෙහවාසිනිං,
gae:නාරිං චජෙ පුත්තසතම්පි පූමා॥
gax:106:භුත්තෙසු මණ්ඩෙසු ජනීව කන්තිනී,
gax:ගුය්හෙච ඨානෙ භගිනීව හිරිණී।
gax:කම්මෙසු පත්තෙසු කරොති දාසීව,
gax:භයෙසු මන්තී සයනෙසු රාමයෙ।
gax:රූපීසු සික්ඛී කුපනෙසු ඛන්තිනී,
gax:සා නාරී සෙට්ඨාති වදන්ති පණ්ඩිතා।
gae:කායස්ස භෙදාච දිවෙභවෙය්ය සා॥
gax:107:සාමා මිගක්ඛී තනුමජ්ඣගත්තා,
gax:සූරූ සුකෙසී සමදන්තපන්තී।
gax:ගම්භීරනාභී යුවතී සුසීලී,
gae:හීනෙ කුලෙ ජාතාපි විවාහ්යා॥
gax:108:සරදංරතු-කාලානං,
gax:භරියානං රූපවතී।
gax:ජෙට්ඨො පධානං පුත්තානං,
gae:දිසානං උත්තරාදිසා॥
gax:109:යා ඉච්ඡෙ පුරිසො හොතුං,
gax:ජාති ජාති පුනප්පුනං।
gax:සාමිකං <pb M=.24/> අපචායෙය්ය,
gae:ඉන්දංව පාරිචාරිකා॥
gax:110:යො ඉච්ඡෙ පුරිසො හොතුං,
gax:ජාති ජාති පුනප්පුනං।
gax:පරදානං විවජ්ජෙය්ය,
gae:ධොතපාදොව කද්දමං॥
gax:111:අතික්කන්ත වයො පොසො,
gax:ආනෙති තිම්බරුත්තනිං।
gax:තස්සා ඉස්සා අසද්ධාති,
gae:තං පරාභවතො මුඛං॥
cen:ඉත්ථිකණ්ඩො නිට්ඨිතො।
