cen:නමො තස්ස භගවතො අරහතො සම්මාසම්බුද්ධස්ස।
cha:බාලාවතාර
sub:පණාම
bod:[ක]
gax:සබ්බං නිරුත්තිපථපාරගතං සබුද්ධං,
gax:බුද්ධං තිලොකතිලකං හතපාපධම්මං।
gax:ධම්මං විමුත්තිසුඛදං විහතාඝසංඝං,
gae:සංඝං ච නිච්චමභිවන්දිය දක්ඛිණෙය්යං॥
bod:[ඛ]
gax:වුද්ධිප්පත්තොස්මි මුද්ධො මම වරගරවො සීලපඤ්ඤාදිසොභෙ,
gax:චන්දාදිච්චෙව සුද්ධෙ වරජිනඨපිතෙ සාසනාබ්භෙ පතීතෙ।
gax:නිස්සායෙවා තිපෙමා පණමිය සිරසා නිච්චමෙසං සරිත්වා,
gae:පාදම්භොජෙ ගුණග්ගෙ හතදුරිතමලො ආනුභාවෙන තස්සා॥
bod:[ග]
gax:පොරාණ සීහළ පදත්ථ විනිච්ඡයඤ්ච,
gax:සබ්බම්පි මාගධනිරුත්තිනයං පසත්ථං।
gax:අඤ්ඤඤ්ච නෙකවිධ සක්කත සද්දසත්ථං,
gae:පාරම්පරාභත මතඤ්ච නිසම්ම සම්මා॥
bod:[ඝ]
gax:බාලාවතාර වරමාගධ සද්දසත්ථෙ,
gax:දුබ්බොධ නෙකපදඅත්ථ විනිච්ඡයෙන।
gax:අත්ථාය ආධුනික බාලපරම්පරාය,
gae:<b>බාලාවතාර වරගණ්ඨිපදං</b> කරිස්සං॥
bod:[ඞ]
gax:නිච්චං යෙ මෙත්ථ බාලා වරහදයයුතා සුට්ඨු නික්ඛිත්තනෙත්තා,
gax:පුණ්ණෙ නානානයානං සුරතරුසදිසෙ ධීරපාසංසියෙ වෙ।
gax:ගම්භීරං දුත්තරං තෙ ජිනවචනුදධිං තිණ්ණථාමා භවෙය්යුං,
gae:ලද්ධොපායා ච චන්දං තදිතරපචුරං සක්කතං සොතුකාමා॥
bod:[ච]
gax:ගන්ථනිප්ඵත්තියා සෙස – දුක්කරත්තං යථාවතො।
gax:ජානන්ති කුසලා ධීරා, නෙකසත්ථන්තරාදිසු।
gae:ගන්ථෙසු ගුණදොසම්පි, තෙයෙව විදුරා සදා॥
bod:[ඡ]
gax:තස්මා එත්ථ පමාදාදි – දොසලෙසො භවෙ යදි।
gae:පොරාණාචෙරලද්ධීහි, විලොමං වා භවෙය්ය චෙ॥
bod:[ජ]
gax:ගන්ථන්තරං විගාහෙත්වා, විචාරෙත්වා පුනප්පුනං।
gae:යුත්තිමෙව ච ගණ්හන්තු, හුත්වා වීමංසබුද්ධිකාති॥
sub:පණාම
bod:1:බුද්ධං <pb M=.1/> තිධා භිවන්දිත්වා, බුද්ධම්බුජ විලොචනං।
bod:<b>බාලාවතාරං</b> භාසිස්සං, බාලානං බුද්ධිවුද්ධියා॥
