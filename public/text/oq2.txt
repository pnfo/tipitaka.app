cha:2:උද්දෙසවාරවණ්ණනා
bod:1:<b>විභාගෙනා</b>ති <pb M=.24/> සරූපවිභාගෙන। අදිට්ඨං ජොතීයති එතායාති <b>අදිට්ඨජොතනා</b>। දිට්ඨං සංසන්දීයති එතායාති <b>දිට්ඨසංසන්දනා,</b> සංසන්දනං චෙත්ථ සාකච්ඡාවසෙන විනිච්ඡයකරණං। විමති ඡිජ්ජති එතායාති <b>විමතිච්ඡෙදනා</b>। අනුමතියා පුච්ඡා <b>අනුමතිපුච්ඡා</b>। “තං කිං මඤ්ඤථා”ති හි කා තුම්හාකං අනුමතීති අනුමති පුච්ඡිතා। <b>කථෙතුකම්යතා</b>ති කථෙතුකම්යතාය।
bod:<b>“හරීයන්ති එතෙහී”</b>තිආදිනා කරණාධිකරණකත්තුභාවකම්මසාධනානං වසෙන <b>හාර</b>-සද්දස්ස අත්ථං වත්වා සදිසකප්පනාවසෙන දස්සෙතුං <b>“හාරා වියා”</b>තිආදි වුත්තං। පුන ගන්ථකරණාදිඅත්ථෙන ගන්ථාදිසද්දානං විය හාරකරණාදිඅත්ථෙන හාරසද්දසිද්ධිං දස්සෙතුං <b>“හාරයන්තී”</b>තිආදිමාහ। <b>“හරණතො, රමණතො චා”</b>ති ඉමිනා මනොහරා මනොරමා චෙතෙ සංවණ්ණනාවිසෙසාති දස්සෙති।
bod:<b>උපපත්තිසාධනයුත්තී</b>ති ලක්ඛණහෙතු। <b>වුත්තනයෙනා</b>ති “නනු ච අඤ්ඤෙපි හාරා යුත්තිසහිතා එවා”තිආදිනා දෙසනාහාරෙ වුත්තනයානුසාරෙන।
bod:<b>චතුන්නං බ්යූහො එත්ථා</b>ති භින්නාධිකරණානම්පි පදානං අඤ්ඤපදත්ථසමාසො ලබ්භති “උරසිලොමො”තිආදීනං (දී॰ නි॰ ටී॰ 3.54, 303) වියාති වුත්තං।
bod:<b>සෙස</b>න්ති “විවචනමෙව වෙවචන”න්ති එවමාදි।
bod:<b>අනුප්පවෙසීයන්තී</b>ති <pb V=.23/> අවගාහීයන්ති। <b>සමාධීයන්තී</b>ති පරිහරීයන්ති। <b>විනා විකප්පෙනා</b>ති ජාති සාමඤ්ඤං, භෙදො සාමඤ්ඤං, සම්බන්ධො සාමඤ්ඤන්තිආදිනා පදත්ථන්තරභාවවිකප්පනමන්තරෙන।
bod:<b>පදට්ඨානාදිමුඛෙනා</b>ති පදට්ඨානවෙවචනභාවනාපහානමුඛෙන। <b>කෙචී</b>ති පදට්ඨානපරික්ඛාරආවට්ටපරිවත්තනපඤ්ඤත්තිඔතරණෙ සන්ධාය වදති।
bod:2:<b>සම්බන්ධො</b>ති හෙතුඵලභාවයොගො। තථාභූතානඤ්හි ධම්මානං එකසන්තානසිද්ධතා එකත්තනයො। <b>විභාගො</b> සතිපි නෙසං හෙතුඵලභාවෙ විභත්තසභාවතා। අඤ්ඤො එව හි හෙතු, අඤ්ඤං ඵලන්ති। <b>බ්යාපාරවිරහො</b> නිරීහතා। න හි හෙතුඵලානං එවං හොති “අහං ඉමං නිබ්බත්තෙමි, ඉමිනාහං නිබ්බත්තො”ති। <b>අනුරූපඵලතා</b> පච්චයුප්පන්නානං පච්චයානුකූලතා। සමූහාදිං <pb M=.25/> උපාදාය ලොකසඞ්කෙතසිද්ධා වොහාරමත්තතා <b>සම්මුතිසභාවො</b>। පථවීඵස්සාදීනං කක්ඛළඵුසනාදිලක්ඛණං <b>පරමත්ථසභාවො</b>। අයඤ්හෙත්ථ සඞ්ඛෙපො – යස්මිං භින්නෙ, ඉතරාපොහෙ වා චිත්තෙන කතෙන තථා බුද්ධි, ඉදං <b>සම්මුතිසච්චං</b> යථා ඝටෙ, සසම්භාරජලෙ ච, තබ්බිපරියායෙන <b>පරමත්ථසච්ච</b>න්ති। <b>පරමත්ථසච්චප්පටිවෙධායා</b>ති නිබ්බානාධිගමාය।
bod:<b>අන්තො</b>ති අබ්භන්තරො। <b>පධානාවයවෙනා</b>ති මූලභාවෙන। “නන්දී දුක්ඛස්ස මූල”න්තිආදීසු (ම॰ නි॰ 1.13) තණ්හා “නන්දී”ති වුත්තා। “සඞ්ගාමෙ ච නන්දිං චරතී”තිආදීසු පමොදොති ආහ <b>“තණ්හාය, පමොදස්ස වා”</b>ති।
bod:3:<b>ජාතිභෙදතො</b>ති කුසලා, අකුසලාති ඉමස්මා විසෙසා। <b>යුජ්ජන්තී</b>ති එත්ථ හෙතුඅත්ථො අන්තොනීතො වෙදිතබ්බොති ආහ <b>“යොජීයන්තී”</b>ති। කෙහි යොජීයන්ති? සංවණ්ණනකෙහීති අධිප්පායො। <b>යුජ්ජන්තී</b>ති වා යුත්තා හොන්ති, තෙහි සමානයොගක්ඛමා තග්ගහණෙනෙව ගහිතා හොන්තීති අත්ථො තදෙකට්ඨභාවතො। ඉමස්මිං අත්ථෙ <b>“නවහි පදෙහී”</b>ති සහයොගෙ කරණවචනං, පුරිමස්මිං කරණෙ। <b>“එතෙ ඛො”</b>ති ච පාඨො। තත්ථ <b>ඛො</b>-සද්දස්ස පදපූරණතා, අවධාරණත්ථතා වා වෙදිතබ්බා। <b>එතෙ එවා</b>ති එතෙ තණ්හාදයො එව, න ඉතො අඤ්ඤෙති අත්ථො। <b>අට්ඨාරසෙව</b> න තතො උද්ධං, අධො වාති। පුරිමස්මිං පක්ඛෙ මූලපදන්තරාභාවො, දුතියස්මිං තෙසං අනූනාධිකතා දීපිතා හොති।
cen:උද්දෙසවාරවණ්ණනා නිට්ඨිතා।
