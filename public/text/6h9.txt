cha:9:නවමො පරිච්ඡෙදො
sub:පුඤ්ඤවිපාකපච්චයනිද්දෙසො
gax:560:බාත්තිංස <pb P=.60/> පාකචිත්තානි, ලොකිකානෙව යානි හි।
gae:එතෙසං පාකචිත්තානං, පටිසන්ධිපවත්තිසු॥
gax:561:පුඤ්ඤාපුඤ්ඤාදිසඞ්ඛාරා, යථා යෙසඤ්ච පච්චයා।
gae:භවාදීසු තථා තෙපි, විඤ්ඤාතබ්බා විභාවිනා॥
gax:562:තයො භවා චතස්සො ච, යොනියො ගතිපඤ්චකං।
gae:විඤ්ඤාණට්ඨිතියො සත්ත, සත්තාවාසා නවෙරිතා॥
gax:563:<b>කාමෙ</b> <pb V=.75/> පුඤ්ඤාභිසඞ්ඛාර-සඤ්ඤිතා අට්ඨ චෙතනා।
gae:නවන්නං පාකචිත්තානං, කාමෙ සුගතියං පන॥
gax:564:නානාක්ඛණිකකම්මූප-නිස්සයපච්චයෙහි ච।
gae:ද්වෙධා හි පච්චයා තෙසං, භවන්ති පටිසන්ධියං॥
gax:565:උපෙක්ඛාසහිතාහෙතු-මනොවිඤ්ඤාණධාතුයා <pb M=.81/>।
gae:විනා පරිත්තපාකානං, හොන්ති ද්වෙධා පවත්තියං॥
gax:566:තායෙව චෙතනා රූප-භවෙ ද්වෙධාව පච්චයා।
gae:පඤ්චන්නං පාකචිත්තානං, භවන්ති හි පවත්තියං॥
gax:567:අට්ඨන්නං තු පරිත්තානං, කාමෙ දුග්ගතියං තථා।
gae:පවත්තෙ පච්චයා හොන්ති, න හොන්ති පටිසන්ධියං॥
gax:568:හොන්ති වුත්තප්පකාරාව, කාමෙ සුගතියං තථා।
gae:සොළසන්නං විපාකානං, පවත්තෙ පටිසන්ධියං॥
gax:569:<b>රූපෙ</b> පුඤ්ඤාභිසඞ්ඛාරා, රූපාවචරභූමියං।
gae:පඤ්චන්නං පාකචිත්තානං, පච්චයා පටිසන්ධියං॥
gax:570:හොන්තිමාපුඤ්ඤසඞ්ඛාරා, කාමෙ දුග්ගතියං ද්විධා।
gae:විඤ්ඤාණස්ස පනෙකස්ස, පච්චයා පටිසන්ධියං॥
gax:571:ඡන්නං පන පවත්තෙව, හොන්ති නො පටිසන්ධියං।
gae:සත්තන්නම්පි භවන්තෙව, පවත්තෙ පටිසන්ධියං॥
gax:572:කාමෙ සුගතියං තෙසං, සත්තන්නම්පි තථෙව ච।
gae:පවත්තෙ පච්චයා හොන්ති, න හොන්ති පටිසන්ධියං॥
gax:573:විඤ්ඤාණානං චතුන්නම්පි, තෙසං රූපභවෙ තථා।
gae:පවත්තෙ පච්චයා හොන්ති, න හොන්ති පටිසන්ධියං॥
gax:574:සො <pb P=.61/> ච කාමභවෙනිට්ඨ-රූපාදිඋපලද්ධියං।
gae:අනිට්ඨරූපාදයො පන, බ්රහ්මලොකෙ න විජ්ජරෙ॥
gax:575:තථෙවානෙඤ්ජසඞ්ඛාරො <pb V=.76/>, <b>අරූපාවචර</b>භූමියං।
gae:චතුන්නං පාකචිත්තානං, පවත්තෙ පටිසන්ධියං॥
gax:576:එවං <pb M=.82/> තාව භවෙස්වෙතෙ, පටිසන්ධිපවත්තිසු।
gae:යථා ච පච්චයා හොන්ති, තථා ඤෙය්යා විභාවිනා॥
gax:577:එසෙව ච නයො ඤෙය්යො, යොනිආදීසු තත්රිදං।
gae:ආදිතො පන පට්ඨාය, මුඛමත්තනිදස්සනං॥
gax:578:අවිසෙසෙන පුඤ්ඤාභි-සඞ්ඛාරො ද්විභවෙසුපි।
gae:දත්වාන පටිසන්ධිං තු, සබ්බපාකං ජනෙති සො॥
gax:579:තථා චතූසු විඤ්ඤෙය්යො, අණ්ඩජාදීසු යොනිසු।
gae:බහුදෙවමනුස්සානං, ගතීසු ද්වීසු එව ච॥
gax:580:තථා නානත්තකායාදි-විඤ්ඤාණානං ඨිතීසුපි।
gae:තථා වුත්තප්පකාරස්මිං, සත්තාවාසෙ චතුබ්බිධෙ॥
gax:581:එවං පුඤ්ඤාභිසඞ්ඛාරො, භවාදීසු යථාරහං।
gae:එකවීසතිපාකානං, පච්චයො හොති ච ද්විධා॥
gax:582:කාමෙ අපුඤ්ඤසඞ්ඛාරො, භවෙ චතූසු යොනිසු।
gae:තීසු ගතීසු එකිස්සා, විඤ්ඤාණට්ඨිතියාපි ච॥
gax:583:සත්තාවාසෙ පනෙකස්මිං,
gax:උහොති සො පච්චයො ද්විධා।
gax:සත්තන්නං පාකචිත්තානං,
gae:පවත්තෙ පටිසන්ධියං॥
gax:584:තථෙවානෙඤ්ජසඞ්ඛාරො, එකාරූපභවෙ පුන।
gae:එකිස්සා යොනියා චෙව, එකිස්සා ගතියාපි ච॥
gax:585:තීසු චිත්තට්ඨිතීස්වෙව, සත්තාවාසෙ චතුබ්බිධෙ।
gae:චතුන්නං පාකචිත්තානං, ද්වෙධා සො හොති පච්චයො॥
gax:586:පටිසන්ධිපවත්තීනං <pb V=.77/>, වසෙනෙව භවාදිසු।
gae:විජානිතබ්බා සඞ්ඛාරා, යථා යෙසඤ්ච පච්චයා॥
gax:587:න <pb M=.83/> රූපාරූපධම්මානං, සඞ්කන්ති පන විජ්ජති।
gae:සඞ්කන්තිභාවෙ අසති, පටිසන්ධි කථං සියා॥
gax:588:නත්ථි චිත්තස්ස සඞ්කන්ති, අතීතභවතො ඉධ।
gae:තතො හෙතුං විනා තස්ස, පාතුභාවො න විජ්ජති॥
gax:589:සුලද්ධපච්චයං රූපා-රූපමත්තං තු ජායති।
gae:උප්පජ්ජමානමෙවං තු, ලභිත්වා පච්චයං පන॥
gax:590:භවන්තරමුපෙතීති, සමඤ්ඤාය පවුච්චති।
gae:න ච සත්තො න ච ජීවො, න අත්තා වාපි විජ්ජති॥
gax:591:තයිදං පාකටං කත්වා, පටිසන්ධික්කමං පන।
gae:දස්සයිස්සාමහං සාධු, නිබොධථ සුදුබ්බුධං॥
gax:592:අතීතස්මිං <pb P=.62/> භවෙ තස්ස, ආසන්නමරණස්ස හි।
gae:හරිතං තාලපණ්ණංව, පක්ඛිත්තං ආතපෙ පන॥
gax:593:සුස්සමානෙ සරීරස්මිං, නට්ඨෙ චක්ඛුන්ද්රියාදිකෙ।
gae:හදයවත්ථුමත්තස්මිං, ඨිතෙ කායප්පසාදිකෙ॥
gax:594:වත්ථුසන්නිස්සිතං චිත්තං, හොති තස්මිං ඛණෙපි ච।
gae:පුබ්බානුසෙවිතං කම්මං, පුඤ්ඤං වාපුඤ්ඤමෙව වා॥
gax:595:කම්මං කම්මනිමිත්තං වා, ආලම්බිත්වා පවත්තති।
gae:එවං පවත්තමානං තං, විඤ්ඤාණං ලද්ධපච්චයං॥
gax:596:අවිජ්ජාය පටිච්ඡන්නා-දීනවෙ විසයෙ පන।
gae:තණ්හා නමෙති සඞ්ඛාරා, ඛිපන්ති සහජා පන॥
gax:597:න මීයමානං තණ්හාය, තං සන්තතිවසා පන।
gae:ඔරිමා පන තීරම්හා, ආලම්බිත්වාන රජ්ජුකං॥
gax:598:මාතිකාතික්කමොවෙතං <pb M=.84/> <pb V=.78/>, පුරිමං ජහති නිස්සයං।
gae:අපරං කම්මසම්භූතං, ලම්බිත්වා වාපි නිස්සයං॥
gax:599:තං පනාරම්මණාදීහි, පච්චයෙහි පවත්තති।
gae:පුරිමං චවනං එත්ථ, පච්ඡිමං පටිසන්ධි තු॥
gax:600:තදෙතං නාපි පුරිමා, භවතොපි ඉධාගතං।
gae:කම්මාදිඤ්ච විනා හෙතුං, පාතුභූතං න චෙව තං॥
gax:601:එත්ථ චෙතස්ස චිත්තස්ස, පුරිමා භවතො පන।
gae:ඉධානාගමනෙතීත-භවහෙතූහි සම්භවෙ॥
gax:602:පටිඝොසදීපමුද්දාදී, භවන්තෙත්ථ නිදස්සනා।
gae:යථා ආගන්ත්වා අඤ්ඤත්ර, හොන්ති සද්දාදිහෙතුකා॥
gax:603:එවමෙව ච විඤ්ඤාණං, වෙදිතබ්බං විභාවිනා।
gae:සන්තානබන්ධතො නත්ථි, එකතා වාපි නානතා॥
gax:604:සති සන්තානබන්ධෙ තු, එකන්තෙනෙකතා සියා।
gae:ඛීරතො දධිසම්භූතං, න භවෙය්ය කදාචිපි॥
gax:605:අථාපි පන එකන්ත-නානතා සා භවෙය්ය චෙ।
gae:ඛීරසාමී නරො නෙව, දධිසාමී භවෙය්ය සො॥
gax:606:තස්මා එත්ථ පනෙකන්ත-එකතානානතාපි වා।
gae:න චෙව උපගන්තබ්බා, විඤ්ඤුනා සමයඤ්ඤුනා॥
gax:607:නනු එවමසඞ්කන්ති-පාතුභාවෙ තස්ස සති।
gae:යෙ ඉමස්මිං මනුස්සත්ත-භාවෙ ඛන්ධාභිසම්භවා॥
gax:608:තෙසං ඉධ නිරුද්ධත්තා, කම්මස්ස ඵලහෙතුනො।
gae:පරත්ථාගමතො චෙව, ඉධ තස්ස කතස්ස හි॥
gax:609:අඤ්ඤස්ස <pb M=.85/> අඤ්ඤතො චෙව, කම්මතො තං ඵලං සියා।
gae:තස්මා න සුන්දරං එතං, විධානං සබ්බමෙව ච॥
bod:එත්ථාහ <pb V=.79/> –
gax:610:සන්තානෙ <pb P=.63/> යං ඵලං එතං, නාඤ්ඤස්ස න ච අඤ්ඤතො।
gae:බීජානං අභිසඞ්ඛාරො, එතස්සත්ථස්ස සාධකො॥
gax:611:එකස්මිං පන සන්තානෙ, වත්තමානං ඵලං පන।
gae:අඤ්ඤස්සාතිපි වා නෙව, අඤ්ඤතො වා න හොති තං॥
gax:612:බීජානං අභිසඞ්ඛාරා, එතස්සත්ථස්ස සාධකො।
gae:බීජානං අභිසඞ්ඛාරෙ, කතෙ තු මධුආදිනා॥
gax:613:තස්ස බීජස්ස සන්තානෙ, පඨමං ලද්ධපච්චයො।
gae:මධුරො ඵලසො තස්ස, හොති කාලන්තරෙ පන॥
gax:614:න හි තානි හි බීජානි, අභිසඞ්ඛරණම්පි වා।
gae:පාපුණන්ති ඵලට්ඨානං, එවං ඤෙය්යමිදම්පි ච॥
gax:615:බාලකාලෙ පයුත්තෙන, විජ්ජාසිප්පොසධාදිනා।
gae:දීපෙතබ්බො අයං වුද්ධ-කාලස්මිං ඵලදායිනා॥
gax:616:එවං සන්තෙපි තං කම්මං, විජ්ජමානම්පි වා පන।
gae:ඵලස්ස පච්චයො හොති, අථ වාවිජ්ජමානකං॥
gax:617:විජ්ජමානං සචෙ හොති, තප්පවත්තික්ඛණෙ පන।
gae:භවිතබ්බං විපාකෙන, සද්ධිමෙව ච හෙතුනා॥
gax:618:අථ වාවිජ්ජමානං තං, නිරුද්ධං පච්චයො භවෙ।
gae:පවත්තික්ඛණතො පුබ්බෙ, පච්ඡා නිච්චඵලං සියා॥
bod:වුච්චතෙ <pb M=.86/> –
gax:619:කටත්තා පච්චයො කම්මං, තස්මා නිච්චඵලං න ච।
gae:පාටිභොගාදිකං කම්මං, වෙදිතබ්බං නිදස්සනං॥
gax:620:කටත්තායෙව <pb V=.80/> තං කම්මං, ඵලස්ස පන පච්චයො।
gae:න චස්ස විජ්ජමානත්තං, තස්ස වාවිජ්ජමානතා॥
gax:621:අභිධම්මාවතාරොයං, පරමත්ථපකාසනො।
gae:සොතබ්බො පන සොතූනං, පීතිබුද්ධිවිවඩ්ඪනො॥
cen:ඉති අභිධම්මාවතාරෙ පුඤ්ඤවිපාකපච්චයනිද්දෙසො නාම
cen:නවමො පරිච්ඡෙදො।
