cha:6:අතීතක්ඛන්ධාදිකථා
sub:1:නසුත්තසාධනකථාවණ්ණනා
bod:297:ඉදානි “අතීතං ඛන්ධා”තිආදිකථා හොති। තත්ථ ඛන්ධාදිභාවාවිජහනතො අතීතානාගතානං අත්ථිතං ඉච්ඡන්තස්ස <b>අතීතං ඛන්ධා</b>ති පුච්ඡා පරවාදිස්ස, අතීතස්ස ඛන්ධසඞ්ගහිතත්තා <b>ආමන්තා</b>ති පටිඤ්ඤා සකවාදිස්ස। පුන <b>අතීතං</b> <pb P=.51/> <b>නත්ථී</b>ති පුච්ඡා පරවාදිස්ස, තස්ස නිරුත්තිපථසුත්තෙන අත්ථිතාය වාරිතත්තා පටික්ඛෙපො සකවාදිස්ස। ආයතනධාතුපුච්ඡාසුපි අනාගතපඤ්හෙසුපි පච්චුප්පන්නෙන සද්ධිං සංසන්දිත්වා අනුලොමපටිලොමතො ආගතපඤ්හෙසුපි “අතීතං රූප”න්තිආදිපඤ්හෙසුපි ඉමිනාවුපායෙන අත්ථො වෙදිතබ්බො।
sub:2:සුත්තසාධනවණ්ණනා
bod:298:සුත්තසාධනෙ <pb V=.152/> පන <b>න වත්තබ්බ</b>න්ති පුච්ඡා සකවාදිස්ස। තත්ථ <b>නත්ථි චෙතෙ</b>ති නත්ථි ච එතෙ ධම්මාති අත්ථො। ඛන්ධාදිභාවෙ සති නත්ථිතං අනිච්ඡන්තස්ස <b>ආමන්තා</b>ති පටිඤ්ඤා පරවාදිස්ස, අථ නෙසං නත්ථිභාවසාධනත්ථං සුත්තාහරණං සකවාදිස්ස। දුතියපුච්ඡාපි පරවාදිස්ස, පටිඤ්ඤා සකවාදිස්ස, සුත්තාහරණං පරවාදිස්ස। තං පන නෙසං ඛන්ධාදිභාවමෙව සාධෙති, න අත්ථිභාවන්ති ආහටම්පි අනාහටසදිසමෙවාති।
cen:අතීතං ඛන්ධාතිආදිකථාවණ්ණනා।
