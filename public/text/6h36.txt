cha:10:දසමො පරිච්ඡෙදො
sub:සෙසකම්මට්ඨානවිභාගො
gax:1298:බ්යාපාදාදීනවං <pb M=.111/> <pb V=.118/> දිස්වා, ඛෙමභාවඤ්ච ඛන්තියං।
gae:අප්පමඤ්ඤා තු භාවෙන්තො, විනෙය්ය පටිඝං කථං॥
gax:1299:චෙතොසන්තාපනො කොධො,
gax:සම්පසාදවිකොපනො।
gax:විරූපබීභච්ඡකරො,
gae:මුඛවණ්ණප්පධංසනො॥
gax:1300:සීලකාලුස්සියුප්පාදො, චිත්තවික්ඛෙපසම්භවො।
gae:පඤ්ඤාපජ්ජොතවිද්ධංසී, පටිපත්තිවිබන්ධකො॥
gax:1301:අපායෙකායනො මග්ගො, පාපකණ්ටකබන්ධකො।
gae:ධම්මමග්ගසමුච්ඡෙදී, මග්ගද්වාරපිධානකො॥
gax:1302:යසොවණ්ණවිසඞ්ඛාරො, ගුණමූලප්පභඤ්ජකො।
gae:දුක්ඛධම්මසමොධානො, බ්යසනොපද්දවාකරො॥
gax:1303:දුන්නිමිත්තමිදං ජාතං, සබ්බසම්පත්තිධංසනං।
gae:ධූමකෙතුසමුප්පාදො, සබ්බලොකවිනාසකො॥
gax:1304:සබ්බකල්යාණධම්මානං, අවමඞ්ගලමුට්ඨිතං।
gae:හිතාරම්භසමුග්ඝාතී, අන්තරායසමාගමො॥
gax:1305:සබ්බාකාරපටික්කූලං, සබ්බවිද්දෙසකාරණං।
gae:විපත්තිමුඛමුප්පන්නං, අමිත්තජනපත්ථිතං॥
gax:1306:සපත්තකරණං <pb V=.119/> ඝොරං, සබ්බානත්ථවිධායකං।
gae:භයමන්තරතො ජාතං, තං ජනො නාවබුජ්ඣති॥
gax:1307:ඛුරධාරං ලිහන්තාව, ගිලන්තාව හුතාසනං।
gae:තිත්තලාබුංව ඛාදන්තා, ගණ්හන්තාදිත්තමායුධං॥
gax:1308:බ්යාපාදමත්තසම්භව-මත්තඝඤ්ඤාය <pb M=.112/> කෙවලං।
gae:උපලාළෙන්ති දුම්මෙධා, ඝොරමාසීවිසං යථා॥
gax:1309:දොසතෙජෙන රුක්ඛොව, සුසිරාරුළ්හපාවකො।
gae:අන්තොනුදය්හමානාපි, විප්ඵන්දන්ති විඝාතිනො॥
gax:1310:නාවබුජ්ඣන්ති දුම්මෙධා, චෙතොසඞ්කප්පවායුනා।
gae:උක්කාමුඛාමිවාදිත්ත-මුජ්ජලන්තා පුනප්පුනං॥
gax:1311:භයමග්ගසමාරුළ්හා, ඛෙමමග්ගවිරොධිනො।
gae:බ්යාපන්නා කිබ්බිසාකිණ්ණා, අත්ථද්වයවිරොධිනො॥
gax:1312:අනාථා සල්ලකාවිද්ධා, විසට්ටා අනුසොචිනො।
gae:අන්ධා විය මිගාරඤ්ඤෙ, භමන්ති හතචක්ඛුකා॥
gax:1313:අසංවිහිතකම්මන්තා, බාලා කොධවසානුගා।
gae:ඛිප්පං ලක්ඛිං පරිච්චත්තා, යසොභොගෙහි ධංසරෙ॥
gax:1314:දුප්පටිප්පාදිතාරම්භා, කොධසඞ්ඛොභමොහිතා।
gae:ධම්මාමතරසස්සාදං, න වින්දන්ති අවිද්දසු॥
gax:1315:බහ්වාදීනවමිච්චෙව-මන්තො බ්යාධිමිවුට්ඨිතං।
gae:ජාතානලමිවුච්ඡඞ්ගෙ, අජ්ඣුපෙක්ඛන්ති දුජ්ජනා॥
gax:1316:චොදයමානා දුක්ඛෙහි, ක්ලෙසාචිණ්ණමලීමහා।
gae:පාපකම්මෙහි පූරෙන්තා, සෙන්ති මච්චුපථෙ චිරං॥
gax:1317:තමෙවං පටිසඞ්ඛාය, පටිඝං පන යොනිසො।
gae:වාළමිගංව ධාවන්තං, ආවිසන්තංව රක්ඛසං॥
gax:1318:පාවකංව <pb V=.120/> පරිබ්යුළ්හං, භායමානස්ස යොගිනො।
gae:සොත්ථිභාවාය ඛෙමන්ත-මුපඤ්ඤත්තං මහෙසිනා॥
gax:1319:මාතා කල්යාණධම්මානං, ඛමා නාම මහිද්ධිකා।
gae:සමප්පවත්ති සත්තෙසු, සබ්බසම්පත්තිසාධිකා॥
gax:1320:කොධානලජලාසෙකො <pb M=.113/>,
gax:සොකොපායාසනාසනං।
gax:ආඝාතසල්ලනිද්ධාරී,
gae:උපනාහවිමොචනං॥
gax:1321:වණ්ණකිත්තිසමුට්ඨානං, ගුණමූලාභිසෙවනං।
gae:අපාරුතමුඛංවෙත-මත්ථද්වයසමිද්ධියා॥
gax:1322:විඝාතපරියාදාන-මාසවානමසෙසතො।
gae:පටිපස්සම්භනං චෙතො-පීතිකරණචන්දනං॥
gax:1323:සබ්බදුක්ඛසමුග්ඝාති, සුඛුපට්ඨානමුත්තමං।
gae:බ්යසනොදයවිච්ඡෙදො, භයභෙරවනිග්ගමො॥
gax:1324:චෙතොපසාදසන්ධානො, පාසාදිකඵලාවහො।
gae:පවරො බොධිසම්භාරො, නරානරනිසෙවිතො॥
gax:1325:පාපකන්තාරනිත්ථාරො, චතුරාපායරොධකො।
gae:ද්වාරාවාපුරණඤ්චෙතං, දෙවලොකූපපත්තියා॥
gax:1326:පඤ්ඤාසීලසමාධානං, පටිපත්තිවිසොධනො।
gae:පියඞ්කරො සොම්මභාවො, දුල්ලභො බහුපත්ථිතො॥
gax:1327:ක්ලෙසසඞ්ඛොභවික්ඛෙප-විප්ඵන්දපටිබන්ධනං।
gae:තිතික්ඛාගුණමක්ඛාත-මාරක්ඛවිධිමත්තනො॥
gax:1328:විහිංසාරතිසාරම්භ-පටිරොධවිමොචනං।
gae:වෙරිකිබ්බිසවිද්ධංසී, ලොකානුග්ගහකාරණං॥
gax:1329:ධම්මපජ්ජොතකරණං <pb V=.121/>, සංයොගමලසොධනං।
gae:සම්මොහතිමිරුද්ධාරි, සම්පත්තිපටිපාදනං॥
gax:1330:ඉච්චත්තත්ථං පරත්ථඤ්ච, සම්පාදෙත්වා ඛමාපරො।
gae:සාධෙති සබ්බසම්පත්ති-මිධ චෙව පරත්ථ ච॥
gax:1331:තිතික්ඛාගුණසම්පන්නො <pb M=.114/>, පාණභූතානුකම්පකො।
gae:අනාකුලිතකම්මන්තො, සොරතො සඛිලො සුචි॥
gax:1332:නිවාතො සමිතාචාරො, සුභගො පියදස්සනො।
gae:පටිසඞ්ඛාබලප්පත්තො, ධිතිමා මතිපාටවො॥
gax:1333:අක්ඛොභො අධිවාසෙන්තො,
gax:සබ්බානත්ථෙ පරිස්සයෙ।
gax:භීමසඞ්ගාමාවචරො,
gae:හත්ථිනාගොව සොභති॥
gax:1334:ඉත්ථං සමන්තතො භද්දං, තිතික්ඛං පච්චවෙක්ඛතො।
gae:පස්සම්භෙති සමුට්ඨාය, ඛමා බ්යාපාදසම්භමං॥
gax:1335:දිබ්බොසධමිවාතඞ්කං, මෙඝජ්ජවං හුතාසනං।
gae:ඛිප්පමන්තරධාපෙති, තිතික්ඛා කොධමත්තනො॥
gax:1336:තතොනෙකගුණොපෙතං, නෙකදොසප්පභඤ්ජනං।
gae:ඛන්තිධම්මමධිට්ඨාය, පසන්නධීරමානසො॥
gax:1337:භාවෙය්ය පඨමං තාව, <b>මෙත්තාභාවන</b>මුත්තමං।
gae:අත්තානමුපමං කත්වා, සත්තෙසු හිතවුඩ්ඪියා॥
gax:1338:සබ්බෙ සත්තා ච පාණා ච, භූතා ජීවා ච පුග්ගලා।
gae:අබ්යාපජ්ජා තථාවෙරා, අනීඝා ච සුඛෙධිනො॥
gax:1339:විජ්ජාසම්පත්තිභොගෙහි, පවඩ්ඪන්තු යසස්සිනො।
gae:පරිවාරබලප්පත්තා, භයොපද්දවවජ්ජිතා॥
gax:1340:සඛිලා <pb V=.122/> සුඛසම්භාසා, අඤ්ඤමඤ්ඤාවිරොධිනො।
gae:මොදන්තු සුහිතා සබ්බෙ, මා කිඤ්චි පාපමාගමා॥
gax:1341:සද්ධාපාමොජ්ජබහුලා, දානසීලමහුස්සවා।
gae:ගුණභූසිතසන්තානා, ආයුං පාලෙන්තනාමයං॥
gax:1342:සම්මාදිට්ඨිං <pb M=.115/> පුරොධාය, සද්ධම්මපටිපත්තියා।
gae:ආරාධෙන්තු හිතොපාය-මච්චන්තං සුඛසාධනං॥
gax:1343:ඉති නානප්පකාරෙන, සත්තෙසු හිතමානසං।
gae:මාතාව පියපුත්තම්හි, පවත්තෙය්ය නිරන්තරං॥
gax:1344:සිනෙහං පරිවජ්ජෙන්තො, බ්යාපාදඤ්ච විනාසයං।
gae:පරිසුද්ධෙන චිත්තෙන, හිතකාමොව කෙවලං॥
gax:1345:මෙත්තාය මිත්තෙ මජ්ඣත්තෙ, වෙරිකෙ ච යථාක්කමං।
gae:කරොන්තො සීමසම්භෙදං, අත්තනි ච සමං ඵරෙ॥
gax:1346:ආසෙවන්තස්ස තස්සෙවං, හිතාභොගසමාහිතං।
gae:සත්තපඤ්ඤත්තිමාරබ්භ, සමාධියති මානසං॥
gax:1347:තතො අනීඝො එකග්ගො, උපසන්තමනොරථො।
gae:ඣානත්තිකං චතුක්කං වා, මෙත්තාචෙතොවිමුත්තියා॥
gax:1348:භූමිදෙසදිසාසත්ත-භෙදභින්නෙසු ඔධිසො।
gae:යථාසම්භවමප්පෙති, සබ්බසත්තෙස්වනොධිසො॥
gax:1349:තදෙවමෙකසත්තම්හි, පරිච්ඡෙදනියාමතො।
gae:බහුකෙසු ච සත්තෙසු, සබ්බෙසු ච පවත්තති॥
gax:1350:තථාසෙවිතසන්තානො,
gax:මෙත්තාචෙතොවිමුත්තියා।
gax:<b>කරුණාභාවනා</b>යොග-
gae:මාරභෙය්ය තතො පරං॥
gax:1351:සත්තානං <pb V=.123/> දුක්ඛිතාකාර-මාවජ්ජිත්වාන යොනිසො।
gae:“අහො දුක්ඛා විමුච්චන්තු, සබ්බෙ සත්තා”ති චින්තයං॥
gax:1352:කථං මාණවකොයඤ්ච, භයභෙරවකම්පිතො।
gae:බ්යසනොපද්දවාවිද්ධො, විප්ඵන්දති විඝාතවා॥
gax:1353:තථා හෙතෙ විමොසාය, පටිපන්නා විරොධිනො।
gae:සබ්යාපජ්ජා විහඤ්ඤන්ති, චෙතොදුක්ඛසමප්පිතා॥
gax:1354:අථඤ්ඤෙ <pb M=.116/> පරිදෙවන්ති, විපත්තිවිනිපාතිකා।
gae:පධුපායිකසඞ්කප්පා, සොකොපායාසභාගිනො॥
gax:1355:අථාපරෙ පරාභූතා, කාමක්ලෙසවසීකතා।
gae:මොහන්ධකාරපක්ඛන්තා, සත්තා ගච්ඡන්ති දුග්ගතිං॥
gax:1356:තෙ තත්ථ කටුකං ඝොරමනුභොන්තා සකං ඵලං।
gae:දුක්ඛසූලසමාවිද්ධා, බාහා පග්ගය්හ කන්දරෙ॥
gax:1357:දීඝරත්තාධිමුත්තාය, දෙවලොකසමිද්ධියා।
gae:දෙවකායා විහායන්ති, අකාමා පරිවත්තිනො॥
gax:1358:චිරකාලං ජලිත්වාන, සූරියොව නභන්තරෙ।
gae:බ්රහ්මානොපි පතන්තෙව, බ්රහ්මලොකාපරායණා॥
gax:1359:ඛන්ධපඤ්චකමිච්චෙවං, දුක්ඛාගාරං සමුබ්බහං।
gae:නානාගතීසු වික්ඛිත්තං, පාණජාතං විහඤ්ඤති॥
gax:1360:අනාථමනයාපන්නං, පරිහානිභයාකුලං।
gae:වාතමණ්ඩලිකක්ඛිත්තපක්ඛීව පරිවත්තති॥
gax:1361:ඉති දිස්වාන සුත්වා වා, සම්භාවෙත්වාන වා පුන।
gae:දුක්ඛාපගමමිච්ඡන්තො, දුක්ඛාපගම පත්ථයං॥
gax:1362:සුඛිතෙසු ච මෙධාවී, දුක්ඛාකාරමනුස්සරං।
gae:පවත්තෙය්ය දයාපන්නො, කරුණාභාවනප්පනං॥
gax:1363:“අහො <pb V=.124/> සත්තා විමුච්චන්තු, දුක්ඛධම්මෙහි සබ්බථා।
gae:සාධු සමෙන්තුපායාසා, සොකා ච පරිදෙවනා॥
gax:1364:“ඛීයන්තු පාපධම්මා ච, පස්සම්භෙන්තාමයා තථා।
gae:සංක්ලෙසා පලිබොධා ච, සමුච්ඡිජ්ජන්තු පාණිනං॥
gax:1365:“බ්යාපාදා ච විහායන්තු, විනිවත්තන්තුපද්දවා।
gae:බ්යසනානි විනස්සන්තු, විගච්ඡන්තු විපත්තියො॥
gax:1366:“විහෙසා <pb M=.117/> ච විඝාතා ච, ඛීයන්තු භයභෙරවා।
gae:පටික්කමන්තු විස්සට්ඨා, සොත්ථිං පස්සන්තු පාණිනො”॥
gax:1367:ඉච්චෙවමනුකම්පන්තො, සබ්බසත්තෙපි සබ්බථා।
gae:සබ්බදුක්ඛසමුග්ඝාතං, පත්ථෙන්තො කරුණායති॥
gax:1368:සොකුප්පත්තං නිවාරෙන්තො, විහිංසං දූරතො හරං।
gae:මෙත්තායමිව පාපෙති, කරුණාඣානමප්පනං॥
gax:1369:කරුණානන්තරං යොගී, භාවෙය්ය <b>මුදිතං</b> තතො।
gae:සත්තානං සුඛිතාකාරමාවජ්ජෙත්වාන යොනිසො॥
gax:1370:කථං චිරාය බ්රහ්මානො, මහාතෙජා මහිද්ධිකා।
gae:පීතිභක්ඛා සුභට්ඨායී, පමොදන්ති නිරාමයා॥
gax:1371:දෙවකායා මහාභොගා,
gax:මහෙසක්ඛා යසස්සිනො।
gax:අච්ඡරාපරිවාරෙහි,
gae:පරිචාරෙන්ති නන්දනෙ॥
gax:1372:රාජාභිසෙකසම්පත්තා, ඡත්තචාමරභූසිතා।
gae:ආධිප්පච්චමධිට්ඨාය, සුඛිතා රාජභොගිනො॥
gax:1373:යථොපට්ඨිතභොගෙහි, තදඤ්ඤෙපි ච පාණිනො।
gae:යථාකාමිතනිප්ඵන්නා, මොදන්ති සුඛපීතිකා॥
gax:1374:චතුරාපායිකා <pb V=.125/> සත්තා, පාපකම්මපරික්ඛයා।
gae:තතො චුතාභිනන්දන්ති, සුඛට්ඨානෙ පතිට්ඨිතා॥
gax:1375:සබ්බාලයසමුග්ඝාතං, පත්වා ලොකුත්තරං පදං।
gae:පටිපස්සද්ධදරථා, සුඛං මොදන්තනප්පකං॥
gax:1376:ඉති දිස්වාන සුත්වා වා, සම්භාවෙත්වා පුනප්පුනං।
gae:සත්තානමධිවාසෙන්තො, සුඛාකාරං පමොදති॥
gax:1377:“අහො <pb M=.118/> සාධු අහො සුට්ඨු,
gax:මොදන්ති වත පාණිනො।
gax:අහො සුලද්ධං සත්තානං,
gae:සමිද්ධිමභිපත්ථිතං॥
gax:1378:“පසන්නමුඛවණ්ණා ච, පරිපුණ්ණමනොරථා।
gae:පීතිපාමොජ්ජබහුලා, චිරං ජීවන්තුනාමයා॥
gax:1379:“භයමග්ගමතික්කන්තා, දුක්ඛසඞ්ඝාටනිස්සටා।
gae:ඛෙමමග්ගමනුප්පත්තා, පීතිසම්පත්තිඵුල්ලිතා॥
gax:1380:“සමග්ගා සුහිතා චෙතෙ, පටිසන්ධානපෙසලා।
gae:සම්පත්තිමභිවෙදෙන්ති, කල්යාණගුණභූසිතා”॥
gax:1381:ඉති සම්මා පිහායන්තො, සුඛාධිගමසම්පදං।
gae:සත්තානමභිරොචෙන්තො, මුදිතාය සමං ඵරං॥
gax:1382:හිත්වා පලාසාභිසඞ්ගං, ඉස්සාරතිනිරඞ්කතො।
gae:මෙත්තායමිව පාපෙති, මුදිතාඣානමප්පනං॥
gax:1383:මුදිතං පන භාවෙත්වා, භාවෙය්යු<b>පෙක්ඛ</b>මුත්තමං।
gae:විරොධානුනයං හිත්වා, හුත්වා මජ්ඣත්තමානසො॥
gax:1384:සභාවභූත ලොකස්ස,
gax:ලාභාලාභං යසායසං।
gax:නින්දාපසංසං <pb V=.126/> පස්සන්තො,
gae:සුඛං දුක්ඛඤ්ච කෙවලං॥
gax:1385:කථං කම්මස්සකතත්තායං ලොකානුපරිවත්තති।
gae:ලොකධම්මෙ පරාභූතො, අත්තාධෙය්යවිවජ්ජිතො॥
gax:1386:කිං නාමත්ථි සමත්ථෙත්ථ, පවත්තෙතුං යථාරුචි।
gae:කස්ස වා රුචියා හොන්ති, සුඛිතා වාථ දුක්ඛිතා॥
gax:1387:යථාපච්චයසම්භූතා, සුඛදුක්ඛා හි පාණිනො।
gae:න සක්කා පරිවත්තෙතුං, අඤ්ඤෙන පුන කෙනචි॥
gax:1388:මිච්ඡාමග්ගමධිට්ඨාය <pb M=.119/>, විපජ්ජන්ති ච මානවා।
gae:සම්මාමග්ගං පුරොධාය, සම්පජ්ජන්ති පුනත්තනා॥
gax:1389:තත්ථ කායවසෙනෙතෙ, පරිවත්තන්ති අඤ්ඤථා।
gae:යථාරුචිතකම්මන්තා, පච්චෙකවසවත්තිනො॥
gax:1390:නිරත්ථකවිහෙසායං, මඤ්ඤෙ ලොකවිචාරණා।
gae:සන්තමෙතං පණීතඤ්ච, යදිදං තත්රුපෙක්ඛනං॥
gax:1391:අහං කො නාම කෙ චෙතෙ, කිමට්ඨානබුධන්තරො।
gae:පරෙසුපරි පෙක්ඛන්තො, විහඤ්ඤාමීති අත්තනො॥
gax:1392:සුඛිතා හොන්තු වා මා වා, දුක්ඛා මුච්චන්තු වා න වා।
gae:සමිද්ධා වා දලිද්දා වා, කා මමෙත්ථ විචාරණා॥
gax:1393:අත්තානං පරිහාරන්තු, යථාකාමං තු පාණිනො।
gae:පලිබොධො පපඤ්චො වා, බ්යාපාදො වා න මෙ තහිං॥
gax:1394:ඉති සඞ්ඛායුපෙක්ඛන්තො, හිතකාමොපි පාණිනං।
gae:අපක්ඛපාතුපෙක්ඛාය, සමං ඵරති යොනිසො॥
gax:1395:අඤ්ඤාණුපෙක්ඛා නික්ඛන්තො, අනුරොධං විරාජිය।
gae:මෙත්තායමිව පාපෙති, පඤ්චමජ්ඣානමප්පනං॥
gax:1396:අප්පමඤ්ඤා <pb V=.127/> චතස්සෙව-මාචික්ඛි වදතං වරො।
gae:මහාපුරිසධොරය්හො, හිතකාමො මහාමුනි॥
gax:1397:න ලිඞ්ගවිසභාගම්හි, ආදිකම්මිකයොගිනා।
gae:භාවෙතබ්බා මතසත්තෙ, මෙත්තමෙව න සබ්බථා॥
gax:1398:පත්තබ්බසම්පදාකාරං, දුක්ඛාකාරඤ්ච පාණිසු।
gae:ආවජ්ජං මුදිතාකාරමනත්තාධීනතං තථා॥
gax:1399:අත්තනි දුග්ගතෙ මිත්තෙ, මජ්ඣත්තෙති යථාක්කමං।
gae:පඨමං භාවනායොගමාරභිත්වා තතො පරං॥
gax:1400:අත්තනි මිත්තෙ මජ්ඣත්තෙ, වෙරිකෙති චතූසුපි।
gae:කරොන්තො සීමසම්භෙදං, සබ්බත්ථ සමමානසො॥
gax:1401:භූමිකාදිප්පභෙදෙහි <pb M=.120/>, පරිච්ඡිජ්ජොධිසො තථා।
gae:අපරිච්ඡිජ්ජ වා චෙතා, භාවෙතබ්බාති භාසිතා॥
gax:1402:අසඞ්ඛොතිතසන්තානා, තාහි භූතානුකම්පකා।
gae:විහරන්තුත්තමා බ්රහ්මවිහාරාති තතො මතා॥
gax:1403:අප්පමාණාලම්බණත්තා, තථා සුප්පටිපත්තියා।
gae:සත්තෙසු අප්පමාණත්තා, අප්පමඤ්ඤාති සම්මතා॥
gax:1404:අසම්පත්තහිතා සත්තා, දුක්ඛිතා ලද්ධසම්පදා।
gae:කම්මස්සකාති චින්තෙත්වා, තතො තෙසු යථාක්කමං॥
gax:1405:“සම්පත්තීහි සමිජ්ඣන්තු,
gax:දුක්ඛා මුච්චන්තු පාණිනො।
gax:අහො සත්තා සුඛප්පත්තා,
gae:හොන්තු සත්තා යථා තථා”॥
gax:1406:ඉච්චාභිවුද්ධිමිච්ඡන්තො, දුක්ඛාපගමනං තථා।
gae:සමිද්ධෙ අනුමොදන්තො, උපෙක්ඛන්තො ච පීණිතෙ॥
gax:1407:මාතාව <pb V=.128/> දහරෙ පුත්තෙ, ගිලානෙ යොබ්බනෙ ඨිතෙ।
gae:සකිච්චපසුතෙ චෙව, චතුධා සම්පවත්තති॥
gax:1408:ඉත්ථං චතුධා සත්තෙසු, සම්මා චිත්තපවත්තනා।
gae:සබ්බථාපි චතුද්ධාව, තතො වුත්තා මහෙසිනා॥
gax:1409:ඉච්චෙතා පන භාවෙන්තො, පසන්නමුඛමානසො।
gae:සුඛං සුපති සුත්තොපි, පාපං කිඤ්චි න පස්සති॥
gax:1410:පටිබුජ්ඣතනුත්රාසො, ජාගරොව පමොදති।
gae:චෙතසො ච සමාධානං, ඛිප්පමෙවාධිගච්ඡති॥
gax:1411:පරිස්සයා පහීයන්ති, විගච්ඡන්ති චුපද්දවා।
gae:දෙවතාපි ච රක්ඛන්ති, අමුය්හන්තං අනාකුලං॥
gax:1412:ඵුල්ලංව <pb M=.121/> කමලං කාලෙ, චන්දංව විමලං ජනො।
gae:සොම්මකොමලධම්මෙහි, පියචක්ඛූහි පස්සති॥
gax:1413:අසංහීරො අසංකුප්පො, සබ්බාවත්ථාසු පණ්ඩිතො।
gae:සමං පවත්තිතාරම්භො, ලොකමෙසොනුගණ්හති॥
gax:1414:ඛණමත්තොපචාරෙකා, පවත්තෙකම්හි පුග්ගලෙ।
gae:අප්පමාණා ඵලිත්වෙව, වණ්ණයන්ති මහෙසිනො॥
gax:1415:පගෙව සබ්බසත්තෙසු, අප්පනාපත්තභාවනා।
gae:චතස්සොපි සමීභූතා, වසීභූතා නිරන්තරං॥
gax:1416:පුඤ්ඤධාරාභිසන්දන්තා, පරිපූරෙන්ති පණ්ඩිතං।
gae:අප්පමෙය්යමහොඝොව, සාගරං වීචිමාලිනං॥
gax:1417:අප්පමඤ්ඤාමයානං හි, පුඤ්ඤානං සොළසිං කලං।
gae:සබ්බොපධිකපුඤ්ඤානි, නාග්ඝන්තීති පකාසිතං॥
gax:1418:අවඤ්ඣා තස්ස පබ්බජ්ජා, යස්ස හෙතාසු ගාරවො।
gae:සුඛුමොදග්යබහුලො, තිස්සො සික්ඛා සුසික්ඛති॥
gax:1419:අමොඝං <pb V=.129/> රට්ඨපිණ්ඩඤ්ච, භුඤ්ජතෙසො විසෙසතො।
gae:තම්පි මහප්ඵලං හොති, සද්ධාදෙය්යං පතිට්ඨිතං॥
gax:1420:සද්ධාදිකුසලා ධම්මා, පවඩ්ඪන්ති අඛණ්ඩිතා।
gae:සම්බුද්ධිචරියානඤ්ච, මහත්තං තස්ස පාකටං॥
gax:1421:අකිච්ඡපටිවෙධාය, පාදකජ්ඣානමුත්තමං।
gae:උජු චෙකායනො මග්ගො, බ්රහ්මලොකූපපත්තියා॥
gax:1422:වාසනාභාගියා චෙතා, බොධිසම්භාරකූලිකා।
gae:සොවග්ගිකා සුඛාහාරා, ලොකාරක්ඛා නිරුත්තරා॥
gax:1423:අප්පමෙය්යානිසංසෙවං, අප්පමෙය්යගුණොදයා।
gae:අප්පමඤ්ඤා තතො තාසු, න පමජ්ජෙය්ය පණ්ඩිතො॥
gax:1424:පටික්කූලං <pb M=.122/> පනාහාරෙ, භාවෙන්තො සඤ්ඤමුත්තමං।
gae:කබළීකාරමාහාර-මන්නපානාදිසඞ්ගහං॥
gax:1425:අසිතං ඛායිතං පීතං, සායිතඤ්ච රහොගතො।
gae:පටික්කූලන්ති චින්තෙය්ය, ගමනාදිවසා කථං॥
gax:1426:තපොවනමිදං හිත්වා, රමණීයමනාකුලං।
gae:ආහාරහෙතු ගන්තබ්බො, ගාමො ගාමජනාකුලො॥
gax:1427:තත්ථාසුචිපරික්ලිට්ඨෙ, දුජ්ජනාවාරසඞ්කරෙ।
gae:දීනමෙසයතුත්තිට්ඨං, ගෙහෙ ගෙහෙ තු භොජනං॥
gax:1428:තං ඛෙළමලසංක්ලිට්ඨං, ජිව්හග්ගපරිවත්තිතං।
gae:දන්තචුණ්ණිතසම්භින්නං, වණ්ණගන්ධං විලිස්සති॥
gax:1429:පිත්තසෙම්හපරිබ්යුළ්හං, පුබ්බලොහිතමිස්සිතං।
gae:පවිසන්තං පටික්කූලං, ජෙගුච්ඡං ධික්කතාසිවං॥
gax:1430:කුච්ඡියං කුණපාකිණ්ණෙ, දුග්ගන්ධපරිභාවිතෙ।
gae:සුවානවමථාකාරං, වන්තංව ස්වානදොණියං॥
gax:1431:තත්තචන්දනිකායංව <pb V=.130/>, නානාකිමිසමාකුලෙ।
gae:තත්ථ බුබ්බුළකච්ඡන්නං, කුථිතං පරිපච්චති॥
gax:1432:සංපච්චන්තං පනෙතඤ්ච, සභාවඤ්ච විසෙවිතං।
gae:වඩ්ඪෙති කෙසලොමාදිං, නානාකුණපසඤ්චයං॥
gax:1433:විපච්චන්තමථොපෙතමනෙකොපද්දවාවහං।
gae:කුට්ඨගණ්ඩකිලාසාදිමහාබ්යාධිසතොදයං॥
gax:1434:පූතිභූතඤ්ච තං පක්ක-මනෙකද්වාරසඤ්චිතං।
gae:මෙදපිණ්ඩංව කුථිතං, පරිස්සවති සන්තතං॥
gax:1435:යෙන පූතිගතො කායො, නිච්චං දුග්ගන්ධවායිකො।
gae:ධොවියන්තොපි සතතං, සුචිභාවං න ගච්ඡති॥
gax:1436:කුච්ඡිතො <pb M=.123/> සොයමාහාරො,
gax:කායාසුචිනිසෙවනො।
gax:නිස්සන්දමලනිට්ඨානො,
gae:උපක්ලෙසඵලාවහො॥
gax:1437:කාමරාගසමුට්ඨානං, රොගජාතිනිබන්ධනං।
gae:මදප්පමාදාධිට්ඨානං, පාපකම්මමහාපථො॥
gax:1438:අහිතොදයමග්ගොයං, භයභෙරවසම්භවො।
gae:බ්යසනාගමනද්වාරං, අපායාවහිතං මුඛං॥
gax:1439:චරන්තත්තසමත්තාව, යත්ථොදරියමුච්ඡිතා।
gae:ක්ලිට්ඨකම්මානි දුම්මෙධා, කරොන්තා දුක්ඛභාගිනො॥
gax:1440:තත්ථ චිත්තවිරාගාය, කිං පක්කඵලසන්නිභෙ।
gae:රසස්සාදපියාකාරෙ, ඝොරාදීනවසඤ්චිතෙ॥
gax:1441:භාවෙන්තස්ස පටික්කූල-සඤ්ඤමෙවං විභාවිනො।
gae:උපචාරපථං පත්වා, චිත්තං හොති සමාහිතං॥
gax:1442:සොයං <pb V=.131/> පස්සම්භිතාහාර-
gax:විසදො සො විචක්ඛණො।
gax:මදප්පමාදනික්ඛන්තො,
gae:රසස්සාදනිරාලයො॥
gax:1443:ලිම්පෙන්තො විය භෙසජ්ජ-මක්ඛරබ්භඤ්ජකො යථා।
gae:පුත්තමංසංව ඛාදන්තො, ආහාරං පරිභුඤ්ජති॥
gax:1444:අරියවංසානුපජාතො,
gax:අප්පිච්ඡාදිගුණොදිතො।
gax:කාමජාලං පදාලෙත්වා,
gae:සොත්ථිං පප්පොති පණ්ඩිතො॥
gax:1445:<b>චතුධාතුවවත්ථානං,</b> භාවෙන්තො පන පඤ්චධා।
gae:ධාතුයො පරිගණ්හෙය්ය, චතස්සොපි සභාවතො॥
gax:1446:සඞ්ඛෙපෙන <pb M=.124/> ච විත්ථාරා, සම්භාරා ච සලක්ඛණා।
gae:අජ්ඣත්තඤ්ච බහිද්ධා ච, චතුධා විභජෙ කථං॥
gax:1447:යං කිඤ්චි කෙසලොමාදි, කක්ඛළත්තං පවුච්චති।
gae:අජ්ඣත්තං පථවීධාතු, බහිද්ධා තු තතොපරා॥
gax:1448:යූසභූතන්ති යං කිඤ්චි,
gax:ආපොව පරිපාචකං।
gax:තෙජො වායොති ගණ්හෙය්ය,
gae:විත්ථම්භකමසෙසතො॥
gax:1449:විත්ථාරතොපි සම්භාරා, කෙසලොමාදි වීසති।
gae:පථවීධාතු පිත්තාදි, ද්වාදසාපොති භාවයෙ॥
gax:1450:තෙජෙන යෙන කායොයං, සන්තප්පති ජිරීයති।
gae:පරිදය්හති සම්මා ච, පච්චන්ති අසිතාදයො॥
gax:1451:තදෙතං <pb V=.132/> චතුකොට්ඨාසං, කායසම්භවමත්තනො।
gae:තෙජොධාතූති ගණ්හෙය්ය, වායොධාතූතිචාපරං॥
gax:1452:උද්ධඤ්චාධොගමාවාතා, කුච්ඡිකොට්ඨාසයා තථා।
gae:අඞ්ගමඞ්ගානුසාරී ච, ඡධානාපානමිච්චපි॥
gax:1453:තං තං ලක්ඛණමාරබ්භ, නිද්ධාරෙත්වා සලක්ඛණං।
gae:පරිගණ්හෙය්ය සබ්බත්ථ, චතුධා ධාතුසඞ්ගහං॥
gax:1454:ඉච්චෙවං චතුකොට්ඨාසො,
gax:ධාතුමත්තො කළෙවරො।
gax:නිච්චෙතනො ච නිස්සත්තො,
gae:නිස්සාරො පරභොජනො॥
gax:1455:රිත්තො තුච්ඡො ච සුඤ්ඤො ච,
gax:විවිත්තො ච පවජ්ජිතො।
gax:අත්තා වා අත්තනීයං වා,
gae:නත්ථෙවෙත්ථ කථඤ්චිපි॥
gax:1456:කෙවලං <pb M=.125/> චෙතනාවිද්ධො, කායොයං පරිවත්තති।
gae:කම්පිතො යාය යන්තංව, සාධිප්පායොව ඛායති॥
gax:1457:ආයු උස්මා ච විඤ්ඤාණං, යදා කායං ජහන්තිමං।
gae:අපවිද්ධො තදා සෙති, නිරත්ථංව කලිඞ්ගරං॥
gax:1458:විපරීතං පපඤ්චෙන්තා, බහුධා මොහපාරුතා।
gae:යත්ථ මිච්ඡාවිපල්ලාසපරාභූතා පුථුජ්ජනා॥
gax:1459:සංසාරද්ධානකන්තාරං, චතුරාපායසඞ්කරං।
gae:බ්යසනෙකායනොපායං, නාතිවත්තන්ති දුජ්ජනා॥
gax:1460:සොයමෙවං චතුද්ධාති,
gax:ධාතුභෙදෙන පස්සතො।
gax:තස්සොපචාරිකො <pb V=.133/> නාම,
gae:සමථො හොති චෙතසි॥
gax:1461:ඉත්ථං ධාතුවවත්ථානං, කත්වා තදනුසාරතො।
gae:උපාදාරූපධම්මෙ ච, නාමධම්මෙ ච සබ්බථා॥
gax:1462:භූමිභූතෙ පරිග්ගය්හ, පස්සන්තො පච්චයට්ඨිතිං।
gae:අජ්ඣත්තඤ්ච බහිද්ධා ච, විපස්සන්තොදයබ්බයං॥
gax:1463:යථාභූතමභිඤ්ඤාය, නිබ්බින්දන්තො විරජ්ජති।
gae:විරාගා ච විමුච්චිත්වා, පාරගූති පවුච්චති॥
gax:1464:<b>ආරුප්පං</b> පන භාවෙන්තො, කම්මට්ඨානමනාවිලං।
gae:චතුක්කපඤ්චකජ්ඣානං, පත්වා කසිණමණ්ඩලෙ॥
gax:1465:පරිචිණ්ණවසීභූතා, ඣානා වුට්ඨාය පඤ්චමා।
gae:චින්තෙති දණ්ඩාදානාදිරූපදොසමභිණ්හසො॥
gax:1466:නිබ්බින්දන්තො තතො රූපෙ, තදාකාරෙ ච ගොචරෙ।
gae:තදාලම්බණධම්මෙ ච, පත්ථෙන්තො සමතික්කමං॥
gax:1467:පත්ථරිත්වාන යං කිඤ්චි, ආකාසකසිණං විනා।
gae:උග්ඝාටෙති තමෙවාථ, කසිණං ධිතිමා සතො॥
gax:1468:න <pb M=.126/> තං මනසි කරොති, නාවජ්ජති න පෙක්ඛති।
gae:චින්තාභොගවිනිමුත්තො, කසිණං පති සබ්බථා॥
gax:1469:තදප්පායසමඤ්ඤාතමාකාසං පති මානසං।
gae:සාධුකං පටිපාදෙති, යොනිසො පටිචින්තයං॥
gax:1470:තස්සාවජ්ජනසම්පන්නං, උපායපටිපාදිතං।
gae:කසිණාපගමාකාසං, චින්තනාරබ්භ වත්තති॥
gax:1471:ඉත්ථමන්තරධාපෙත්වා, කසිණං තු තතො පරං।
gae:සබ්බාවන්තමනන්තරං, ඵරතාකාසගොචරං॥
gax:1472:තත්ථ <pb V=.134/> වුත්තනයෙනෙව, භාවෙන්තස්සොපචාරතො।
gae:<b>පඨමාරුප්ප</b>මප්පෙති, ආකාසානන්තගොචරෙ॥
gax:1473:තතො තම්හා වසීභූතා, වුට්ඨහිත්වා විචින්තයං।
gae:“ආසන්නරූපාවචරජ්ඣානපච්චත්ථික”න්ති තං॥
gax:1474:නිකන්තිං පරියාදාය, තම්හා ආකාසගොචරා।
gae:අප්පෙතුං දුතියාරුප්ප-මතිසන්තන්ති ගච්ඡති॥
gax:1475:පඨමාරුප්පවිඤ්ඤාණ-මනන්තං ඵරතො තතො।
gae:<b>දුතියාරුප්ප</b>මප්පෙති, විඤ්ඤාණානන්තගොචරෙ॥
gax:1476:පඨමාරුප්පවිඤ්ඤාණ-මභාවෙන්තො තතො පරං।
gae:අප්පෙති <b>තතියාරුප්ප</b>-මාකිඤ්චඤ්ඤම්හි ගොචරෙ॥
gax:1477:තතො ච තතියාරුප්පං, “සන්තමෙත”න්ති පස්සතො।
gae:<b>චතුත්ථාරුප්ප</b>මප්පෙති, තතියාරුප්පගොචරෙ॥
gax:1478:ගූථම්හි මණ්ඩපෙ ලග්ගො, එකො තන්නිස්සිතොපරො।
gae:එකො බහි අනිස්සාය, තං තං නිස්සාය චාපරො॥
gax:1479:ඨිතො චතූහි එතෙහි, පුරිසෙහි යථාක්කමං।
gae:සමානතාය ඤාතබ්බා, චතස්සොපි විභාවිනා॥
gax:1480:ඉච්චාලම්බණභෙදෙහි <pb M=.127/>, චතුධාරුප්පභාවනා।
gae:අඞ්ගභෙදං පනෙතාසං, න කථෙන්ති තථාපි ච॥
gax:1481:සුප්පණීතතරා හොන්ති, උද්ධමුද්ධං යථාක්කමං।
gae:චාතුමහාරාජිකාදිදිබ්බසම්පත්තියො යථා॥
gax:1482:ආනෙඤ්ජමිති භාවෙත්වා, සමාපත්තිං චතුබ්බිධං।
gae:සුසමාහිතසඞ්කප්පො, සම්පන්නාචලමානසො॥
gax:1483:විපස්සන්තො යථාභූතං, සච්ඡිකත්වා ඵලුත්තමං।
gae:උභතොභාගවිමුත්තො, අරහාති පවුච්චති॥
gax:1484:කම්මට්ඨානවිධිං <pb V=.135/> ඤත්වා, චත්තාලීසවිධං තතො।
gae:<b>අභිඤ්ඤායොපි</b> විඤ්ඤෙය්යා, සමථෙ භාවනානයෙ॥
gax:1485:ඉද්ධිවිධා දිබ්බසොතා, චෙතොපරියජානනා।
gae:පුබ්බෙනිවාසානුස්සති, දිබ්බචක්ඛු තථාපරා॥
gax:1486:චෙතොසමාධිනිස්සට්ඨා, පඤ්චාභිඤ්ඤා පකාසිතා।
gae:රූපාවචරධම්මාව, පඤ්චමජ්ඣානභූමිකා॥
gax:1487:බහුභාවාදිධිට්ඨානං, කොමාරාදිවිකුබ්බනා।
gae:මනොමයාභිනිම්මානමිච්චෙවං තිවිධි<b>ද්ධියො</b>॥
gax:1488:දිබ්බෙ ච මානුසෙ සද්දෙ,
gax:තථා දූරෙ ච සන්තිකෙ।
gax:සුණන්ති යාය සා <b>දිබ්බා,</b>
gae:<b>සොතධාතූ</b>ති භාසිතා॥
gax:1489:<b>චෙතොපරියඤාණ</b>න්ති, පරපුග්ගලචෙතසො।
gae:සරාගවීතරාගාදිපරිච්ඡෙදකමීරිතං॥
gax:1490:පුබ්බෙනිවුත්ථඛන්ධානුස්සරණෙ ඤාණමීරිතං।
gae:<b>පුබ්බෙනිවාසානුස්සතිඤාණ</b> නාමෙන තාදිනා॥
gax:1491:චවමානෙ ච ජායන්තෙ, සත්තෙ රූපමරූපකං।
gae:තථා මානුසකං රූපං, ථූලං සුඛුම සන්තිකං॥
gax:1492:දූරෙ <pb M=.128/> පකාසං ඡන්නඤ්ච, යෙන පස්සන්ති යොගිනො।
gae:චුතූපපාතඤාණං තං, <b>දිබ්බචක්ඛූ</b>ති වුච්චති॥
gax:1493:අනාගතංසඤාණඤ්ච, යථාකම්මුපගං තථා।
gae:තන්නිස්සිතත්තා ගච්ඡන්ති, දිබ්බචක්ඛුම්හි සඞ්ගහං॥
gax:1494:ඉති පඤ්චවිධං පත්තුමභිඤ්ඤං පන පණ්ඩිතො।
gae:කත්වාන පඤ්චමජ්ඣානෙ, පඤ්චධා වසිතං චිදං॥
gax:1495:තථා <pb V=.136/> සමාහිතෙ චිත්තෙ, පරිසුද්ධෙ නිරඞ්ගණෙ।
gae:මුදුභූතෙ කම්මනියෙ, ආනෙඤ්ජම්හි පතිට්ඨිතෙ॥
gax:1496:අභිඤ්ඤාපාදකජ්ඣානා, තතො වුට්ඨාය පඤ්චමා।
gae:අභිඤ්ඤාපරිකම්මාය, නින්නාමෙය්යාථ මානසං॥
gax:1497:අධිට්ඨෙය්යාදිකං තං තමාවජ්ජිත්වා යථාරහං।
gae:පරිකම්මං කරිත්වාන, සමාපජ්ජෙය්ය පාදකං॥
gax:1498:පුනදෙව ච වුට්ඨාය, පරිකම්මං යථා පුරෙ।
gae:කරොන්තස්ස පනප්පෙති, අභිඤ්ඤාණෙන පඤ්චමං॥
gax:1499:අධිට්ඨන්තං විකුබ්බන්තං, නිම්මිනන්තං යථාරහං।
gae:සද්දෙ සුණන්තං සත්තානං, පරිජානඤ්ච මානසං॥
gax:1500:සරං පුබ්බෙනිවාසඤ්ච, පස්සං සුගතිදුග්ගතිං।
gae:යථාකම්මං විපාකඤ්ච, පජානන්තමනාගතං॥
gax:1501:යථාසම්භවමිච්චෙවමුපායකුසලො මුනි।
gae:උපනිස්සයසම්පන්නො, අභිඤ්ඤමධිගච්ඡති॥
gax:1502:පත්තාභිඤ්ඤො මහායොගී, පරියොදාතමානසො।
gae:පරිපක්කෙන ඤාණෙන, විපස්සිත්වා තිලක්ඛණං॥
gax:1503:ලද්ධාසවක්ඛයං ඤාණං, ඡධාභිඤ්ඤමනුත්තරං।
gae:මහාඛීණාසවො නාම, ඡළභිඤ්ඤො පවුච්චති॥
gax:1504:චත්තාලීසවිධං <pb M=.129/> පනිත්ථමමලොචෙතොමලක්ඛාලනං,
gax:කම්මට්ඨානනයං යමාහ සුගතො සම්මා සමාධානකං।
gax:සංඛිත්තං කථිතං තමෙත්ථ සකලං සාභිඤ්ඤමෙත්තාවතා,
gae:කත්තබ්බා මුනිනෙත්ථ සාධුමතිනා සම්භාවනා සබ්බථා॥
gax:1505:වරගුණගණභූසිතානුසිට්ඨං,
gax:ඉති සමථමිමං තු භාවයිත්වා।
gax:පරමමනුපමං <pb V=.137/> භජන්ති ධීරා,
gae:හිතසුඛමුඛමුත්තමානුබුද්ධං॥
cen:ඉති නාමරූපපරිච්ඡෙදෙ සෙසකම්මට්ඨානවිභාගො නාම
cen:දසමො පරිච්ඡෙදො।
cen:නිට්ඨිතො ච නාමරූපපරිච්ඡෙදෙ සබ්බථාපි
cen:සමථභාවනාවිභාගො।
