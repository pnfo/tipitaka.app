cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:බුද්ධවංසපාළි
cha:1:රතනචඞ්කමනකණ්ඩං
gax:1:බ්රහ්මා <pb T=2.405/> <pb M=2.299/> <pb V=2.287/> <pb P=.1/> ච ලොකාධිපතී සහම්පතී <n>සහම්පති (ස්යා॰ කං॰)</n>, කතඤ්ජලී අනධිවරං අයාචථ।
gae:“සන්තීධ සත්තාප්පරජක්ඛජාතිකා, දෙසෙහි ධම්මං අනුකම්පිමං පජං”॥
gax:2:සම්පන්නවිජ්ජාචරණස්ස තාදිනො, ජුතින්ධරස්සන්තිමදෙහධාරිනො।
gae:තථාගතස්සප්පටිපුග්ගලස්ස, උප්පජ්ජි කාරුඤ්ඤතා සබ්බසත්තෙ॥
gax:3:“න හෙතෙ ජානන්ති සදෙවමානුසා, බුද්ධො අයං කීදිසකො නරුත්තමො।
gae:ඉද්ධිබලං පඤ්ඤාබලඤ්ච කීදිසං, බුද්ධබලං ලොකහිතස්ස කීදිසං॥
gax:4:“න <pb T=2.406/> හෙතෙ ජානන්ති සදෙවමානුසා, බුද්ධො අයං එදිසකො නරුත්තමො।
gae:ඉද්ධිබලං පඤ්ඤාබලඤ්ච එදිසං, බුද්ධබලං ලොකහිතස්ස එදිසං॥
gax:5:“හන්දාහං <pb M=2.300/> <pb V=2.288/> දස්සයිස්සාමි, බුද්ධබලමනුත්තරං।
gae:චඞ්කමං මාපයිස්සාමි, නභෙ රතනමණ්ඩිතං”॥
gax:6:භුම්මා මහාරාජිකා තාවතිංසා, යාමා ච දෙවා තුසිතා ච නිම්මිතා।
gae:පරනිම්මිතා යෙපි ච බ්රහ්මකායිකා, ආනන්දිතා විපුලමකංසු ඝොසං॥
gax:7:ඔභාසිතා <pb P=.2/> ච පථවී සදෙවකා, පුථූ ච ලොකන්තරිකා අසංවුතා।
gae:තමො ච තිබ්බො විහතො තදා අහු, දිස්වාන අච්ඡෙරකං පාටිහීරං॥
gax:8:සදෙවගන්ධබ්බමනුස්සරක්ඛසෙ, ආභා උළාරා විපුලා අජායථ।
gae:ඉමස්මිං <pb T=2.407/> ලොකෙ පරස්මිඤ්චොභයස්මිං <n>පරස්මිං චූභයෙ (ස්යා॰ කං॰)</n>, අධො ච උද්ධං තිරියඤ්ච විත්ථතං॥
gax:9:සත්තුත්තමො අනධිවරො විනායකො, සත්ථා අහූ දෙවමනුස්සපූජිතො।
gae:මහානුභාවො සතපුඤ්ඤලක්ඛණො, දස්සෙසි අච්ඡෙරකං පාටිහීරං॥
gax:10:සො යාචිතො දෙවවරෙන චක්ඛුමා, අත්ථං සමෙක්ඛිත්වා තදා නරුත්තමො।
gae:චඞ්කමං <n>චඞ්කමං තත්ථ (සී॰)</n> මාපයි ලොකනායකො, සුනිට්ඨිතං සබ්බරතනනිම්මිතං॥
gax:11:ඉද්ධී ච ආදෙසනානුසාසනී, තිපාටිහීරෙ භගවා වසී අහු।
gae:චඞ්කමං මාපයි ලොකනායකො, සුනිට්ඨිතං සබ්බරතනනිම්මිතං॥
gax:12:දසසහස්සීලොකධාතුයා, සිනෙරුපබ්බතුත්තමෙ।
gae:ථම්භෙව දස්සෙසි පටිපාටියා, චඞ්කමෙ රතනාමයෙ॥
gax:13:දසසහස්සී <pb T=2.408/> අතික්කම්ම, චඞ්කමං මාපයී ජිනො।
gae:සබ්බසොණ්ණමයා පස්සෙ, චඞ්කමෙ රතනාමයෙ॥
gax:14:තුලාසඞ්ඝාටානුවග්ගා <pb M=2.301/>, සොවණ්ණඵලකත්ථතා।
gae:වෙදිකා සබ්බසොවණ්ණා, දුභතො පස්සෙසු නිම්මිතා॥
gax:15:මණිමුත්තාවාලුකාකිණ්ණා, නිම්මිතො රතනාමයො।
gae:ඔභාසෙති දිසා සබ්බා, සතරංසීව උග්ගතො॥
gax:16:තස්මිං චඞ්කමනෙ ධීරො, ද්වත්තිංසවරලක්ඛණො।
gae:විරොචමානො සම්බුද්ධො, චඞ්කමෙ චඞ්කමී ජිනො॥
gax:17:දිබ්බං මන්දාරවං පුප්ඵං, පදුමං පාරිඡත්තකං।
gae:චඞ්කමනෙ ඔකිරන්ති, සබ්බෙ දෙවා සමාගතා॥
gax:18:පස්සන්ති තං දෙවසඞ්ඝා, දසසහස්සී පමොදිතා।
gae:නමස්සමානා නිපතන්ති, තුට්ඨහට්ඨා පමොදිතා॥
gax:19:තාවතිංසා <pb V=2.289/> ච යාමා ච, තුසිතා චාපි දෙවතා।
gae:නිම්මානරතිනො දෙවා, යෙ දෙවා වසවත්තිනො।
gae:උදග්ගචිත්තා සුමනා, පස්සන්ති ලොකනායකං॥
gax:20:සදෙවගන්ධබ්බමනුස්සරක්ඛසා, නාගා සුපණ්ණා අථ වාපි කින්නරා।
gae:පස්සන්ති <pb P=.3/> තං ලොකහිතානුකම්පකං, නභෙව අච්චුග්ගතචන්දමණ්ඩලං॥
gax:21:ආභස්සරා <pb T=2.409/> සුභකිණ්හා, වෙහප්ඵලා අකනිට්ඨා ච දෙවතා।
gae:සුසුද්ධසුක්කවත්ථවසනා, තිට්ඨන්ති පඤ්ජලීකතා॥
gax:22:මුඤ්චන්ති පුප්ඵං පන පඤ්චවණ්ණිකං, මන්දාරවං චන්දනචුණ්ණමිස්සිතං।
gae:භමෙන්ති චෙලානි ච අම්බරෙ තදා, “අහො ජිනො ලොකහිතානුකම්පකො॥
gax:23:“තුවං සත්ථා ච කෙතූ ච, ධජො යූපො ච පාණිනං।
gae:පරායනො පතිට්ඨා ච, දීපො ච ද්විපදුත්තමො <n>දිපදුත්තමො (සී॰ ස්යා॰)</n>॥
gax:24:“දසසහස්සීලොකධාතුයා, දෙවතායො මහිද්ධිකා।
gae:පරිවාරෙත්වා නමස්සන්ති, තුට්ඨහට්ඨා පමොදිතා॥
gax:25:“දෙවතා දෙවකඤ්ඤා ච, පසන්නා තුට්ඨමානසා।
gae:පඤ්චවණ්ණිකපුප්ඵෙහි, පූජයන්ති නරාසභං॥
gax:26:“පස්සන්ති <pb M=2.302/> තං දෙවසඞ්ඝා, පසන්නා තුට්ඨමානසා।
gae:පඤ්චවණ්ණිකපුප්ඵෙහි, පූජයන්ති නරාසභං॥
gax:27:“අහො අච්ඡරියං ලොකෙ, අබ්භුතං ලොමහංසනං।
gae:න මෙදිසං භූතපුබ්බං, අච්ඡෙරං ලොමහංසනං”॥
gax:28:සකසකම්හි භවනෙ, නිසීදිත්වාන දෙවතා।
gae:හසන්ති තා මහාහසිතං, දිස්වානච්ඡෙරකං නභෙ॥
gax:29:ආකාසට්ඨා ච භූමට්ඨා, තිණපන්ථනිවාසිනො।
gae:කතඤ්ජලී නමස්සන්ති, තුට්ඨහට්ඨා පමොදිතා॥
gax:30:යෙපි <pb T=2.410/> දීඝායුකා නාගා, පුඤ්ඤවන්තො මහිද්ධිකා।
gae:පමොදිතා නමස්සන්ති, පූජයන්ති නරුත්තමං॥
gax:31:සඞ්ගීතියො පවත්තෙන්ති, අම්බරෙ අනිලඤ්ජසෙ।
gae:චම්මනද්ධානි වාදෙන්ති, දිස්වානච්ඡෙරකං නභෙ॥
gax:32:සඞ්ඛා ච පණවා චෙව, අථොපි ඩිණ්ඩිමා <n>ඩෙණ්ඩිමා (සී॰)</n> බහූ।
gae:අන්තලික්ඛස්මිං වජ්ජන්ති, දිස්වානච්ඡෙරකං නභෙ॥
gax:33:අබ්භුතො <pb V=2.290/> වත නො අජ්ජ, උප්පජ්ජි ලොමහංසනො।
gae:ධුවමත්ථසිද්ධිං ලභාම, ඛණො නො පටිපාදිතො॥
gax:34:බුද්ධොති තෙසං සුත්වාන, පීති උප්පජ්ජි තාවදෙ।
gae:බුද්ධො බුද්ධොති කථයන්තා, තිට්ඨන්ති පඤ්ජලීකතා॥
gax:35:හිඞ්කාරා සාධුකාරා ච <n>හිඞ්කාරං සාධුකාරඤ්ච (සී॰ ස්යා॰)</n>, උක්කුට්ඨි සම්පහංසනං <n>සම්පසාදනං (සී॰), සම්පනාදනං (ස්යා॰)</n>।
gae:පජා ච විවිධා ගගනෙ, වත්තෙන්ති පඤ්ජලීකතා॥
gax:36:ගායන්ති සෙළෙන්ති ච වාදයන්ති ච, භුජානි පොථෙන්ති ච නච්චයන්ති ච।
gae:මුඤ්චන්ති පුප්ඵං පන පඤ්චවණ්ණිකං, මන්දාරවං චන්දනචුණ්ණමිස්සිතං॥
gax:37:“යථා <pb P=.4/> තුය්හං මහාවීර, පාදෙසු චක්කලක්ඛණං।
gae:ධජවජිරපටාකා, වඩ්ඪමානඞ්කුසාචිතං॥
gax:38:“රූපෙ <pb M=2.303/> සීලෙ සමාධිම්හි, පඤ්ඤාය ච අසාදිසො।
gae:විමුත්තියා අසමසමො, ධම්මචක්කප්පවත්තනෙ॥
gax:39:“දසනාගබලං <pb T=2.411/> කායෙ, තුය්හං පාකතිකං බලං।
gae:ඉද්ධිබලෙන අසමො, ධම්මචක්කප්පවත්තනෙ॥
gax:40:“එවං සබ්බගුණූපෙතං, සබ්බඞ්ගසමුපාගතං।
gae:මහාමුනිං කාරුණිකං, ලොකනාථං නමස්සථ॥
gax:41:“අභිවාදනං ථොමනඤ්ච, වන්දනඤ්ච පසංසනං।
gae:නමස්සනඤ්ච පූජඤ්ච, සබ්බං අරහසී තුවං॥
gax:42:“යෙ කෙචි ලොකෙ වන්දනෙය්යා, වන්දනං අරහන්ති යෙ।
gae:සබ්බසෙට්ඨො මහාවීර, සදිසො තෙ න විජ්ජති॥
gax:43:“සාරිපුත්තො මහාපඤ්ඤො, සමාධිජ්ඣානකොවිදො।
gae:ගිජ්ඣකූටෙ ඨිතොයෙව, පස්සති ලොකනායකං॥
gax:44:“සුඵුල්ලං සාලරාජංව, චන්දංව ගගනෙ යථා।
gae:මජ්ඣන්හිකෙව <n>මජ්ඣන්තිකෙව (සබ්බත්ථ)</n> සූරියං, ඔලොකෙසි නරාසභං॥
gax:45:“ජලන්තං දීපරුක්ඛංව, තරුණසූරියංව උග්ගතං।
gae:බ්යාමප්පභානුරඤ්ජිතං, ධීරං පස්සති ලොකනායකං॥
gax:46:“පඤ්චන්නං භික්ඛුසතානං, කතකිච්චාන තාදිනං।
gae:ඛීණාසවානං විමලානං, ඛණෙන සන්නිපාතයි॥
gax:47:“ලොකප්පසාදනං <pb V=2.291/> නාම, පාටිහීරං නිදස්සයි।
gae:අම්හෙපි තත්ථ ගන්ත්වාන, වන්දිස්සාම මයං ජිනං॥
gax:48:“එථ සබ්බෙ ගමිස්සාම, පුච්ඡිස්සාම මයං ජිනං।
gae:කඞ්ඛං විනොදයිස්සාම, පස්සිත්වා ලොකනායකං”॥
gax:49:සාධූති <pb T=2.412/> තෙ පටිස්සුත්වා, නිපකා සංවුතින්ද්රියා।
gae:පත්තචීවරමාදාය, තරමානා උපාගමුං॥
gax:50:ඛීණාසවෙහි විමලෙහි, දන්තෙහි උත්තමෙ දමෙ।
gae:සාරිපුත්තො මහාපඤ්ඤො, ඉද්ධියා උපසඞ්කමි॥
gax:51:තෙහි <pb M=2.304/> භික්ඛූහි පරිවුතො, සාරිපුත්තො මහාගණී।
gae:ලළන්තො දෙවොව ගගනෙ, ඉද්ධියා උපසඞ්කමි॥
gax:52:උක්කාසිතඤ්ච ඛිපිතං <n>උක්කාසිතඤ්ච ඛිපිතඤ්ච (ස්යා॰ අට්ඨ॰)</n>, අජ්ඣුපෙක්ඛිය සුබ්බතා।
gae:සගාරවා සප්පතිස්සා, සම්බුද්ධං උපසඞ්කමුං॥
gax:53:උපසඞ්කමිත්වා පස්සන්ති, සයම්භුං ලොකනායකං।
gae:නභෙ අච්චුග්ගතං ධීරං, චන්දංව ගගනෙ යථා॥
gax:54:ජලන්තං දීපරුක්ඛංව, විජ්ජුංව ගගනෙ යථා।
gae:මජ්ඣන්හිකෙව සූරියං, පස්සන්ති ලොකනායකං॥
gax:55:පඤ්චභික්ඛුසතා සබ්බෙ, පස්සන්ති ලොකනායකං।
gae:රහදමිව විප්පසන්නං, සුඵුල්ලං පදුමං යථා॥
gax:56:අඤ්ජලිං <pb P=.5/> පග්ගහෙත්වාන, තුට්ඨහට්ඨා පමොදිතා।
gae:නමස්සමානා නිපතන්ති, සත්ථුනො චක්කලක්ඛණෙ॥
gax:57:සාරිපුත්තො මහාපඤ්ඤො, කොරණ්ඩසමසාදිසො।
gae:සමාධිජ්ඣානකුසලො, වන්දතෙ ලොකනායකං॥
gax:58:ගජ්ජිතා කාලමෙඝොව, නීලුප්පලසමසාදිසො।
gae:ඉද්ධිබලෙන අසමො, මොග්ගල්ලානො මහිද්ධිකො॥
gax:59:මහාකස්සපොපි <pb T=2.413/> ච ථෙරො, උත්තත්තකනකසන්නිභො।
gae:ධුතගුණෙ අග්ගනික්ඛිත්තො, ථොමිතො සත්ථුවණ්ණිතො॥
gax:60:දිබ්බචක්ඛූනං යො අග්ගො, අනුරුද්ධො මහාගණී।
gae:ඤාතිසෙට්ඨො භගවතො, අවිදූරෙව තිට්ඨති॥
gax:61:ආපත්තිඅනාපත්තියා <pb V=2.292/>, සතෙකිච්ඡාය කොවිදො।
gae:විනයෙ අග්ගනික්ඛිත්තො, උපාලි සත්ථුවණ්ණිතො॥
gax:62:සුඛුමනිපුණත්ථපටිවිද්ධො, කථිකානං පවරො ගණී।
gae:ඉසි මන්තානියා පුත්තො, පුණ්ණො නාමාති විස්සුතො॥
gax:63:එතෙසං චිත්තමඤ්ඤාය, ඔපම්මකුසලො මුනි।
gae:කඞ්ඛච්ඡෙදො මහාවීරො, කථෙසි අත්තනො ගුණං॥
gax:64:“චත්තාරො <pb M=2.305/> තෙ අසඞ්ඛෙය්යා, කොටි යෙසං න නායති।
gax:සත්තකායො ච ආකාසො, චක්කවාළා චනන්තකා।
gae:බුද්ධඤාණං අප්පමෙය්යං, න සක්කා එතෙ විජානිතුං॥
gax:65:“කිමෙතං අච්ඡරියං ලොකෙ, යං මෙ ඉද්ධිවිකුබ්බනං।
gae:අඤ්ඤෙ බහූ අච්ඡරියා, අබ්භුතා ලොමහංසනා॥
gax:66:“යදාහං තුසිතෙ කායෙ, සන්තුසිතො නාමහං තදා।
gae:දසසහස්සී සමාගම්ම, යාචන්ති පඤ්ජලී මමං॥
gax:67:“‘කාලො ඛො තෙ <n>කාලො දෙව (සී॰), කාලොයං තෙ (ස්යා॰ ක॰)</n> මහාවීර, උප්පජ්ජ මාතුකුච්ඡියං।
gae:සදෙවකං තාරයන්තො, බුජ්ඣස්සු අමතං පදං’॥
gax:68:“තුසිතා <pb T=2.414/> කායා චවිත්වාන, යදා ඔක්කමි කුච්ඡියං।
gae:දසසහස්සීලොකධාතු, කම්පිත්ථ ධරණී තදා॥
gax:69:“යදාහං මාතුකුච්ඡිතො, සම්පජානොව නික්ඛමිං।
gae:සාධුකාරං පවත්තෙන්ති, දසසහස්සී පකම්පථ॥
gax:70:“ඔක්කන්තිං මෙ සමො නත්ථි, ජාතිතො අභිනික්ඛමෙ।
gae:සම්බොධියං අහං සෙට්ඨො, ධම්මචක්කප්පවත්තනෙ॥
gax:71:“අහො අච්ඡරියං ලොකෙ, බුද්ධානං ගුණමහන්තතා।
gax:දසසහස්සීලොකධාතු, ඡප්පකාරං පකම්පථ।
gae:ඔභාසො ච මහා ආසි, අච්ඡෙරං ලොමහංසනං”॥
gax:72:භගවා තම්හි <n>භගවා ච තම්හි (සී॰ ස්යා॰ ක॰)</n> සමයෙ, ලොකජෙට්ඨො නරාසභො।
gae:සදෙවකං දස්සයන්තො, ඉද්ධියා චඞ්කමී ජිනො॥
gax:73:චඞ්කමෙ චඞ්කමන්තොව, කථෙසි ලොකනායකො।
gae:අන්තරා න නිවත්තෙති, චතුහත්ථෙ චඞ්කමෙ යථා॥
gax:74:සාරිපුත්තො <pb V=2.293/> <pb P=.6/> මහාපඤ්ඤො, සමාධිජ්ඣානකොවිදො।
gae:පඤ්ඤාය පාරමිප්පත්තො, පුච්ඡති ලොකනායකං॥
gax:75:“කීදිසො තෙ මහාවීර, අභිනීහාරො නරුත්තම।
gae:කම්හි කාලෙ තයා ධීර, පත්ථිතා බොධිමුත්තමා॥
gax:76:“දානං <pb M=2.306/> සීලඤ්ච නෙක්ඛම්මං, පඤ්ඤාවීරියඤ්ච කීදිසං।
gae:ඛන්තිසච්චමධිට්ඨානං, මෙත්තුපෙක්ඛා ච කීදිසා॥
gax:77:“දස <pb T=2.415/> පාරමී තයා ධීර, කීදිසී ලොකනායක।
gae:කථං උපපාරමී පුණ්ණා, පරමත්ථපාරමී කථං”॥
gax:78:තස්ස පුට්ඨො වියාකාසි, කරවීකමධුරගිරො।
gae:නිබ්බාපයන්තො හදයං, හාසයන්තො සදෙවකං॥
gax:79:අතීතබුද්ධානං ජිනානං දෙසිතං, නිකීලිතං <n>නිකීළිතං (ක॰)</n> බුද්ධපරම්පරාගතං।
gae:පුබ්බෙනිවාසානුගතාය බුද්ධියා, පකාසයී ලොකහිතං සදෙවකෙ॥
gax:80:“පීතිපාමොජ්ජජනනං, සොකසල්ලවිනොදනං।
gae:සබ්බසම්පත්තිපටිලාභං, චිත්තීකත්වා සුණාථ මෙ॥
gax:81:“මදනිම්මදනං සොකනුදං, සංසාරපරිමොචනං।
gae:සබ්බදුක්ඛක්ඛයං මග්ගං, සක්කච්චං පටිපජ්ජථා”ති॥
cen:රතනචඞ්කමනකණ්ඩො නිට්ඨිතො।
