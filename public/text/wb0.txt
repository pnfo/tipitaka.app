cen:॥ නමො තස්ස භගවතො අරහතො සම්මාසම්බුද්ධස්ස॥
cha:නීතිමඤ්ජරී
gax:1:කුලක්ඛයෙ <pb M=.1/> විනස්සන්ති,
gax:කුලධම්මා සනන්තනා।
gax:ධම්මෙ නට්ඨෙ කුලං සබ්බං,
gae:අධම්මො අභිභූ ඛලං॥
gax:2:අධම්මාභිභවා දන්තා,
gax:පදුස්සන්ති කුලිත්ථියො।
gax:ථීසු දුට්ඨා ස්ව ධම්මෙන,
gae:ජායතෙ වණ්ණසඞ්කරො॥
gax:3:පියං <pb M=.11/> භාසෙ ගුණග්ගාහො,
gax:සූරො සියා විකන්තනො।
gax:දාතා චන්දසමා නාරී,
gae:දිට්ඨං දිට්ඨං නහාසයෙ॥
gax:4:කුතොත්ථි <pb M=.16/> කුමිත්තෙ සච්චං,
gax:කුදාරෙ රතිවඩ්ඪනං।
gax:කුදෙසම්හි මනො රම්මං,
gae:කුරාජෙ භොගසම්පදං॥
gax:සඞ්කෙතෙව <pb M=.17/> අමිත්තස්මිං,
gax:මිත්තස්මිං පි නවිස්සසෙ।
gax:අභයා භය මුප්පන්නං,
gae:අපි මූලානි කන්තති॥
gax:අදිට්ඨොව <pb M=.18/> පරො සෙය්යො,
gae:දුම්මිත්තො නො විස්සාසිකො॥
gax:අග්ගිහොමඵලං <pb M=.23/> වෙදො,
gax:සත්ථංසීලඵලං මතං।
gax:රතිපුත්තඵලං නාරී,
gae:දානභුත්තිඵලං ධනං॥
gax:අසච්චං <pb M=.24/> සාහසං මායා,
gax:මූළ්හත්ත ම තිලොභතා।
gax:අසොචං නිද්දයත්තඤ්ච,
gae:ථීනං දොසා සභාවජා॥
gax:ජායාය <pb M=.26/> භත්තුනො භාරො,
gax:සිස්සෙන ගුරුනො කතො।
gax:අමච්චකෙහි රාජස්ස,
gae:පිතරානං නිජෙනච॥
gax:5:උය්යමෙන <pb M=.27/> හි සිජ්ඣන්ති,
gax:කම්මානි න මනොරථා।
gax:න හි සුත්තස්ස සීහස්ස,
gae:පවීසන්ති මුඛෙ මිගා॥
gax:අතිසීතං <pb M=.31/> අතිඋණ්හං,
gax:අතිසායමිදං අහු।
gax:ඉති විසට්ඨකම්මන්තෙ,
gae:ඛණා අච්චෙන්ති මාණවෙ॥
gax:ආදානස්ස පදානස්ස,
gax:කත්තබ්බස්ස ච කම්මුනො।
gax:ඛිප්පං අකය්යමානස්ස,
gae:කාලෙ පිවති සම්පදං॥
gax:නාදබ්බෙ <pb M=.32/> නිහිතා කාචි,
gax:ක්රියා ඵලවතී භවෙ।
gax:නබ්යාපාරසතෙනාපි,
gae:සුකොව පාඨතෙ බකො॥
gax:යො <pb M=.34/> දන්ධකාලෙ තරති,
gax:තරණීයෙ ච දන්ධයෙ।
gax:සුක්ඛපණ්ණං ව අක්කම්ම,
gae:අත්ථං භඤ්ජති අත්තනො॥
gax:6:යං <pb M=.35/> දදාති යං භුඤ්ජති,
gax:තදෙව ධනිනො ධනං।
gax:අඤ්ඤෙ මතස්ස කීළන්ති,
gae:දාරෙහිපි ධනෙහිපි॥
gax:දානොපභොගහීනෙන <pb M=.39/>,
gax:ධනෙන ධනිනො සුඛං।
gax:කො විසෙසො දලිද්දස්ස,
gae:අධිකං ධනරක්ඛණං॥
gax:නිජසොඛ්යං <pb M=.40/> නිරුන්ධන්තො,
gax:නීචභොගො මිතම්පචො।
gax:ධනං සඤ්චයතෙ යො සො,
gae:පරභාරවහො පසු॥
gax:යං <pb M=.41/> උස්සුකා සඞ්ඛරොන්ති,
gax:අලක්ඛිකා බහුං ධනං।
gax:සිප්පවන්තො අසිප්පාවා,
gae:ලක්ඛි වා තානි භුඤ්ජති॥
gax:7:සම්පත්යං <pb M=.48/> මහතං චිත්තං,
gax:භවෙ උප්පලෙ කොමලං।
gax:විපත්යංච මහාසෙල,
gae:සිලාසඞ්ඝාතකක්කසං॥
gax:8:අසම්භබ්යගුණං <pb M=.53/> ථුත්වා,
gax:ඛෙදො මුධාව ජායතෙ।
gax:අව්හායං චන්ද මු ල්ලොක්ය,
gae:නචන්දොත මු පාගමී॥
gax:9:සච්චං <pb M=.59/> මුඛම්හි ධාරෙය්ය,
gax:කණ්ණෙ සුතං භුජෙ ජයං।
gax:හදයම්හි ඛමං වීරං,
gae:ලොකාදාසංච ලොචනෙ॥
gax:සද්දමත්තං <pb M=.63/> නඵන්දෙය්ය,
gax:අඤ්ඤත්වා සද්දකාරණං।
gax:සද්දහෙතුං පරිඤ්ඤාය,
gae:පමොදො වා භයො තථා॥
gax:සබ්බසුත <pb M=.64/> ම ධීයෙය්ය,
gae:හීනමුක්කට්ඨමජ්ඣිමං॥
gax:10:දුන්නාරියා <pb M=.68/> කුලං සුද්ධං,
gax:පුත්තො නස්සති ලාලනා।
gax:සමිද්ධි අනයා බන්ධු,
gae:පවාසා මදනා හිරී॥
gax:ලාලයෙ <pb M=.75/> පඤ්චවස්සානි,
gax:දසවස්සානි තාලයෙ।
gax:පත්තෙතු සොළසෙවස්සෙ,
gae:පුත්තං මිත්තංව ආචරෙ॥
gax:ලාලනෙ බහවො දොසා,
gae:ලාලනෙ බහවො ගුණා॥
gax:පාපා <pb M=.77/> නිවාරයති යොජයතෙ හිතාය,
gax:ගුය්හානි ගූහති ගුණං පකටීකරොති।
gax:ආපත්තිකඤ්ච නජහාති දදාති කාලෙ,
gae:සම්මිත්ත ලක්ඛණමිදං පවදන්ති සන්තො॥
gax:11:දුජ්ජනො <pb M=.80/> ජීයතෙ යුත්යා,
gax:නිග්ගහෙන නධීමතා।
gax:නිපාත්යතෙ මහාරුක්ඛො,
gae:තස්සමීප ඛතික්ඛයා॥
gax:වනෙ <pb M=.83/> මිගාච ලුද්ධානං,
gax:දුජ්ජනානඤ්ච සජ්ජනා।
gax:අකාරණවෙරී හොන්ති,
gae:තිණභක්ඛා සුපෙසලා॥
gax:පාදලග්ගං <pb M=.86/> කරට්ඨෙන,
gae:කණ්ඩකෙනෙව කණ්ඩකං॥
gax:බාලං <pb M=.87/> නපස්සෙ නසුණෙ,
gax:නචබාලෙන සංවසෙ।
gax:බාලෙනාල්ලාපසල්ලාපං,
gae:නකරෙ නචරොචයෙ॥
gax:12:උප කත්තුං යථා ඛුද්දො,
gax:සමත්ථො නතථාමහා।
gax:කූපො හි හන්ති පිපාසං,
gae:නතු පායො මහම්බුධි॥
gax:13:ආදානස්ස <pb M=.95/> පදානස්ස,
gax:කත්තබ්බස්සච කම්මුනො।
gax:ඛිප්පං අකරමානස්ස,
gae:කාලො භක්ඛති තං රසං॥
gax:නක්ඛත්තං <pb M=.103/> පටිමානෙන්තං,
gax:අත්ථො බාලං උපජ්ඣගා।
gax:අත්ථො අත්ථස්ස නක්ඛත්තං,
gae:කිං කරිස්සන්ති තාරකා॥
gax:අජරාමරොව <pb M=.105/> පඤ්ඤො,
gax:විජ්ජමත්ථඤ්ච චින්තයෙ।
gax:ගහිතොවිය කෙසෙසු,
gae:මච්චුනා ධම්මමාචරෙ॥
gax:14:වජ්ජා ගුරූච මන්තීච,
gax:තයො රට්ඨාභිසඞ්ඛතා।
gax:ජීවීත දක්ඛ කොසානං,
gae:වඩ්ඪනා නාසනාච තෙ॥
gax:15:ථිරෙන <pb M=.117/> කම්මං වඩ්ඪති,
gax:අථිරෙන තුරෙන නො।
gax:ඵලන්ති සමයෙ රුක්ඛා,
gae:සිත්තාපි බහුවාරිනා॥
gax:වායාමෙථෙව <pb M=.120/> පුරිසො,
gae:නනිබ්බින්දෙය්ය පණ්ඩිතො॥
gax:පයතනො <pb M=.122/> තාදිසො නෙව,
gax:කය්යො යෙන ඵලං නහි।
gax:සෙලග්ගෙ කූපඛණනා,
gae:කථං තොයසමාගමො॥
gax:ඤාණඞ්කුසෙන <pb M=.123/> සම්මග්ගං,
gae:නිය්යත්යුස්සාහකුඤ්ජරො॥
gax:අසමෙක්ඛිතකම්මන්තං,
gax:තුරිතාභි නිපාතිනං।
gax:තානිකම්මානි තප්පෙන්ති,
gae:උණ්හං ව ජ්ඣොහිතං මුඛෙ॥
gax:16:ඡද්දොසා <pb M=.126/> පුරිසෙනෙහ,
gax:හාතබ්බා භූතිමිච්ඡන්තා।
gax:නිද්දා මජ්ජං භයං කොධො,
gae:ආලස්යං දීඝසුත්තතා॥
gax:න <pb M=.130/> දිවා සුප්පසීලෙන,
gax:රත්තිමුට්ඨානදෙස්සිනා।
gax:නිච්චසොණ්ඩෙන මත්තෙන,
gae:සක්කා ආවසිතුං ඝරං॥
gax:අභෙතබ්බම්හි <pb M=.137/> භායන්ති,
gax:භායිතබ්බෙ නභායරෙ।
gax:භයාභය විමුළ්හා තෙ,
gae:ජිම්හානුගා උජුඤ්ජහා॥
gax:යස්ස <pb M=.139/> මනුස්සභූතස්ස,
gax:නත්ථි භොගාච සිප්පකං।
gax:කිං ඵලං තස්ස මානුස්සං,
gae:ද්විපාදට්ඨො හි සො මිගො॥
gax:17:නානොපායොව <pb M=.142/> කත්තබ්බො,
gax:සචෙ භවෙය්ය අත්තනො।
gax:අත්ථසිද්ධි යථාකාමං,
gae:උපායො හි හිතඤ්ජසො॥
gax:ලඤ්ජදානබාලිසෙන <pb M=.150/>,
gax:කූටඩ්ඩකාරධීවරා।
gax:විනිච්ඡයමහාමච්ඡං,
gae:ඔට්ටෙන්ති ලොභසාගරෙ॥
gax:යස්සෙතෙ චතුරො ධම්මා,
gax:වානරින්ද යථාතව।
gax:සච්චං ධම්මො ධීති චාගො,
gae:දිට්ඨං සො අතිවත්තති॥
gax:18:විද්වාච <pb M=.162/> රතනං නාරී,
gax:වීණා සාත්ථං ගිරංමහී।
gax:ගුණවිසෙස මාගම්ම,
gae:ගුණානි අගුණානිච॥
gax:ධනවා <pb M=.164/> බලවා ලොකෙ,
gae:ධනා භවති පණ්ඩිතො॥
gax:සුමනෙ <pb M=.165/> නිස්සිතො කීටො,
gax:නිග්ගුණො හීනකො සයං।
gax:තං පුප්ඵෙහි මණ්ඩෙන්තානං,
gae:රඤ්ඤං සිරොපි රොහති॥
gax:අලක්ඛිකෙහි <pb M=.168/> සඤ්චීතා,
gax:ධනභොගාච චින්තිතා।
gax:ලක්ඛිකස්ස භවන්තෙතෙ,
gae:ලක්ඛිවා සුට්ඨුභුඤ්ජති॥
gax:ඛත්තියො <pb M=.171/> සෙට්ඨො ජනෙ තස්මිං,
gax:යො ගොත්තපටිසාරිනො।
gax:විජ්ජාචරණසම්පන්නො,
gae:සො සෙට්ඨො දෙවමානුසෙ॥
gax:විසාපි <pb M=.182/> අමතං ගණ්හෙ,
gax:ගූථතො මණිමුත්තමං।
gax:කණ්ටකපාදපා පුප්ඵං,
gae:ථිරතං දුක්කුලා වරං॥
gax:ධනිස්සරාදිගුණොම්මි <pb M=.189/>-
gae:වෙගෙන වාහිතා පජා॥
gax:19:යස්ස ත්ථි සතතං මෙත්තා,
gax:සබ්බලොකසුවල්ලභා।
gax:කූපායතෙ සමුද්දොපි,
gae:අග්ගි තස්ස ජලායතෙ॥
gax:20:සක්ඛරායති මෙරූපි,
gax:විසභක්ඛො සුධායතෙ।
gax:සසායතෙ මිගරාජ,
gax:බ්යාලො මාලාගුණායතෙ।
gax:දොලායතෙ ඡමාචාලො,
gae:නානාවුධා තිණායරෙ॥
gax:21:සමෙව <pb M=.202/> සති උස්සාහෙ,
gax:සුඛවාහො හිතඞ්කරො।
gax:ඌනෙ-ධිකෙ තථා නොහි,
gae:මජ්ඣගො සාධු සබ්බදා॥
gax:සාධු <pb M=.208/> ඛො පණ්ඩිතොනාම,
gae:නත්වෙව අතිපණ්ඩිතො॥
