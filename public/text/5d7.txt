cha:8:වත්තක්ඛන්ධකං
sub:ආගන්තුකවත්තකථාවණ්ණනා
bod:356-357:වත්තක්ඛන්ධකෙ <pb M=3.423/> <pb V=3.386/> <b>උපරිපිට්ඨිතො</b>ති පිට්ඨිසඞ්ඝාටස්ස උපරිභාගතො, ද්වාරබාහස්ස උපරිපදෙසතොති අත්ථො। <b>විස්සජ්ජෙතබ්බ</b>න්ති සුක්ඛාපනත්ථං ආතපෙ විස්සජ්ජිතබ්බං। <b>අභිවාදාපෙතබ්බො</b>ති තස්ස වස්සෙ පුච්ඡිතෙ යදි දහරො හොති, සයමෙව වන්දිස්සති, තදා ඉමිනාව වන්දාපිතො නාම හොති। <b>නිල්ලොකෙතබ්බො</b>ති ඔලොකෙතබ්බො। <b>යථාභාග</b>න්ති පුබ්බෙ පඤ්ඤත්තං පදෙසභාගං අනතික්කමිත්වා। <b>සන්තානක</b>න්ති උණ්ණනාභිසුත්තං। <b>උල්ලොකා</b>ති ගෙහස්ස උපරිභාගතො පට්ඨාය, පඨමං උපරිභාගො සම්මජ්ජිතබ්බොති වුත්තං හොති।
sub:ආවාසිකවත්තකථාවණ්ණනා
bod:359:<b>මහාආවාසෙ</b>ති මහාවිහාරසදිසෙ මහාආවාසෙ।
sub:අනුමොදනවත්තකථාවණ්ණනා
bod:362:<b>පඤ්චමෙ නිසින්නෙ</b>ති අනුමොදනත්ථාය නිසින්නෙ। <b>උපනිසින්නකථා</b> නාම බහූසු සන්නිපතිතෙසු පරිකථාකථනං।
sub:භත්තග්ගවත්තකථාවණ්ණනා
bod:364:<b>මනුස්සානං පරිවිසනට්ඨාන</b>න්ති යත්ථ මනුස්සා සපුත්තදාරා ආවසිත්වා දෙන්ති। <b>හත්ථධොවනඋදකං සන්ධායා</b>ති භුත්තාවිස්ස භොජනාවසානෙ හත්ථධොවනඋදකං සන්ධාය। තෙනෙවාහ <b>“අන්තරා පිපාසිතෙන පන…පෙ॰… හත්ථා න ධොවිතබ්බා”</b>ති। පොත්ථකෙසු පන “පානීයං පිවිත්වා <pb V=3.387/> හත්ථා න ධොවිතබ්බා”ති ලිඛන්ති, “හත්ථා ධොවිතබ්බා”ති පාඨෙන භවිතබ්බන්ති අම්හාකං ඛන්ති। අඤ්ඤථා “න තාව උදකන්ති ඉදං හත්ථධොවනඋදකං සන්ධාය වුත්ත”න්ති වත්වා “අන්තරා පිපාසිතෙන පනා”තිආදිනා වුත්තවිසෙසො න උපලබ්භති। අථ මතං <b>“න තාව ථෙරෙන උදකං පටිග්ගහෙතබ්බ</b>න්ති ඉදං කිං පානීයපටිග්ගහණං සන්ධාය වුත්තං, උදාහු හත්ථධොවනඋදකග්ගහණං සන්ධායාති ආසඞ්කානිවත්තනත්ථං ‘ඉදං හත්ථධොවනඋදකං සන්ධාය <pb M=3.424/> වුත්ත’න්තිආදි කථිත”න්ති, තඤ්ච න, තත්ථ ආසඞ්කාය එව අසම්භවතො। න හි භගවා “යාව අඤ්ඤෙ න භුත්තාවිනො හොන්ති, තාව පානීයං න පාතබ්බ”න්ති වක්ඛතීති සක්කා විඤ්ඤාතුං। යදි චෙතං පානීයපටිග්ගහණං සන්ධාය වුත්තං, “න තාව ථෙරෙන උදකං පටිග්ගහෙතබ්බ”න්ති උදකසද්දප්පයොගො ච න කත්තබ්බො සියා, අට්ඨකථායඤ්ච “ඉදං හත්ථධොවනඋදකං සන්ධාය වුත්ත”න්ති වත්වා තෙන නිවත්තිතබ්බමත්ථං දස්සෙන්තෙන “අන්තරා පිපාසිතෙන පන ගලෙ විලග්ගාමිසෙන වා පානීයං පිවිතබ්බ”න්ති එත්තකමෙව වත්තබ්බං, “පානීයං පිවිත්වා හත්ථා න ධොවිතබ්බා”ති එවං පන න වත්තබ්බන්ති। <b>ධුරෙ නිසින්නා හොන්තී</b>ති ද්වාරසමීපෙ නිසින්නා හොන්ති।
sub:පිණ්ඩචාරිකවත්තකථාවණ්ණනා
bod:366:<b>පරාමසතී</b>ති ගණ්හාති। <b>ඨපෙති වා</b>ති “තිට්ඨථ, භන්තෙ”ති වදන්තී ඨපෙති නාම।
sub:ආරඤ්ඤිකවත්තකථාවණ්ණනා
bod:367:<b>කෙනජ්ජ, භන්තෙ, යුත්ත</b>න්ති කෙන නක්ඛත්තෙන අජ්ජ චන්දො යුත්තොති එවං වදන්තෙන නක්ඛත්තං පුච්ඡිතං හොති।
sub:සෙනාසනවත්තකථාවණ්ණනා
bod:369-370:<b>අඞ්ගණෙ</b>ති අබ්භොකාසෙ। <b>න වුඩ්ඪං අනාපුච්ඡා</b>ති එත්ථ තස්ස ඔවරකෙ තදුපචාරෙ ච ආපුච්ඡිතබ්බන්ති වදන්ති। <b>භොජනසාලාදීසුපි එවමෙව පටිපජ්ජිතබ්බ</b>න්ති භොජනසාලාදීසුපි උද්දෙසදානාදි ආපුච්ඡිත්වාව කාතබ්බන්ති අත්ථො।
sub:වච්චකුටිවත්තකථාවණ්ණනා
bod:373-374:<b>ඉදං</b> <pb V=3.388/> <b>අතිවිවට</b>න්ති ඉදං ඨානං ගුම්බාදීහි අප්පටිච්ඡන්නත්තා අතිවිය පකාසනං। <b>නිබද්ධගමනත්ථායා</b>ති අත්තනො නිබද්ධගමනත්ථාය। <b>පුග්ගලිකට්ඨානං වා</b>ති අත්තනො විහාරං සන්ධාය වුත්තං। සෙසමෙත්ථ සුවිඤ්ඤෙය්යමෙව।
bod:ඉමස්මිං <pb M=3.425/> වත්තක්ඛන්ධකෙ ආගතානි ආගන්තුකාවාසිකගමියානුමොදනභත්තග්ගපිණ්ඩචාරිකාරඤ්ඤික සෙනාසන ජන්තාඝර වච්චකුටි උපජ්ඣාචරිය සද්ධිවිහාරික අන්තෙවාසිකවත්තානි <b>චුද්දස මහාවත්තානි</b> නාම, ඉතො අඤ්ඤානි පන කදාචි තජ්ජනීයකම්මකතාදිකාලෙයෙව චරිතබ්බානි <b>අසීති ඛන්ධකවත්තානී</b>ති වෙදිතබ්බානි। <b>ගණ්ඨිපදෙසු</b> පන “ඉමානියෙව චුද්දස මහාවත්තානි අග්ගහිතග්ගහණෙන ගහියමානානි අසීති ඛන්ධකවත්තාආනී”ති වුත්තං, තං න ගහෙතබ්බං।
cen:වත්තක්ඛන්ධකවණ්ණනා නිට්ඨිතා।
