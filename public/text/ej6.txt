cha:6:බීජනිවග්ගො
sub:1:විධූපනදායකත්ථෙරඅපදානං
gax:1:“පදුමුත්තරබුද්ධස්ස <pb M=1.115/> <pb V=1.102/>, ලොකජෙට්ඨස්ස තාදිනො।
gae:බීජනිකා <n>වීජනිකා (සී॰ ස්යා॰)</n> මයා දින්නා, ද්විපදින්දස්ස තාදිනො॥
gax:2:“සකං චිත්තං පසාදෙත්වා, පග්ගහෙත්වාන අඤ්ජලිං।
gae:සම්බුද්ධමභිවාදෙත්වා, පක්කමිං උත්තරාමුඛො॥
gax:3:“බීජනිං <pb T=1.149/> පග්ගහෙත්වාන, සත්ථා ලොකග්ගනායකො <n>ලොකෙ අනුත්තරො (සී॰)</n>।
gae:භික්ඛුසඞ්ඝෙ ඨිතො සන්තො, ඉමා ගාථා අභාසථ॥
gax:4:“‘ඉමිනා බීජනිදානෙන, චිත්තස්ස පණිධීහි <n>චෙතනාපණිධීහි (අඤ්ඤත්ථ)</n> ච।
gae:කප්පානං සතසහස්සං, විනිපාතං න ගච්ඡති’॥
gax:5:“ආරද්ධවීරියො පහිතත්තො, චෙතොගුණසමාහිතො।
gae:ජාතියා සත්තවස්සොහං, අරහත්තං අපාපුණිං॥
gax:6:“සට්ඨිකප්පසහස්සම්හි, බීජමානසනාමකා।
gae:සොළසාසිංසු රාජානො, චක්කවත්තී මහබ්බලා॥
gax:7:“පටිසම්භිදා <pb P=1.104/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා විධූපනදායකො ථෙරො ඉමා ගාථායො අභාසිත්ථාති।
cen:විධූපනදායකත්ථෙරස්සාපදානං පඨමං।
sub:2:සතරංසිත්ථෙරඅපදානං
gax:8:“උබ්බිද්ධං සෙලමාරුය්හ, නිසීදි පුරිසුත්තමො।
gae:පබ්බතස්සාවිදූරම්හි, බ්රාහ්මණො මන්තපාරගූ॥
gax:9:“උපවිට්ඨං <pb V=1.103/> මහාවීරං, දෙවදෙවං නරාසභං।
gae:අඤ්ජලිං පග්ගහෙත්වාන, සන්ථවිං ලොකනායකං॥
gax:10:“‘එස <pb T=1.150/> <pb M=1.116/> බුද්ධො මහාවීරො, වරධම්මප්පකාසකො।
gae:ජලති අග්ගිඛන්ධොව, භික්ඛුසඞ්ඝපුරක්ඛතො॥
gax:11:“‘මහාසමුද්දොව‘ක්ඛුබ්භො <n>’ක්ඛොභො (සී॰ ස්යා॰)</n>, අණ්ණවොව දුරුත්තරො।
gae:මිගරාජාවසම්භීතො <n>ඡම්භිතො (ක॰)</n>, ධම්මං දෙසෙති චක්ඛුමා’॥
gax:12:“මම සඞ්කප්පමඤ්ඤාය, පදුමුත්තරනායකො।
gae:භික්ඛුසඞ්ඝෙ ඨිතො සත්ථා, ඉමා ගාථා අභාසථ॥
gax:13:“‘යෙනායං <n>යෙනාහං (ක॰)</n> අඤ්ජලී දින්නො, බුද්ධසෙට්ඨො ච ථොමිතො।
gae:තිංසකප්පසහස්සානි, දෙවරජ්ජං කරිස්සති॥
gax:14:“‘කප්පසතසහස්සම්හි, අඞ්ගීරසසනාමකො।
gae:විවට්ටච්ඡදො <n>විවත්ථච්ඡද්දො (සී॰)</n> සම්බුද්ධො, උප්පජ්ජිස්සති තාවදෙ॥
gax:15:“‘තස්ස ධම්මෙසු දායාදො, ඔරසො ධම්මනිම්මිතො।
gae:සතරංසීති නාමෙන, අරහා සො භවිස්සති’॥
gax:16:“ජාතියා සත්තවස්සොහං, පබ්බජිං අනගාරියං।
gae:සතරංසිම්හි නාමෙන, පභා නිද්ධාවතෙ මම॥
gax:17:“මණ්ඩපෙ රුක්ඛමූලෙ වා, ඣායී ඣානරතො අහං।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:18:“සට්ඨිකප්පසහස්සම්හි, චතුරො රාමනාමකා।
gae:සත්තරතනසම්පන්නා, චක්කවත්තී මහබ්බලා॥
gax:19:“පටිසම්භිදා <pb P=1.105/> චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.151/> සුදං ආයස්මා සතරංසි ථෙරො ඉමා ගාථායො අභාසිත්ථාති।
cen:සතරංසිත්ථෙරස්සාපදානං දුතියං।
sub:3:සයනදායකත්ථෙරඅපදානං
gax:20:“පදුමුත්තරබුද්ධස්ස, සබ්බලොකානුකම්පිනො।
gae:සයනං තස්ස පාදාසිං, විප්පසන්නෙන චෙතසා॥
gax:21:“තෙන <pb M=1.117/> <pb V=1.104/> සයනදානෙන, සුඛෙත්තෙ බීජසම්පදා।
gae:භොගා නිබ්බත්තරෙ තස්ස, සයනස්ස ඉදං ඵලං॥
gax:22:“ආකාසෙ සෙය්යං කප්පෙමි, ධාරෙමි පථවිං ඉමං।
gae:පාණෙසු මෙ ඉස්සරියං, සයනස්ස ඉදං ඵලං॥
gax:23:“පඤ්චකප්පසහස්සම්හි, අට්ඨ ආසුං මහාතෙජා <n>මහාවරා (සී॰), මහාවීරා (ස්යා॰)</n>।
gae:චතුත්තිංසෙ කප්පසතෙ, චතුරො ච මහබ්බලා॥
gax:24:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සයනදායකො ථෙරො ඉමා ගාථායො අභාසිත්ථාති।
cen:සයනදායකත්ථෙරස්සාපදානං තතියං।
sub:4:ගන්ධොදකියත්ථෙරඅපදානං
gax:25:“පදුමුත්තරබුද්ධස්ස <pb T=1.152/>, මහාබොධිමහො අහු।
gae:විචිත්තං ඝටමාදාය, ගන්ධොදකමදාසහං॥
gax:26:“න්හානකාලෙ ච බොධියා, මහාමෙඝො පවස්සථ।
gae:නින්නාදො ච මහා ආසි, අසනියා ඵලන්තියා॥
gax:27:“තෙනෙවාසනිවෙගෙන, තත්ථ කාලඞ්කතො <n>කාලකතො (සී॰ ස්යා॰)</n> අහං <n>අහුං (සී॰)</n>।
gae:දෙවලොකෙ ඨිතො සන්තො, ඉමා ගාථා අභාසහං॥
gax:28:“‘අහො <pb P=1.106/> බුද්ධො අහො ධම්මො, අහො නො සත්ථුසම්පදා।
gae:කළෙවරං <n>කලෙබරං (සී॰)</n> මෙ පතිතං, දෙවලොකෙ රමාමහං॥
gax:29:“‘උබ්බිද්ධං භවනං මය්හං, සතභූමං සමුග්ගතං।
gae:කඤ්ඤාසතසහස්සානි, පරිවාරෙන්ති මං සදා॥
gax:30:“‘ආබාධා මෙ න විජ්ජන්ති, සොකො මය්හං න විජ්ජති।
gae:පරිළාහං න පස්සාමි, පුඤ්ඤකම්මස්සිදං ඵලං॥
gax:31:“‘අට්ඨවීසෙ කප්පසතෙ, රාජා සංවසිතො අහුං।
gae:සත්තරතනසම්පන්නො, චක්කවත්තී මහබ්බලො’॥
gax:32:“පටිසම්භිදා <pb M=1.118/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ගන්ධොදකියො ථෙරො ඉමා ගාථායො අභාසිත්ථාති।
cen:ගන්ධොදකියත්ථෙරස්සාපදානං චතුත්ථං।
sub:5:ඔපවය්හත්ථෙරඅපදානං
gax:33:“පදුමුත්තරබුද්ධස්ස <pb T=1.153/> <pb V=1.105/>, ආජානීයමදාසහං।
gae:නිය්යාදෙත්වාන සම්බුද්ධෙ <n>සම්බුද්ධං (සී॰ ක॰)</n>, අගමාසිං සකං ඝරං॥
gax:34:“දෙවලො නාම නාමෙන, සත්ථුනො අග්ගසාවකො।
gae:වරධම්මස්ස දායාදො, ආගච්ඡි මම සන්තිකං॥
gax:35:“සපත්තභාරො භගවා, ආජානෙය්යො න කප්පති।
gae:තව සඞ්කප්පමඤ්ඤාය, අධිවාසෙසි චක්ඛුමා॥
gax:36:“අග්ඝාපෙත්වා වාතජවං, සින්ධවං සීඝවාහනං।
gae:පදුමුත්තරබුද්ධස්ස, ඛමනීයමදාසහං॥
gax:37:“යං යං යොනුපපජ්ජාමි, දෙවත්තං අථ මානුසං <n>දෙවෙ ච මානුසෙ භවෙ (සී॰ ක॰)</n>।
gae:ඛමනීයං වාතජවං, චිත්තං නිබ්බත්තතෙ <n>ආජානීයා වාතජවා, විත්ති නිබ්බත්තරෙ (ස්යා॰), ඛමනීයා වාතජවා, චිත්තා නිබ්බත්තරෙ (සී॰)</n> මම॥
gax:38:“ලාභං <pb P=1.107/> තෙසං සුලද්ධංව, යෙ ලභන්තුපසම්පදං।
gae:පුනපි පයිරුපාසෙය්යං, බුද්ධො ලොකෙ සචෙ භවෙ॥
gax:39:“අට්ඨවීසතික්ඛත්තුංහං, රාජා ආසිං මහබ්බලො।
gae:චාතුරන්තො විජිතාවී, ජම්බුසණ්ඩස්ස <n>ජම්බුදීපස්ස (ස්යා॰), ජම්බුමණ්ඩස්ස (ක॰)</n> ජම්බුඉස්සරො॥
gax:40:“ඉදං පච්ඡිමකං මය්හං, චරිමො වත්තතෙ භවො।
gae:පත්තොස්මි අචලං ඨානං, හිත්වා ජයපරාජයං॥
gax:41:“චතුතිංසසහස්සම්හි, මහාතෙජොසි ඛත්තියො।
gae:සතරතනසම්පන්නො, චක්කවත්තී මහබ්බලො॥
gax:42:“පටිසම්භිදා <pb T=1.154/> <pb M=1.119/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඔපවය්හො ථෙරො ඉමා ගාථායො අභාසිත්ථාති।
cen:ඔපවය්හත්ථෙරස්සාපදානං පඤ්චමං।
sub:6:සපරිවාරාසනත්ථෙරඅපදානං
gax:43:“පදුමුත්තරබුද්ධස්ස, පිණ්ඩපාතං අදාසහං।
gae:ගන්ත්වා කිලිට්ඨකං ඨානං <n>තං භොජනට්ඨානං (සී॰)</n>, මල්ලිකාහි පරික්ඛිතං <n>පරික්ඛිපිං (සී॰)</n>॥
gax:44:“තම්හාසනම්හි <pb V=1.106/> ආසීනො, බුද්ධො ලොකග්ගනායකො।
gae:අකිත්තයි පිණ්ඩපාතං, උජුභූතො සමාහිතො॥
gax:45:“යථාපි භද්දකෙ ඛෙත්තෙ, බීජං අප්පම්පි රොපිතං।
gae:සම්මා ධාරං පවෙච්ඡන්තෙ, ඵලං තොසෙති කස්සකං॥
gax:46:“තථෙවායං පිණ්ඩපාතො, සුඛෙත්තෙ රොපිතො තයා।
gae:භවෙ නිබ්බත්තමානම්හි, ඵලං තෙ <n>නිබ්බත්තමානං හි, ඵලතො (සී॰)</n> තොසයිස්සති <n>තප්පයිස්සති (ක॰)</n>॥
gax:47:“ඉදං වත්වාන සම්බුද්ධො, ජලජුත්තමනාමකො।
gae:පිණ්ඩපාතං ගහෙත්වාන, පක්කාමි උත්තරාමුඛො॥
gax:48:“සංවුතො පාතිමොක්ඛස්මිං, ඉන්ද්රියෙසු ච පඤ්චසු।
gae:පවිවෙකමනුයුත්තො, විහරාමි අනාසවො॥
gax:49:“පටිසම්භිදා <pb T=1.155/> <pb P=1.108/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සපරිවාරාසනො ථෙරො ඉමා ගාථායො අභාසිත්ථාති।
cen:සපරිවාරාසනත්ථෙරස්සාපදානං ඡට්ඨං।
sub:7:පඤ්චදීපකත්ථෙරඅපදානං
gax:50:“පදුමුත්තරබුද්ධස්ස, සබ්බභූතානුකම්පිනො।
gae:සද්දහිත්වාන <n>සුසණ්ඨහිත්වා (සී॰)</n> සද්ධම්මෙ, උජුදිට්ඨි අහොසහං॥
gax:51:“පදීපදානං <pb M=1.120/> පාදාසිං, පරිවාරෙත්වාන බොධියං।
gae:සද්දහන්තො පදීපානි, අකරිං තාවදෙ අහං॥
gax:52:“යං යං යොනුපපජ්ජාමි, දෙවත්තං අථ මානුසං।
gae:ආකාසෙ උක්කං ධාරෙන්ති, දීපදානස්සිදං ඵලං॥
gax:53:“තිරොකුට්ටං තිරොසෙලං, සමතිග්ගය්හ පබ්බතං।
gae:සමන්තා යොජනසතං, දස්සනං අනුභොමහං॥
gax:54:“තෙන කම්මාවසෙසෙන, පත්තොම්හි ආසවක්ඛයං।
gae:ධාරෙමි අන්තිමං දෙහං, ද්විපදින්දස්ස සාසනෙ॥
gax:55:“චතුත්තිංසෙ කප්පසතෙ, සතචක්ඛුසනාමකා।
gae:රාජාහෙසුං මහාතෙජා, චක්කවත්තී මහබ්බලා॥
gax:56:“පටිසම්භිදා <pb T=1.156/> <pb V=1.107/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පඤ්චදීපකො ථෙරො ඉමා ගාථායො අභාසිත්ථාති।
cen:පඤ්චදීපකත්ථෙරස්සාපදානං සත්තමං।
sub:8:ධජදායකත්ථෙරඅපදානං
gax:57:“පදුමුත්තරබුද්ධස්ස, බොධියා පාදපුත්තමෙ।
gae:හට්ඨො හට්ඨෙන චිත්තෙන, ධජමාරොපයිං අහං॥
gax:58:“පතිතපත්තානි ගණ්හිත්වා, බහිද්ධා ඡඩ්ඩයිං අහං।
gae:අන්තොසුද්ධං බහිසුද්ධං, අධිමුත්තමනාසවං॥
gax:59:“සම්මුඛා විය සම්බුද්ධං, අවන්දිං බොධිමුත්තමං।
gae:පදුමුත්තරො <pb P=1.109/> ලොකවිදූ, ආහුතීනං පටිග්ගහො॥
gax:60:“භික්ඛුසඞ්ඝෙ ඨිතො සත්ථා, ඉමා ගාථා අභාසථ।
gae:“‘ඉමිනා ධජදානෙන, උපට්ඨානෙන චූභයං॥
gax:61:“‘කප්පානං සතසහස්සං, දුග්ගතිං සො න ගච්ඡති।
gae:දෙවෙසු දෙවසොභග්යං, අනුභොස්සතිනප්පකං॥
gax:62:“‘අනෙකසතක්ඛත්තුඤ්ච <pb M=1.121/>, රාජා රට්ඨෙ භවිස්සති।
gae:උග්ගතො නාම නාමෙන, චක්කවත්තී භවිස්සති॥
gax:63:“‘සම්පත්තිං <pb T=1.157/> අනුභොත්වාන, සුක්කමූලෙන චොදිතො।
gae:ගොතමස්ස භගවතො, සාසනෙභිරමිස්සති’॥
gax:64:“පධානපහිතත්තොම්හි, උපසන්තො නිරූපධි।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:65:“එකපඤ්ඤාසසහස්සෙ, කප්පෙ උග්ගතසව්හයො <n>සව්හයා (ස්යා॰)</n>।
gae:පඤ්ඤාසසතසහස්සෙ, ඛත්තියො මෙඝසව්හයො <n>ඛත්තියා ඛෙමසව්හයා (ස්යා॰)</n>॥
gax:66:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ධජදායකො ථෙරො ඉමා ගාථායො අභාසිත්ථාති।
cen:ධජදායකත්ථෙරස්සාපදානං අට්ඨමං।
sub:9:පදුමත්ථෙරඅපදානං
gax:67:“චතුසච්චං <pb V=1.108/> පකාසෙන්තො, වරධම්මප්පවත්තකො।
gae:වස්සතෙ <n>වස්සෙති (?)</n> අමතං වුට්ඨිං, නිබ්බාපෙන්තො මහාජනං॥
gax:68:“සධජං <n>සදණ්ඩං (සී॰)</n> පදුමං ගය්හ, අඩ්ඪකොසෙ ඨිතො අහං।
gae:පදුමුත්තරමුනිස්ස, පහට්ඨො උක්ඛිපිමම්බරෙ॥
gax:69:“ආගච්ඡන්තෙ ච පදුමෙ, අබ්භුතො ආසි තාවදෙ।
gae:මම සඞ්කප්පමඤ්ඤාය, පග්ගණ්හි වදතං වරො॥
gax:70:“කරසෙට්ඨෙන <pb T=1.158/> පග්ගය්හ, ජලජං පුප්ඵමුත්තමං।
gae:භික්ඛුසඞ්ඝෙ ඨිතො සත්ථා, ඉමා ගාථා අභාසථ॥
gax:71:“‘යෙනිදං පදුමං ඛිත්තං, සබ්බඤ්ඤුම්හි විනායකෙ <n>සබ්බඤ්ඤුතමනායකෙ (ස්යා॰ ක॰)</n>।
gae:තමහං කිත්තයිස්සාමි, සුණාථ මම භාසතො॥
gax:72:“‘තිංසකප්පානි <pb M=1.122/> <pb P=1.110/> දෙවින්දො, දෙවරජ්ජං කරිස්සති।
gae:පථබ්යා රජ්ජං සත්තසතං, වසුධං ආවසිස්සති॥
gax:73:“‘තත්ථ පත්තං ගණෙත්වාන, චක්කවත්තී භවිස්සති।
gae:ආකාසතො පුප්ඵවුට්ඨි, අභිවස්සිස්සතී තදා॥
gax:74:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම නාමෙන, සත්ථා ලොකෙ භවිස්සති॥
gax:75:“‘තස්ස ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:76:“නික්ඛමිත්වාන කුච්ඡිම්හා, සම්පජානො පතිස්සතො।
gae:ජාතියා පඤ්චවස්සොහං, අරහත්තං අපාපුණිං॥
gax:77:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පදුමො ථෙරො ඉමා ගාථායො අභාසිත්ථාති।
cen:පදුමත්ථෙරස්සාපදානං නවමං।
sub:10:අසනබොධියත්ථෙරඅපදානං
gax:78:“ජාතියා <pb T=1.159/> <pb V=1.109/> සත්තවස්සොහං, අද්දසං ලොකනායකං।
gae:පසන්නචිත්තො සුමනො, උපගච්ඡිං නරුත්තමං॥
gax:79:“තිස්සස්සාහං භගවතො, ලොකජෙට්ඨස්ස තාදිනො।
gae:හට්ඨො හට්ඨෙන චිත්තෙන, රොපයිං බොධිමුත්තමං॥
gax:80:“අසනො නාමධෙය්යෙන, ධරණීරුහපාදපො।
gae:පඤ්චවස්සෙ පරිචරිං, අසනං බොධිමුත්තමං॥
gax:81:“පුප්ඵිතං පාදපං දිස්වා, අබ්භුතං ලොමහංසනං।
gae:සකං කම්මං පකිත්තෙන්තො, බුද්ධසෙට්ඨං උපාගමිං॥
gax:82:“තිස්සො තදා සො සම්බුද්ධො, සයම්භූ අග්ගපුග්ගලො।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:83:“‘යෙනායං <pb M=1.123/> රොපිතා බොධි, බුද්ධපූජා ච සක්කතා।
gae:තමහං කිත්තයිස්සාමි, සුණාථ මම භාසතො॥
gax:84:“‘තිංසකප්පානි දෙවෙසු, දෙවරජ්ජං කරිස්සති।
gae:චතුසට්ඨි චක්ඛත්තුං සො, චක්කවත්තී භවිස්සති॥
gax:85:“‘තුසිතා <pb P=1.111/> හි චවිත්වාන, සුක්කමූලෙන චොදිතො।
gae:ද්වෙ සම්පත්තී අනුභොත්වා, මනුස්සත්තෙ රමිස්සති॥
gax:86:“‘පධානපහිතත්තො සො, උපසන්තො නිරූපධි।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:87:“විවෙකමනුයුත්තොහං <pb T=1.160/>, උපසන්තො නිරූපධි।
gae:නාගොව බන්ධනං ඡෙත්වා, විහරාමි අනාසවො॥
gax:88:“ද්වෙනවුතෙ ඉතො කප්පෙ, බොධිං රොපෙසහං තදා।
gae:දුග්ගතිං නාභිජානාමි, බොධිරොපස්සිදං ඵලං॥
gax:89:“චතුසත්තතිතො කප්පෙ, දණ්ඩසෙනොති විස්සුතො।
gae:සත්තරතනසම්පන්නො, චක්කවත්තී තදා අහුං॥
gax:90:“තෙසත්තතිම්හිතො කප්පෙ, සත්තාහෙසුං මහීපතී।
gae:සමන්තනෙමිනාමෙන, රාජානො චක්කවත්තිනො॥
gax:91:“පණ්ණවීසතිතො <pb V=1.110/> කප්පෙ, පුණ්ණකො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:92:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අසනබොධියො ථෙරො ඉමා ගාථායො අභාසිත්ථාති।
cen:අසනබොධියත්ථෙරස්සාපදානං දසමං।
cen:බීජනිවග්ගො ඡට්ඨො।
bod:තස්සුද්දානං –
gax:බීජනී සතරංසී ච, සයනොදකිවාහියො।
gax:පරිවාරො පදීපඤ්ච, ධජො පදුමපූජකො।
gae:බොධි ච දසමො වුත්තො, ගාථා ද්වෙනවුති තථා॥
