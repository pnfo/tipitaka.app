cha:32:ආරක්ඛදායකවග්ගො
sub:1-10:ආරක්ඛදායකත්ථෙරඅපදානාදිවණ්ණනා
bod:බාත්තිංසතිමවග්ගෙ <pb V=2.193/> පඨමදුතියතතියාපදානානි සුවිඤ්ඤෙය්යානෙව।
bod:16:චතුත්ථාපදානෙ <b>ජලජග්ගෙහි ඔකිරි</b>න්ති ජලජෙහි උත්තමෙහි උප්පලපදුමාදීහි පුප්ඵෙහි ඔකිරිං පූජෙසින්ති අත්ථො।
bod:පඤ්චමාපදානං උත්තානමෙව।
bod:26-27:ඡට්ඨාපදානෙ <b>චෙතියං උත්තමං නාම, සිඛිනො ලොකබන්ධුනො</b>ති සකලලොකත්තයස්ස බන්ධුනො ඤාතකස්ස සිඛිස්ස භගවතො උත්තමං චෙතියං। <b>ඉරීණෙ</b> ජනසඤ්චරවිරහිතෙ <b>වනෙ</b> මනුස්සානං කොලාහලවිරහිතෙ මහාඅරඤ්ඤෙ අහොසීති සම්බන්ධො। <b>අන්ධාහිණ්ඩාමහං තදා</b>ති තස්මිං කාලෙ වනෙ මග්ගමූළ්හභාවෙන අන්ධො, න චක්ඛුනා <pb M=2.198/> අන්ධො, අහං ආහිණ්ඩාමි මග්ගං පරියෙසාමීති අත්ථො। <b>පවනා නික්ඛමන්තෙනා</b>ති මහාවනතො නික්ඛමන්තෙන මයා <b>සීහාසනං</b> උත්තමාසනං, සීහස්ස වා භගවතො ආසනං දිට්ඨන්ති අත්ථො। <b>එකංසං අඤ්ජලිං කත්වා</b>ති එකංසං උත්තරාසඞ්ගං කත්වා සිරසි අඤ්ජලිං ඨපෙත්වාති අත්ථො। <b>සන්ථවිං ලොකනායක</b>න්ති සකලලොකත්තයනයං තං නිබ්බානං පාපෙන්තං ථොමිතං ථුතිං අකාසින්ති අත්ථො।
bod:34:සත්තමාපදානෙ <pb P=.477/> <b>සුදස්සනො මහාවීරො</b>ති සුන්දරදස්සනො ද්වත්තිංසමහාපුරිසලක්ඛණසම්පන්නසරීරත්තා මනොහරදස්සනො මහාවීරියො සිද්ධත්ථො භගවාති සම්බන්ධො। <b>වසතිඝරමුත්තමෙ</b>ති උත්තමෙ විහාරෙ වසතීති අත්ථො।
bod:අට්ඨමනවමදසමාපදානානි උත්තානානෙවාති।
cen:බාත්තිංසතිමවග්ගවණ්ණනා සමත්තා।
