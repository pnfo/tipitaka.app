cen:॥ නමො තස්ස භගවතො අරහතො සම්මාසම්බුද්ධස්ස॥
nik:දීඝනිකායෙ
boo:සීලක්ඛන්ධවග්ගට්ඨකථා
cha:ගන්ථාරම්භකථා
gax:කරුණාසීතලහදයං <pb P=1.1/> <pb V=1.1/> <pb M=1.1/>, පඤ්ඤාපජ්ජොතවිහතමොහතමං।
gae:සනරාමරලොකගරුං, වන්දෙ <b>සුගතං</b> ගතිවිමුත්තං॥
gax:බුද්ධොපි බුද්ධභාවං, භාවෙත්වා චෙව සච්ඡිකත්වා ච।
gae:යං උපගතො ගතමලං, වන්දෙ තමනුත්තරං <b>ධම්මං॥</b>
gax:සුගතස්ස ඔරසානං, පුත්තානං මාරසෙනමථනානං।
gae:අට්ඨන්නම්පි සමූහං, සිරසා වන්දෙ <b>අරියසඞ්ඝං॥</b>
gax:ඉති <pb V=1.2/> මෙ පසන්නමතිනො, රතනත්තයවන්දනාමයං පුඤ්ඤං।
gae:යං සුවිහතන්තරායො, හුත්වා තස්සානුභාවෙන॥
gax:<b>දීඝස්ස</b> දීඝසුත්තඞ්කිතස්ස, නිපුණස්ස <b>ආගමවරස්ස।</b>
gae:බුද්ධානුබුද්ධසංවණ්ණිතස්ස, සද්ධාවහගුණස්ස॥
gax:අත්ථප්පකාසනත්ථං, <b>අට්ඨකථා</b> ආදිතො වසිසතෙහි।
gae:පඤ්චහි යා සඞ්ගීතා, අනුසඞ්ගීතා ච පච්ඡාපි॥
gax:සීහළදීපං පන ආභතාථ, වසිනා මහාමහින්දෙන।
gae:ඨපිතා සීහළභාසාය, දීපවාසීනමත්ථාය॥
gax:අපනෙත්වාන <pb M=1.2/> තතොහං, සීහළභාසං මනොරමං භාසං।
gae:තන්තිනයානුච්ඡවිකං, ආරොපෙන්තො විගතදොසං॥
gax:සමයං අවිලොමෙන්තො, ථෙරානං ථෙරවංසපදීපානං।
gae:සුනිපුණවිනිච්ඡයානං, මහාවිහාරෙ නිවාසීනං॥
gax:හිත්වා පුනප්පුනාගතමත්ථං, අත්ථං පකාසයිස්සාමි।
gae:සුජනස්ස ච තුට්ඨත්ථං, චිරට්ඨිතත්ථඤ්ච ධම්මස්ස॥
gax:සීලකථා ධුතධම්මා, කම්මට්ඨානානි චෙව සබ්බානි।
gae:චරියාවිධානසහිතො, ඣානසමාපත්තිවිත්ථාරො॥
gax:සබ්බා ච අභිඤ්ඤායො, පඤ්ඤාසඞ්කලනනිච්ඡයො චෙව।
gae:ඛන්ධධාතායතනින්ද්රියානි, අරියානි චෙව චත්තාරි॥
gax:සච්චානි <pb P=1.2/> පච්චයාකාරදෙසනා, සුපරිසුද්ධනිපුණනයා।
gae:අවිමුත්තතන්තිමග්ගා, විපස්සනා භාවනා චෙව॥
gax:ඉති <pb V=1.3/> පන සබ්බං යස්මා, <b>විසුද්ධිමග්ගෙ</b> මයා සුපරිසුද්ධං।
gae:වුත්තං තස්මා භිය්යො, න තං ඉධ විචාරයිස්සාමි॥
gax:“මජ්ඣෙ <b>විසුද්ධිමග්ගො,</b> එස චතුන්නම්පි ආගමානඤ්හි।
gae:ඨත්වා පකාසයිස්සති, තත්ථ යථා භාසිතං අත්ථං”॥
gax:ඉච්චෙව කතො තස්මා, තම්පි ගහෙත්වාන සද්ධිමෙතාය।
gae:අට්ඨකථාය විජානථ, දීඝාගමනිස්සිතං අත්ථන්ති॥
ssh:නිදානකථා
bod:තත්ථ <b>දීඝාගමො</b> නාම සීලක්ඛන්ධවග්ගො, මහාවග්ගො, පාථිකවග්ගොති වග්ගතො තිවග්ගො හොති; සුත්තතො චතුත්තිංසසුත්තසඞ්ගහො। තස්ස වග්ගෙසු <b>සීලක්ඛන්ධවග්ගො</b> ආදි, සුත්තෙසු <b>බ්රහ්මජාලං।</b> බ්රහ්මජාලස්සාපි “එවං <pb M=1.3/> මෙ සුත”න්තිආදිකං ආයස්මතා ආනන්දෙන පඨමමහාසඞ්ගීතිකාලෙ වුත්තං නිදානමාදි।
sub:පඨමමහාසඞ්ගීතිකථා
bod:පඨමමහාසඞ්ගීති නාම චෙසා කිඤ්චාපි විනයපිටකෙ තන්තිමාරූළ්හා, නිදානකොසල්ලත්ථං පන ඉධාපි එවං වෙදිතබ්බා। ධම්මචක්කප්පවත්තනඤ්හි ආදිං කත්වා යාව සුභද්දපරිබ්බාජකවිනයනා කතබුද්ධකිච්චෙ, කුසිනාරායං උපවත්තනෙ මල්ලානං සාලවනෙ යමකසාලානමන්තරෙ විසාඛපුණ්ණමදිවසෙ පච්චූසසමයෙ අනුපාදිසෙසාය නිබ්බානධාතුයා පරිනිබ්බුතෙ භගවති ලොකනාථෙ, භගවතො ධාතුභාජනදිවසෙ සන්නිපතිතානං සත්තන්නං භික්ඛුසතසහස්සානං සඞ්ඝත්ථෙරො ආයස්මා මහාකස්සපො සත්තාහපරිනිබ්බුතෙ භගවති සුභද්දෙන වුඩ්ඪපබ්බජිතෙන – “අලං, ආවුසො, මා සොචිත්ථ, මා පරිදෙවිත්ථ, සුමුත්තා මයං තෙන මහාසමණෙන, උපද්දුතා ච හොම – ‘ඉදං වො කප්පති, ඉදං වො න කප්පතී’ති, ඉදානි පන මයං යං ඉච්ඡිස්සාම, තං කරිස්සාම, යං න ඉච්ඡිස්සාම න තං කරිස්සාමා”ති (චූළව॰ 437) වුත්තවචනමනුස්සරන්තො, ඊදිසස්ස ච සඞ්ඝසන්නිපාතස්ස පුන දුල්ලභභාවං මඤ්ඤමානො, “ඨානං <pb V=1.4/> ඛො පනෙතං විජ්ජති, යං පාපභික්ඛූ ‘අතීතසත්ථුකං පාවචන’න්ති මඤ්ඤමානා <pb P=1.3/> පක්ඛං ලභිත්වා නචිරස්සෙව සද්ධම්මං අන්තරධාපෙය්යුං, යාව ච ධම්මවිනයො තිට්ඨති, තාව අනතීතසත්ථුකමෙව පාවචනං හොති। වුත්තඤ්හෙතං භගවතා –
ind:‘යො වො, ආනන්ද, මයා ධම්මො ච විනයො ච දෙසිතො පඤ්ඤත්තො, සො වො මමච්චයෙන සත්ථා’ති (දී॰ නි॰ 2.216)।
bod:‘යංනූනාහං ධම්මඤ්ච විනයඤ්ච සඞ්ගායෙය්යං, යථයිදං සාසනං අද්ධනියං අස්ස චිරට්ඨිතිකං’।
bod:යඤ්චාහං භගවතා –
ind:‘ධාරෙස්සසි පන මෙ ත්වං, කස්සප, සාණානි පංසුකූලානි නිබ්බසනානී’ති (සං॰ නි॰ 2.154) වත්වා චීවරෙ සාධාරණපරිභොගෙන।
ind:‘අහං, භික්ඛවෙ, යාවදෙව ආකඞ්ඛාමි විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං <pb M=1.4/> ඣානං උපසම්පජ්ජ විහරාමි; කස්සපොපි, භික්ඛවෙ, යාවදෙව, ආකඞ්ඛති විවිච්චෙව කාමෙහි විවිච්ච අකුසලෙහි ධම්මෙහි සවිතක්කං සවිචාරං විවෙකජං පීතිසුඛං පඨමං ඣානං උපසම්පජ්ජ විහරතී’ති (සං॰ නි॰ 2.152)।
bod:එවමාදිනා නයෙන නවානුපුබ්බවිහාරඡළභිඤ්ඤාප්පභෙදෙ උත්තරිමනුස්සධම්මෙ අත්තනා සමසමට්ඨපනෙන ච අනුග්ගහිතො, තථා ආකාසෙ පාණිං චාලෙත්වා අලග්ගචිත්තතාය චෙව චන්දොපමපටිපදාය ච පසංසිතො, තස්ස කිමඤ්ඤං ආණණ්යං භවිස්සති। නනු මං භගවා රාජා විය සකකවචඉස්සරියානුප්පදානෙන අත්තනො කුලවංසප්පතිට්ඨාපකං පුත්තං ‘සද්ධම්මවංසප්පතිට්ඨාපකො මෙ අයං භවිස්සතී’ති, මන්ත්වා ඉමිනා අසාධාරණෙන අනුග්ගහෙන අනුග්ගහෙසි, ඉමාය ච උළාරාය පසංසාය පසංසීති චින්තයන්තො ධම්මවිනයසඞ්ගායනත්ථං භික්ඛූනං උස්සාහං ජනෙසි। යථාහ –
ind:“අථ ඛො ආයස්මා මහාකස්සපො භික්ඛූ ආමන්තෙසි – ‘එකමිදාහං, ආවුසො, සමයං <pb V=1.5/> පාවාය කුසිනාරං අද්ධානමග්ගප්පටිපන්නො මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහී”ති (චූළව॰ 437) සබ්බං <b>සුභද්දකණ්ඩං</b> විත්ථාරතො වෙදිතබ්බං। අත්ථං පනස්ස මහාපරිනිබ්බානාවසානෙ ආගතට්ඨානෙයෙව කථයිස්සාම।
uni:තතො පරං ආහ –
ind:“හන්ද මයං, ආවුසො, ධම්මඤ්ච විනයඤ්ච <pb P=1.4/> සඞ්ගායාම, පුරෙ අධම්මො දිප්පති, ධම්මො පටිබාහිය්යති; පුරෙ අවිනයො දිප්පති, විනයො පටිබාහිය්යති; පුරෙ අධම්මවාදිනො බලවන්තො හොන්ති, ධම්මවාදිනො දුබ්බලා හොන්ති, පුරෙ අවිනයවාදිනො බලවන්තො හොන්ති, විනයවාදිනො දුබ්බලා හොන්තී”ති (චූළව॰ 437)।
bod:භික්ඛූ ආහංසු – “තෙන හි, භන්තෙ, ථෙරො භික්ඛූ උච්චිනතූ”ති। ථෙරො පන සකලනවඞ්ගසත්ථුසාසනපරියත්තිධරෙ පුථුජ්ජනසොතාපන්නසකදාගාමිඅනාගාමි සුක්ඛවිපස්සක ඛීණාසවභික්ඛූ අනෙකසතෙ, අනෙකසහස්සෙ ච <pb M=1.5/> වජ්ජෙත්වා තිපිටකසබ්බපරියත්තිප්පභෙදධරෙ පටිසම්භිදාප්පත්තෙ මහානුභාවෙ යෙභුය්යෙන භගවතො එතදග්ගං ආරොපිතෙ තෙවිජ්ජාදිභෙදෙ ඛීණාසවභික්ඛූයෙව එකූනපඤ්චසතෙ පරිග්ගහෙසි। යෙ සන්ධාය ඉදං වුත්තං – “අථ ඛො ආයස්මා මහාකස්සපො එකෙනූනානි පඤ්ච අරහන්තසතානි උච්චිනී”ති (චූළව॰ 437)।
bod:කිස්ස පන ථෙරො එකෙනූනමකාසීති? ආයස්මතො ආනන්දත්ථෙරස්ස ඔකාසකරණත්ථං। තෙනහායස්මතා සහාපි, විනාපි, න සක්කා ධම්මසඞ්ගීතිං කාතුං। සො හායස්මා සෙක්ඛො සකරණීයො, තස්මා සහාපි න සක්කා। යස්මා පනස්ස කිඤ්චි දසබලදෙසිතං සුත්තගෙය්යාදිකං අප්පච්චක්ඛං නාම නත්ථි। යථාහ –
gax:“ද්වාසීති බුද්ධතො ගණ්හිං, ද්වෙ සහස්සානි භික්ඛුතො।
gae:චතුරාසීති සහස්සානි, යෙ මෙ ධම්මා පවත්තිනො”ති॥ (ථෙරගා॰ 1027)।
bod:තස්මා විනාපි න සක්කා।
bod:යදි එවං සෙක්ඛොපි සමානො ධම්මසඞ්ගීතියා බහුකාරත්තා ථෙරෙන උච්චිනිතබ්බො අස්ස, අථ කස්මා න උච්චිනිතොති? පරූපවාදවිවජ්ජනතො। ථෙරො හි ආයස්මන්තෙ ආනන්දෙ අතිවිය <pb V=1.6/> විස්සත්ථො අහොසි, තථා හි නං සිරස්මිං පලිතෙසු ජාතෙසුපි ‘න වායං කුමාරකො මත්තමඤ්ඤාසී’ති, (සං॰ නි॰ 2.154) කුමාරකවාදෙන ඔවදති। සක්යකුලප්පසුතො චායස්මා තථාගතස්ස භාතා චූළපිතුපුත්තො। තත්ථ කෙචි භික්ඛූ ඡන්දාගමනං විය මඤ්ඤමානා – “බහූ අසෙක්ඛපටිසම්භිදාප්පත්තෙ භික්ඛූ ඨපෙත්වා <pb P=1.5/> ආනන්දං සෙක්ඛපටිසම්භිදාප්පත්තං ථෙරො උච්චිනී”ති උපවදෙය්යුං। තං පරූපවාදං පරිවජ්ජෙන්තො, ‘ආනන්දං විනා ධම්මසඞ්ගීතිං න සක්කා කාතුං, භික්ඛූනංයෙව නං අනුමතියා ගහෙස්සාමී’ති න උච්චිනි।
bod:අථ සයමෙව භික්ඛූ ආනන්දස්සත්ථාය ථෙරං යාචිංසු। යථාහ –
ind:“භික්ඛූ ආයස්මන්තං මහාකස්සපං එතදවොචුං – ‘අයං, භන්තෙ, ආයස්මා ආනන්දො කිඤ්චාපි සෙක්ඛො අභබ්බො ඡන්දා දොසා මොහා භයා අගතිං ගන්තුං, බහු චානෙන භගවතො සන්තිකෙ ධම්මො ච විනයො ච පරියත්තො, තෙන හි, භන්තෙ, ථෙරො ආයස්මන්තම්පි <pb M=1.6/> ආනන්දං උච්චිනතූ’ති। අථ ඛො ආයස්මා මහාකස්සපො ආයස්මන්තම්පි ආනන්දං උච්චිනී”ති (චූළව॰ 437)।
bod:එවං භික්ඛූනං අනුමතියා උච්චිනිතෙන තෙනායස්මතා සද්ධිං පඤ්චථෙරසතානි අහෙසුං।
bod:අථ ඛො ථෙරානං භික්ඛූනං එතදහොසි – “කත්ථ නු ඛො මයං ධම්මඤ්ච විනයඤ්ච සඞ්ගායෙය්යාමා”ති? අථ ඛො ථෙරානං භික්ඛූනං එතදහොසි – “රාජගහං ඛො මහාගොචරං පහූතසෙනාසනං, යංනූන මයං රාජගහෙ වස්සං වසන්තා ධම්මඤ්ච විනයඤ්ච සඞ්ගායෙය්යාම, න අඤ්ඤෙ භික්ඛූ රාජගහෙ වස්සං උපගච්ඡෙය්යු”න්ති (චූළව॰ 437)।
bod:කස්මා පන නෙසං එතදහොසි? “ඉදං පන අම්හාකං ථාවරකම්මං, කොචි විසභාගපුග්ගලො සඞ්ඝමජ්ඣං පවිසිත්වා උක්කොටෙය්යා”ති। අථායස්මා මහාකස්සපො ඤත්තිදුතියෙන කම්මෙන සාවෙසි –
ind:“සුණාතු <pb V=1.7/> මෙ, ආවුසො සඞ්ඝො, යදි සඞ්ඝස්ස පත්තකල්ලං සඞ්ඝො ඉමානි පඤ්ච භික්ඛුසතානි සම්මන්නෙය්ය රාජගහෙ වස්සං වසන්තානි ධම්මඤ්ච විනයඤ්ච සඞ්ගායිතුං, න අඤ්ඤෙහි භික්ඛූහි රාජගහෙ වස්සං වසිතබ්බ”න්ති। එසා ඤත්ති।
ind:“සුණාතු මෙ, ආවුසො සඞ්ඝො, සඞ්ඝො ඉමානි පඤ්චභික්ඛුසතානි සම්මන්න”ති ‘රාජගහෙ වස්සං වසන්තානි ධම්මඤ්ච විනයඤ්ච සඞ්ගායිතුං, න අඤ්ඤෙහි භික්ඛූහි රාජගහෙ වස්සං වසිතබ්බන්ති। යස්සායස්මතො ඛමති ඉමෙසං පඤ්චන්නං <pb P=1.6/> භික්ඛුසතානං සම්මුති’ රාජගහෙ වස්සං වසන්තානං ධම්මඤ්ච විනයඤ්ච සඞ්ගායිතුං, න අඤ්ඤෙහි භික්ඛූහි රාජගහෙ වස්සං වසිතබ්බන්ති, සො තුණ්හස්ස; යස්ස නක්ඛමති, සො භාසෙය්ය।
ind:“සම්මතානි සඞ්ඝෙන ඉමානි පඤ්චභික්ඛුසතානි රාජගහෙ වස්සං වසන්තානි ධම්මඤ්ච විනයඤ්ච සඞ්ගායිතුං, න අඤ්ඤෙහි භික්ඛූහි රාජගහෙ වස්සං වසිතබ්බන්ති, ඛමති සඞ්ඝස්ස, තස්මා තුණ්හී, එවමෙතං ධාරයාමී”ති (චූළව॰ 438)।
bod:අයං <pb M=1.7/> පන කම්මවාචා තථාගතස්ස පරිනිබ්බානතො එකවීසතිමෙ දිවසෙ කතා। භගවා හි විසාඛපුණ්ණමායං පච්චූසසමයෙ පරිනිබ්බුතො, අථස්ස සත්තාහං සුවණ්ණවණ්ණං සරීරං ගන්ධමාලාදීහි පූජයිංසු। එවං සත්තාහං සාධුකීළනදිවසා නාම අහෙසුං। තතො සත්තාහං චිතකාය අග්ගිනා ඣායි, සත්තාහං සත්තිපඤ්ජරං කත්වා සන්ධාගාරසාලායං ධාතුපූජං කරිංසූති, එකවීසති දිවසා ගතා। ජෙට්ඨමූලසුක්කපක්ඛපඤ්චමියංයෙව ධාතුයො භාජයිංසු। එතස්මිං ධාතුභාජනදිවසෙ සන්නිපතිතස්ස මහාභික්ඛුසඞ්ඝස්ස සුභද්දෙන වුඩ්ඪපබ්බජිතෙන කතං අනාචාරං ආරොචෙත්වා වුත්තනයෙනෙව ච භික්ඛූ උච්චිනිත්වා අයං කම්මවාචා කතා।
bod:ඉමඤ්ච පන කම්මවාචං කත්වා ථෙරො භික්ඛූ ආමන්තෙසි – “ආවුසො, ඉදානි තුම්හාකං චත්තාලීස දිවසා ඔකාසො කතො, තතො පරං ‘අයං නාම නො පලිබොධො අත්ථී’ති, වත්තුං න ලබ්භා, තස්මා එත්ථන්තරෙ යස්ස රොගපලිබොධො වා ආචරියුපජ්ඣායපලිබොධො වා මාතාපිතුපලිබොධො වා අත්ථි, පත්තං වා පන පචිතබ්බං, චීවරං වා කාතබ්බං, සො තං පලිබොධං ඡින්දිත්වා තං කරණීයං කරොතූ”ති।
bod:එවඤ්ච පන වත්වා ථෙරො අත්තනො පඤ්චසතාය පරිසාය පරිවුතො රාජගහං ගතො। අඤ්ඤෙපි මහාථෙරා අත්තනො අත්තනො පරිවාරෙ ගහෙත්වා සොකසල්ලසමප්පිතං මහාජනං අස්සාසෙතුකාමා තං තං දිසං පක්කන්තා। පුණ්ණත්ථෙරො පන සත්තසතභික්ඛුපරිවාරො ‘තථාගතස්ස පරිනිබ්බානට්ඨානං ආගතාගතං මහාජනං අස්සාසෙස්සාමී’ති කුසිනාරායංයෙව අට්ඨාසි।
bod:ආයස්මා ආනන්දො යථා පුබ්බෙ අපරිනිබ්බුතස්ස, එවං පරිනිබ්බුතස්සාපි භගවතො සයමෙව <pb V=1.8/> පත්තචීවරමාදාය පඤ්චහි භික්ඛුසතෙහි සද්ධිං යෙන සාවත්ථි තෙන චාරිකං පක්කාමි। ගච්ඡතො ගච්ඡතො පනස්ස පරිවාරා භික්ඛූ ගණනපථං වීතිවත්තා। තෙනායස්මතා ගතගතට්ඨානෙ මහාපරිදෙවො අහොසි <pb P=1.7/>। අනුපුබ්බෙන පන සාවත්ථිමනුප්පත්තෙ ථෙරෙ සාවත්ථිවාසිනො මනුස්සා “ථෙරො කිර ආගතො”ති සුත්වා ගන්ධමාලාදිහත්ථා පච්චුග්ගන්ත්වා – “භන්තෙ, ආනන්ද, පුබ්බෙ භගවතා සද්ධිං ආගච්ඡථ, අජ්ජ කුහිං භගවන්තං <pb M=1.8/> ඨපෙත්වා ආගතත්ථා”තිආදීනි වදමානා පරොදිංසු। බුද්ධස්ස භගවතො පරිනිබ්බානදිවසෙ විය මහාපරිදෙවො අහොසි।
bod:තත්ර සුදං ආයස්මා ආනන්දො අනිච්චතාදිපටිසංයුත්තාය ධම්මියාකථාය තං මහාජනං සඤ්ඤාපෙත්වා ජෙතවනං පවිසිත්වා දසබලෙන වසිතගන්ධකුටිං වන්දිත්වා ද්වාරං විවරිත්වා මඤ්චපීඨං නීහරිත්වා පප්ඵොටෙත්වා ගන්ධකුටිං සම්මජ්ජිත්වා මිලාතමාලාකචවරං ඡඩ්ඩෙත්වා මඤ්චපීඨං අතිහරිත්වා පුන යථාඨානෙ ඨපෙත්වා භගවතො ඨිතකාලෙ කරණීයං වත්තං සබ්බමකාසි। කුරුමානො ච න්හානකොට්ඨකසම්මජ්ජනඋදකුපට්ඨාපනාදිකාලෙසු ගන්ධකුටිං වන්දිත්වා – “නනු භගවා, අයං තුම්හාකං න්හානකාලො, අයං ධම්මදෙසනාකාලො, අයං භික්ඛූනං ඔවාදදානකාලො, අයං සීහසෙය්යකප්පනකාලො, අයං මුඛධොවනකාලො”තිආදිනා නයෙන පරිදෙවමානොව අකාසි, යථා තං භගවතො ගුණගණාමතරසඤ්ඤුතාය පතිට්ඨිතපෙමො චෙව අඛීණාසවො ච අනෙකෙසු ච ජාතිසතසහස්සෙසු අඤ්ඤමඤ්ඤස්සූපකාරසඤ්ජනිතචිත්තමද්දවො। තමෙනං අඤ්ඤතරා දෙවතා – “භන්තෙ, ආනන්ද, තුම්හෙ එවං පරිදෙවමානා කථං අඤ්ඤෙ අස්සාසෙස්සථා”ති සංවෙජෙසි। සො තස්සා වචනෙන සංවිග්ගහදයො සන්ථම්භිත්වා තථාගතස්ස පරිනිබ්බානතො පභුති ඨානනිසජ්ජබහුලත්තා උස්සන්නධාතුකං කායං සමස්සාසෙතුං දුතියදිවසෙ ඛීරවිරෙචනං පිවිත්වා විහාරෙයෙව නිසීදි। යං සන්ධාය සුභෙන මාණවෙන පහිතං මාණවකං එතදවොච –
ind:“අකාලො, ඛො මාණවක, අත්ථි මෙ අජ්ජ භෙසජ්ජමත්තා පීතා, අප්පෙව නාම ස්වෙපි උපසඞ්කමෙය්යාමා”ති (දී॰ නි॰ 1.447)।
bod:දුතියදිවසෙ චෙතකත්ථෙරෙන පච්ඡාසමණෙන ගන්ත්වා සුභෙන මාණවෙන පුට්ඨො ඉමස්මිං දීඝනිකායෙ <b>සුභසුත්තං</b> නාම දසමං සුත්තං අභාසි।
bod:අථ ආනන්දත්ථෙරො ජෙතවනමහාවිහාරෙ ඛණ්ඩඵුල්ලප්පටිසඞ්ඛරණං <pb P=1.8/> කාරාපෙත්වා උපකට්ඨාය වස්සූපනායිකාය භික්ඛුසඞ්ඝං ඔහාය රාජගහං ගතො <pb M=1.9/> තථා අඤ්ඤෙපි ධම්මසඞ්ගාහකා භික්ඛූති। එවඤ්හි ගතෙ, තෙ සන්ධාය ච ඉදං වුත්තං – “අථ ඛො ථෙරා භික්ඛූ රාජගහං අගමංසු, ධම්මඤ්ච විනයඤ්ච <pb V=1.9/> සඞ්ගායිතු”න්ති (චූළව॰ 438)। තෙ ආසළ්හීපුණ්ණමායං උපොසථං කත්වා පාටිපදදිවසෙ සන්නිපතිත්වා වස්සං උපගච්ඡිංසු।
bod:තෙන ඛො පන සමයෙන රාජගහං පරිවාරෙත්වා අට්ඨාරස මහාවිහාරා හොන්ති, තෙ සබ්බෙපි ඡඩ්ඩිතපතිතඋක්ලාපා අහෙසුං। භගවතො හි පරිනිබ්බානෙ සබ්බෙපි භික්ඛූ අත්තනො අත්තනො පත්තචීවරමාදාය විහාරෙ ච පරිවෙණෙ ච ඡඩ්ඩෙත්වා අගමංසු। තත්ථ කතිකවත්තං කුරුමානා ථෙරා භගවතො වචනපූජනත්ථං තිත්ථියවාදපරිමොචනත්ථඤ්ච – ‘පඨමං මාසං ඛණ්ඩඵුල්ලප්පටිසඞ්ඛරණං කරොමා’ති චින්තෙසුං। තිත්ථියා හි එවං වදෙය්යුං – “සමණස්ස ගොතමස්ස සාවකා සත්ථරි ඨිතෙයෙව විහාරෙ පටිජග්ගිංසු, පරිනිබ්බුතෙ ඡඩ්ඩෙසුං, කුලානං මහාධනපරිච්චාගො විනස්සතී”ති। තෙසඤ්ච වාදපරිමොචනත්ථං චින්තෙසුන්ති වුත්තං හොති। එවං චින්තයිත්වා ච පන කතිකවත්තං කරිංසු। යං සන්ධාය වුත්තං –
ind:“අථ ඛො ථෙරානං භික්ඛූනං එතදහොසි – භගවතා, ඛො ආවුසො, ඛණ්ඩඵුල්ලප්පටිසඞ්ඛරණං වණ්ණිතං, හන්ද මයං, ආවුසො, පඨමං මාසං ඛණ්ඩඵුල්ලප්පටිසඞ්ඛරණං කරොම, මජ්ඣිමං මාසං සන්නිපතිත්වා ධම්මඤ්ච විනයඤ්ච සඞ්ගායිස්සාමා”ති (චූළව॰ 438)।
bod:තෙ දුතියදිවසෙ ගන්ත්වා රාජද්වාරෙ අට්ඨංසු। රාජා ආගන්ත්වා වන්දිත්වා – “කිං භන්තෙ, ආගතත්ථා”ති අත්තනා කත්තබ්බකිච්චං පුච්ඡි। ථෙරා අට්ඨාරස මහාවිහාරපටිසඞ්ඛරණත්ථාය හත්ථකම්මං පටිවෙදෙසුං। රාජා හත්ථකම්මකාරකෙ මනුස්සෙ අදාසි। ථෙරා පඨමං මාසං සබ්බවිහාරෙ පටිසඞ්ඛරාපෙත්වා රඤ්ඤො ආරොචෙසුං – “නිට්ඨිතං, මහාරාජ, විහාරපටිසඞ්ඛරණං, ඉදානි ධම්මවිනයසඞ්ගහං කරොමා”ති। “සාධු භන්තෙ විසට්ඨා කරොථ, මය්හං ආණාචක්කං <pb P=1.9/>, තුම්හාකඤ්ච ධම්මචක්කං හොතු, ආණාපෙථ, භන්තෙ, කිං කරොමී”ති। “සඞ්ගහං කරොන්තානං භික්ඛූනං සන්නිසජ්ජට්ඨානං මහාරාජා”ති। “කත්ථ කරොමි, භන්තෙ”ති? “වෙභාරපබ්බතපස්සෙ සත්තපණ්ණි ගුහාද්වාරෙ කාතුං යුත්තං මහාරාජා”ති। “සාධු, භන්තෙ”ති ඛො රාජා අජාතසත්තු විස්සකම්මුනා <pb M=1.10/> නිම්මිතසදිසං සුවිභත්තභිත්තිථම්භසොපානං, නානාවිධමාලාකම්මලතාකම්මවිචිත්තං, අභිභවන්තමිව රාජභවනවිභූතිං, අවහසන්තමිව දෙවවිමානසිරිං, සිරියා නිකෙතනමිව එකනිපාතතිත්ථමිව ච දෙවමනුස්සනයනවිහංගානං, ලොකරාමණෙය්යකමිව සම්පිණ්ඩිතං දට්ඨබ්බසාරමණ්ඩං මණ්ඩපං කාරාපෙත්වා විවිධකුසුමදාමොලම්බකවිනිග්ගලන්තචාරුවිතානං නානාරතනවිචිත්තමණිකොට්ටිමතලමිව ච, නං නානාපුප්ඵූපහාරවිචිත්තසුපරිනිට්ඨිතභූමිකම්මං බ්රහ්මවිමානසදිසං අලඞ්කරිත්වා, තස්මිං මහාමණ්ඩපෙ <pb V=1.10/> පඤ්චසතානං භික්ඛූනං අනග්ඝානි පඤ්ච කප්පියපච්චත්ථරණසතානි පඤ්ඤපෙත්වා, දක්ඛිණභාගං නිස්සාය උත්තරාභිමුඛං ථෙරාසනං, මණ්ඩපමජ්ඣෙ පුරත්ථාභිමුඛං බුද්ධස්ස භගවතො ආසනාරහං ධම්මාසනං පඤ්ඤපෙත්වා, දන්තඛචිතං බීජනිඤ්චෙත්ථ ඨපෙත්වා, භික්ඛුසඞ්ඝස්ස ආරොචාපෙසි – “නිට්ඨිතං, භන්තෙ, මම කිච්ච”න්ති।
bod:තස්මිඤ්ච පන දිවසෙ එකච්චෙ භික්ඛූ ආයස්මන්තං ආනන්දං සන්ධාය එවමාහංසු – “ඉමස්මිං භික්ඛුසඞ්ඝෙ එකො භික්ඛු විස්සගන්ධං වායන්තො විචරතී”ති। ථෙරො තං සුත්වා ඉමස්මිං භික්ඛුසඞ්ඝෙ අඤ්ඤො විස්සගන්ධං වායන්තො විචරණකභික්ඛු නාම නත්ථි। අද්ධා එතෙ මං සන්ධාය වදන්තීති සංවෙගං ආපජ්ජි। එකච්චෙ නං ආහංසුයෙව – “ස්වෙ ආවුසො, ආනන්ද, සන්නිපාතො, ත්වඤ්ච සෙක්ඛො සකරණීයො, තෙන තෙ න යුත්තං සන්නිපාතං ගන්තුං, අප්පමත්තො හොහී”ති।
bod:අථ ඛො ආයස්මා ආනන්දො – ‘ස්වෙ සන්නිපාතො, න ඛො මෙතං පතිරූපං ය්වාහං සෙක්ඛො සමානො සන්නිපාතං ගච්ඡෙය්ය’න්ති, බහුදෙව රත්තිං කායගතාය සතියා වීතිනාමෙත්වා <pb P=1.10/> රත්තියා පච්චූසසමයෙ චඞ්කමා ඔරොහිත්වා විහාරං පවිසිත්වා “නිපජ්ජිස්සාමී”ති කායං ආවජ්ජෙසි, ද්වෙ පාදා භූමිතො මුත්තා, අපත්තඤ්ච සීසං බිම්බොහනං, එතස්මිං අන්තරෙ අනුපාදාය ආසවෙහි චිත්තං විමුච්චි। අයඤ්හි ආයස්මා චඞ්කමෙන බහි වීතිනාමෙත්වා විසෙසං නිබ්බත්තෙතුං අසක්කොන්තො චින්තෙසි – “නනු මං භගවා එතදවොච – ‘කතපුඤ්ඤොසි ත්වං, ආනන්ද, පධානමනුයුඤ්ජ, ඛිප්පං හොහිසි අනාසවො’ති (දී॰ නි॰ 2.207)। බුද්ධානඤ්ච කථාදොසො නාම නත්ථි, මම පන අච්චාරද්ධං වීරියං, තෙන මෙ චිත්තං උද්ධච්චාය සංවත්තති। හන්දාහං වීරියසමතං යොජෙමී”ති, චඞ්කමා ඔරොහිත්වා පාදධොවනට්ඨානෙ ඨත්වා පාදෙ ධොවිත්වා <pb M=1.11/> විහාරං පවිසිත්වා මඤ්චකෙ නිසීදිත්වා, “ථොකං විස්සමිස්සාමී”ති කායං මඤ්චකෙ අපනාමෙසි। ද්වෙ පාදා භූමිතො මුත්තා, සීසං බිම්බොහනමප්පත්තං, එතස්මිං අන්තරෙ අනුපාදාය ආසවෙහි චිත්තං විමුත්තං, චතුඉරියාපථවිරහිතං ථෙරස්ස අරහත්තං। තෙන “ඉමස්මිං සාසනෙ අනිපන්නො අනිසින්නො අට්ඨිතො අචඞ්කමන්තො කො භික්ඛු අරහත්තං පත්තො”ති වුත්තෙ “ආනන්දත්ථෙරො”ති වත්තුං වට්ටති।
bod:අථ ථෙරා භික්ඛූ දුතියදිවසෙ පඤ්චමියං කාළපක්ඛස්ස කතභත්තකිච්චා පත්තචීවරං පටිසාමෙත්වා ධම්මසභායං සන්නිපතිංසු। අථ ඛො ආයස්මා ආනන්දො අරහා සමානො සන්නිපාතං අගමාසි। කථං අගමාසි? “ඉදානිම්හි සන්නිපාතමජ්ඣං පවිසනාරහො”ති හට්ඨතුට්ඨචිත්තො එකංසං චීවරං කත්වා බන්ධනා මුත්තතාලපක්කං විය, පණ්ඩුකම්බලෙ නික්ඛිත්තජාතිමණි විය, විගතවලාහකෙ නභෙ සමුග්ගතපුණ්ණචන්දො විය, බාලාතපසම්ඵස්සවිකසිතරෙණුපිඤ්ජරගබ්භං පදුමං විය <pb V=1.11/> ච, පරිසුද්ධෙන පරියොදාතෙන සප්පභෙන සස්සිරීකෙන ච මුඛවරෙන අත්තනො අරහත්තප්පත්තිං ආරොචයමානො විය අගමාසි। අථ නං දිස්වා ආයස්මතො මහාකස්සපස්ස එතදහොසි – “සොභති වත භො අරහත්තප්පත්තො ආනන්දො, සචෙ සත්ථා ධරෙය්ය, අද්ධා අජ්ජානන්දස්ස සාධුකාරං දදෙය්ය, හන්ද <pb P=1.11/>, දානිස්සාහං සත්ථාරා දාතබ්බං සාධුකාරං දදාමී”ති, තික්ඛත්තුං සාධුකාරමදාසි।
bod:මජ්ඣිමභාණකා පන වදන්ති – “ආනන්දත්ථෙරො අත්තනො අරහත්තප්පත්තිං ඤාපෙතුකාමො භික්ඛූහි සද්ධිං නාගතො, භික්ඛූ යථාවුඩ්ඪං අත්තනො අත්තනො පත්තාසනෙ නිසීදන්තා ආනන්දත්ථෙරස්ස ආසනං ඨපෙත්වා නිසින්නා। තත්ථ කෙචි එවමාහංසු – ‘එතං ආසනං කස්සා’ති? ‘ආනන්දස්සා’ති। ‘ආනන්දො පන කුහිං ගතො’ති? තස්මිං සමයෙ ථෙරො චින්තෙසි – ‘ඉදානි මය්හං ගමනකාලො’ති। තතො අත්තනො ආනුභාවං දස්සෙන්තො පථවියං නිමුජ්ජිත්වා අත්තනො ආසනෙයෙව අත්තානං දස්සෙසී”ති, ආකාසෙන ගන්ත්වා නිසීදීතිපි එකෙ। යථා වා තථා වා හොතු। සබ්බථාපි තං දිස්වා ආයස්මතො මහාකස්සපස්ස සාධුකාරදානං යුත්තමෙව।
bod:එවං ආගතෙ පන තස්මිං ආයස්මන්තෙ මහාකස්සපත්ථෙරො භික්ඛූ ආමන්තෙසි – “ආවුසො, කිං පඨමං සඞ්ගායාම, ධම්මං වා විනයං වා”ති? භික්ඛූ <pb M=1.12/> ආහංසු – “භන්තෙ, මහාකස්සප, <b>විනයො නාම</b> බුද්ධසාසනස්ස ආයු। විනයෙ ඨිතෙ සාසනං ඨිතං නාම හොති। තස්මා පඨමං විනයං සඞ්ගායාමා”ති। “කං ධුරං කත්වා”ති? “ආයස්මන්තං උපාලි”න්ති। “කිං ආනන්දො නප්පහොතී”ති? “නො නප්පහොති”। අපි ච ඛො පන සම්මාසම්බුද්ධො ධරමානොයෙව විනයපරියත්තිං නිස්සාය ආයස්මන්තං උපාලිං එතදග්ගෙ ඨපෙසි – “එතදග්ගං, භික්ඛවෙ, මම සාවකානං භික්ඛූනං විනයධරානං යදිදං උපාලී”ති (අ॰ නි॰ 1.228)। ‘තස්මා උපාලිත්ථෙරං පුච්ඡිත්වා විනයං සඞ්ගායාමා’ති।
bod:තතො ථෙරො විනයං පුච්ඡනත්ථාය අත්තනාව අත්තානං සම්මන්නි। උපාලිත්ථෙරොපි විස්සජ්ජනත්ථාය සම්මන්නි। තත්රායං පාළි – අථ ඛො ආයස්මා මහාකස්සපො සඞ්ඝං ඤාපෙසි –
gax:“සුණාතු මෙ, ආවුසො, සඞ්ඝො, යදි සඞ්ඝස්ස පත්තකල්ලං,
gae:අහං උපාලිං විනයං පුච්ඡෙය්ය”න්ති॥
uni:ආයස්මාපි උපාලි සඞ්ඝං ඤාපෙසි –
gax:“සුණාතු <pb V=1.12/> මෙ, භන්තෙ, සඞ්ඝො, යදි සඞ්ඝස්ස පත්තකල්ලං,
gae:අහං ආයස්මතා මහාකස්සපෙන විනයං පුට්ඨො විස්සජ්ජෙය්ය”න්ති॥ (චූළව॰ 439)।
bod:එවං අත්තානං සම්මන්නිත්වා ආයස්මා උපාලි උට්ඨායාසනා එකංසං චීවරං <pb P=1.12/> කත්වා ථෙරෙ භික්ඛූ වන්දිත්වා ධම්මාසනෙ නිසීදි දන්තඛචිතං බීජනිං ගහෙත්වා, තතො මහාකස්සපත්ථෙරො ථෙරාසනෙ නිසීදිත්වා ආයස්මන්තං උපාලිං විනයං පුච්ඡි। “පඨමං ආවුසො, උපාලි, පාරාජිකං කත්ථ පඤ්ඤත්ත”න්ති? “වෙසාලියං, භන්තෙ”ති। “කං ආරබ්භා”ති? “සුදින්නං කලන්දපුත්තං ආරබ්භා”ති। “කිස්මිං වත්ථුස්මි”න්ති? “මෙථුනධම්මෙ”ති।
bod:“අථ ඛො ආයස්මා මහාකස්සපො ආයස්මන්තං උපාලිං පඨමස්ස පාරාජිකස්ස වත්ථුම්පි පුච්ඡි, නිදානම්පි පුච්ඡි, පුග්ගලම්පි පුච්ඡි, පඤ්ඤත්තිම්පි පුච්ඡි, අනුපඤ්ඤත්තිම්පි පුච්ඡි, ආපත්තිම්පි පුච්ඡි, අනාපත්තිම්පි පුච්ඡි” (චූළව॰ 439)। පුට්ඨො පුට්ඨො ආයස්මා උපාලි විස්සජ්ජෙසි।
bod:කිං පනෙත්ථ පඨමපාරාජිකෙ කිඤ්චි අපනෙතබ්බං වා පක්ඛිපිතබ්බං වා අත්ථි නත්ථීති? අපනෙතබ්බං නත්ථි। බුද්ධස්ස හි භගවතො භාසිතෙ අපනෙතබ්බං නාම නත්ථි। න හි තථාගතා එකබ්යඤ්ජනම්පි නිරත්ථකං වදන්ති। සාවකානං පන දෙවතානං <pb M=1.13/> වා භාසිතෙ අපනෙතබ්බම්පි හොති, තං ධම්මසඞ්ගාහකත්ථෙරා අපනයිංසු। පක්ඛිපිතබ්බං පන සබ්බත්ථාපි අත්ථි, තස්මා යං යත්ථ පක්ඛිපිතුං යුත්තං, තං පක්ඛිපිංසුයෙව। කිං පන තන්ති? ‘තෙන සමයෙනා’ති වා, ‘තෙන ඛො පන සමයෙනා’ති වා, ‘අථ ඛොති වා’, ‘එවං වුත්තෙති’ වා, ‘එතදවොචා’ති වා, එවමාදිකං සම්බන්ධවචනමත්තං। එවං පක්ඛිපිතබ්බයුත්තං පක්ඛිපිත්වා පන – “ඉදං පඨමපාරාජික”න්ති ඨපෙසුං। පඨමපාරාජිකෙ සඞ්ගහමාරූළ්හෙ පඤ්ච අරහන්තසතානි සඞ්ගහං ආරොපිතනයෙනෙව ගණසජ්ඣායමකංසු – “තෙන සමයෙන බුද්ධො භගවා වෙරඤ්ජායං විහරතී”ති। තෙසං සජ්ඣායාරද්ධකාලෙයෙව සාධුකාරං දදමානා විය මහාපථවී උදකපරියන්තං කත්වා අකම්පිත්ථ।
bod:එතෙනෙව නයෙන සෙසානි තීණි පාරාජිකානි සඞ්ගහං ආරොපෙත්වා “ඉදං පාරාජිකකණ්ඩ”න්ති ඨපෙසුං। තෙරස සඞ්ඝාදිසෙසානි “තෙරසක”න්ති ඨපෙසුං। ද්වෙ සික්ඛාපදානි “අනියතානී”ති ඨපෙසුං। තිංස සික්ඛාපදානි “නිස්සග්ගියානි පාචිත්තියානී”ති ඨපෙසුං <pb P=1.13/>। ද්වෙනවුති සික්ඛාපදානි “පාචිත්තියානී”ති ඨපෙසුං। චත්තාරි සික්ඛාපදානි “පාටිදෙසනීයානී”ති <pb V=1.13/> ඨපෙසුං। පඤ්චසත්තති සික්ඛාපදානි “සෙඛියානී”ති ඨපෙසුං। සත්ත ධම්මෙ “අධිකරණසමථා”ති ඨපෙසුං। එවං සත්තවීසාධිකානි ද්වෙ සික්ඛාපදසතානි “මහාවිභඞ්ගො”ති කිත්තෙත්වා ඨපෙසුං। මහාවිභඞ්ගාවසානෙපි පුරිමනයෙනෙව මහාපථවී අකම්පිත්ථ।
bod:තතො භික්ඛුනීවිභඞ්ගෙ අට්ඨ සික්ඛාපදානි “පාරාජිකකණ්ඩං නාම ඉද”න්ති ඨපෙසුං। සත්තරස සික්ඛාපදානි “සත්තරසක”න්ති ඨපෙසුං। තිංස සික්ඛාපදානි “නිස්සග්ගියානි පාචිත්තියානී”ති ඨපෙසුං। ඡසට්ඨිසතසික්ඛාපදානි “පාචිත්තියානී”ති ඨපෙසුං। අට්ඨ සික්ඛාපදානි “පාටිදෙසනීයානී”ති ඨපෙසුං। පඤ්චසත්තති සික්ඛාපදානි “සෙඛියානී”ති ඨපෙසුං। සත්ත ධම්මෙ “අධිකරණසමථා”ති ඨපෙසුං। එවං තීණි සික්ඛාපදසතානි චත්තාරි ච සික්ඛාපදානි “භික්ඛුනීවිභඞ්ගො”ති කිත්තෙත්වා – “අයං උභතො විභඞ්ගො නාම චතුසට්ඨිභාණවාරො”ති ඨපෙසුං। උභතොවිභඞ්ගාවසානෙපි වුත්තනයෙනෙව මහාපථවිකම්පො අහොසි।
bod:එතෙනෙවුපායෙන අසීතිභාණවාරපරිමාණං ඛන්ධකං, පඤ්චවීසතිභාණවාරපරිමාණං පරිවාරඤ්ච සඞ්ගහං ආරොපෙත්වා “ඉදං <b>විනයපිටකං</b> නාමා”ති ඨපෙසුං <pb M=1.14/>। විනයපිටකාවසානෙපි වුත්තනයෙනෙව මහාපථවිකම්පො අහොසි। තං ආයස්මන්තං උපාලිං පටිච්ඡාපෙසුං – “ආවුසො, ඉමං තුය්හං නිස්සිතකෙ වාචෙහී”ති। විනයපිටකසඞ්ගහාවසානෙ උපාලිත්ථෙරො දන්තඛචිතං බීජනිං නික්ඛිපිත්වා ධම්මාසනා ඔරොහිත්වා ථෙරෙ භික්ඛූ වන්දිත්වා අත්තනො පත්තාසනෙ නිසීදි।
bod:විනයං සඞ්ගායිත්වා ධම්මං සඞ්ගායිතුකාමො ආයස්මා මහාකස්සපො භික්ඛූ පුච්ඡි – “ධම්මං සඞ්ගායන්තෙ හි කං පුග්ගලං ධුරං කත්වා ධම්මො සඞ්ගායිතබ්බො”ති? භික්ඛූ – “ආනන්දත්ථෙරං ධුරං කත්වා”ති ආහංසු।
bod:අථ ඛො ආයස්මා මහාකස්සපො සඞ්ඝං ඤාපෙසි –
gax:“සුණාතු මෙ, ආවුසො, සඞ්ඝො, යදි සඞ්ඝස්ස <pb P=1.14/> පත්තකල්ලං,
gae:අහං ආනන්දං ධම්මං පුච්ඡෙය්ය”න්ති।
bod:අථ ඛො ආයස්මා ආනන්දො සඞ්ඝං ඤාපෙසි –
gax:“සුණාතු <pb V=1.14/> මෙ, භන්තෙ, සඞ්ඝො, යදි සඞ්ඝස්ස පත්තකල්ලං,
gae:අහං ආයස්මතා මහාකස්සපෙන ධම්මං පුට්ඨො විස්සජ්ජෙය්ය”න්ති।
bod:අථ ඛො ආයස්මා ආනන්දො උට්ඨායාසනා එකංසං චීවරං කත්වා ථෙරෙ භික්ඛූ වන්දිත්වා ධම්මාසනෙ නිසීදි දන්තඛචිතං බීජනිං ගහෙත්වා। අථ ඛො ආයස්මා මහාකස්සපො භික්ඛූ පුච්ඡි – “කතරං, ආවුසො, පිටකං පඨමං සඞ්ගායාමා”ති? “සුත්තන්තපිටකං, භන්තෙ”ති। “සුත්තන්තපිටකෙ චතස්සො සඞ්ගීතියො, තාසු පඨමං කතරං සඞ්ගීති”න්ති? “දීඝසඞ්ගීතිං, භන්තෙ”ති। “දීඝසඞ්ගීතියං චතුතිංස සුත්තානි, තයො වග්ගා, තෙසු පඨමං කතරං වග්ග”න්ති? “සීලක්ඛන්ධවග්ගං, භන්තෙ”ති। “සීලක්ඛන්ධවග්ගෙ තෙරස සුත්තන්තා, තෙසු පඨමං කතරං සුත්ත”න්ති? “බ්රහ්මජාලසුත්තං නාම භන්තෙ, තිවිධසීලාලඞ්කතං, නානාවිධමිච්ඡාජීවකුහ ලපනාදිවිද්ධංසනං, ද්වාසට්ඨිදිට්ඨිජාලවිනිවෙඨනං, දසසහස්සිලොකධාතුකම්පනං, තං පඨමං සඞ්ගායාමා”ති।
bod:අථ ඛො ආයස්මා මහාකස්සපො ආයස්මන්තං ආනන්දං එතදවොච, “බ්රහ්මජාලං, ආවුසො ආනන්ද, කත්ථ භාසිත”න්ති? “අන්තරා ච, භන්තෙ, රාජගහං අන්තරා ච නාළන්දං රාජාගාරකෙ අම්බලට්ඨිකාය”න්ති। “කං ආරබ්භා”ති <pb M=1.15/>? “සුප්පියඤ්ච පරිබ්බාජකං, බ්රහ්මදත්තඤ්ච මාණව”න්ති। “කිස්මිං වත්ථුස්මි”න්ති? “වණ්ණාවණ්ණෙ”ති। අථ ඛො ආයස්මා මහාකස්සපො ආයස්මන්තං ආනන්දං බ්රහ්මජාලස්ස නිදානම්පි පුච්ඡි, පුග්ගලම්පි පුච්ඡි, වත්ථුම්පි පුච්ඡි (චූළව॰ 440)। ආයස්මා ආනන්දො විස්සජ්ජෙසි। විස්සජ්ජනාවසානෙ පඤ්ච අරහන්තසතානි ගණසජ්ඣායමකංසු। වුත්තනයෙනෙව ච පථවිකම්පො අහොසි।
bod:එවං බ්රහ්මජාලං සඞ්ගායිත්වා තතො පරං “සාමඤ්ඤඵලං, පනාවුසො ආනන්ද, කත්ථ භාසිත”න්තිආදිනා නයෙන පුච්ඡාවිස්සජ්ජනානුක්කමෙන සද්ධිං බ්රහ්මජාලෙන සබ්බෙපි තෙරස සුත්තන්තෙ සඞ්ගායිත්වා – “අයං සීලක්ඛන්ධවග්ගො නාමා”ති කිත්තෙත්වා ඨපෙසුං।
bod:තදනන්තරං මහාවග්ගං, තදනන්තරං පාථිකවග්ගන්ති, එවං තිවග්ගසඞ්ගහං චතුතිංසසුත්තපටිමණ්ඩිතං <pb P=1.15/> චතුසට්ඨිභාණවාරපරිමාණං තන්තිං සඞ්ගායිත්වා “අයං <b>දීඝනිකායො</b> නාමා”ති වත්වා ආයස්මන්තං ආනන්දං පටිච්ඡාපෙසුං – “ආවුසො, ඉමං තුය්හං නිස්සිතකෙ වාචෙහී”ති।
bod:තතො <pb V=1.15/> අනන්තරං අසීතිභාණවාරපරිමාණං <b>මජ්ඣිමනිකායං</b> සඞ්ගායිත්වා ධම්මසෙනාපතිසාරිපුත්තත්ථෙරස්ස නිස්සිතකෙ පටිච්ඡාපෙසුං – “ඉමං තුම්හෙ පරිහරථා”ති।
bod:තතො අනන්තරං සතභාණවාරපරිමාණං <b>සංයුත්තනිකායං</b> සඞ්ගායිත්වා මහාකස්සපත්ථෙරං පටිච්ඡාපෙසුං – “භන්තෙ, ඉමං තුම්හාකං නිස්සිතකෙ වාචෙථා”ති।
bod:තතො අනන්තරං වීසතිභාණවාරසතපරිමාණං <b>අඞ්ගුත්තරනිකායං</b> සඞ්ගායිත්වා අනුරුද්ධත්ථෙරං පටිච්ඡාපෙසුං – “ඉමං තුම්හාකං නිස්සිතකෙ වාචෙථා”ති।
bod:තතො අනන්තරං ධම්මසඞ්ගහවිභඞ්ගධාතුකථාපුග්ගලපඤ්ඤත්තිකථාවත්ථුයමකපට්ඨානං අභිධම්මොති වුච්චති। එවං සංවණ්ණිතං සුඛුමඤාණගොචරං තන්තිං සඞ්ගායිත්වා – “ඉදං <b>අභිධම්මපිටකං</b> නාමා”ති වත්වා පඤ්ච අරහන්තසතානි සජ්ඣායමකංසු। වුත්තනයෙනෙව පථවිකම්පො අහොසීති।
bod:තතො පරං ජාතකං, නිද්දෙසො, පටිසම්භිදාමග්ගො, අපදානං, සුත්තනිපාතො, ඛුද්දකපාඨො, ධම්මපදං, උදානං, ඉතිවුත්තකං, විමානවත්ථු, පෙතවත්ථු, ථෙරගාථා <pb M=1.16/>, ථෙරීගාථාති ඉමං තන්තිං සඞ්ගායිත්වා <b>“ඛුද්දකගන්ථො</b> නාමාය”න්ති ච වත්වා “අභිධම්මපිටකස්මිංයෙව සඞ්ගහං ආරොපයිංසූ”ති දීඝභාණකා වදන්ති। මජ්ඣිමභාණකා පන “චරියාපිටකබුද්ධවංසෙහි සද්ධිං සබ්බම්පෙතං ඛුද්දකගන්ථං නාම සුත්තන්තපිටකෙ පරියාපන්න”න්ති වදන්ති।
bod:එවමෙතං සබ්බම්පි බුද්ධවචනං රසවසෙන එකවිධං, ධම්මවිනයවසෙන දුවිධං, පඨමමජ්ඣිමපච්ඡිමවසෙන තිවිධං। තථා පිටකවසෙන। නිකායවසෙන පඤ්චවිධං, අඞ්ගවසෙන නවවිධං, ධම්මක්ඛන්ධවසෙන චතුරාසීතිසහස්සවිධන්ති වෙදිතබ්බං।
bod:කථං <b>රසවසෙන එකවිධං?</b> යඤ්හි භගවතා අනුත්තරං සම්මාසම්බොධිං අභිසම්බුජ්ඣිත්වා යාව අනුපාදිසෙසාය <pb P=1.16/> නිබ්බානධාතුයා පරිනිබ්බායති, එත්ථන්තරෙ පඤ්චචත්තාලීසවස්සානි දෙවමනුස්සනාගයක්ඛාදයො අනුසාසන්තෙන වා පච්චවෙක්ඛන්තෙන වා වුත්තං, සබ්බං තං එකරසං විමුත්තිරසමෙව හොති। එවං රසවසෙන එකවිධං।
bod:කථං <b>ධම්මවිනයවසෙන දුවිධං?</b> සබ්බමෙව චෙතං ධම්මො චෙව විනයො චාති සඞ්ඛ්යං ගච්ඡති। තත්ථ විනයපිටකං විනයො, අවසෙසං බුද්ධවචනං ධම්මො। තෙනෙවාහ “යන්නූන මයං ධම්මඤ්ච <pb V=1.16/> විනයඤ්ච සඞ්ගායෙය්යාමා”ති (චූළව॰ 437)। “අහං උපාලිං විනයං පුච්ඡෙය්යං, ආනන්දං ධම්මං පුච්ඡෙය්ය”න්ති ච। එවං ධම්මවිනයවසෙන දුවිධං।
bod:කථං <b>පඨමමජ්ඣිමපච්ඡිමවසෙන තිවිධං?</b> සබ්බමෙව හිදං පඨමබුද්ධවචනං, මජ්ඣිමබුද්ධවචනං, පච්ඡිමබුද්ධවචනන්ති තිප්පභෙදං හොති। තත්ථ –
gax:“අනෙකජාතිසංසාරං, සන්ධාවිස්සං අනිබ්බිසං।
gax:ගහකාරං ගවෙසන්තො, දුක්ඛා ජාති පුනප්පුනං॥
gax:ගහකාරක දිට්ඨොසි, පුන ගෙහං න කාහසි।
gax:සබ්බා තෙ ඵාසුකා භග්ගා, ගහකූටං විසඞ්ඛතං।
gae:විසඞ්ඛාරගතං චිත්තං, තණ්හානං ඛයමජ්ඣගා”ති॥ (ධ॰ ප॰ 153-54)।
bod:ඉදං පඨමබුද්ධවචනං। කෙචි “යදා හවෙ පාතුභවන්ති ධම්මා”ති (මහාව॰ 1) ඛන්ධකෙ උදානගාථං වදන්ති। එසා පන පාටිපදදිවසෙ සබ්බඤ්ඤුභාවප්පත්තස්ස සොමනස්සමයඤාණෙන පච්චයාකාරං පච්චවෙක්ඛන්තස්ස උප්පන්නා උදානගාථාති වෙදිතබ්බා।
bod:යං <pb M=1.17/> පන පරිනිබ්බානකාලෙ අභාසි – “හන්ද දානි, භික්ඛවෙ, ආමන්තයාමි වො, වයධම්මා සඞ්ඛාරා, අප්පමාදෙන සම්පාදෙථා”ති (දී॰ නි॰ 2.218) ඉදං පච්ඡිමබුද්ධවචනං। උභින්නමන්තරෙ යං වුත්තං, එතං මජ්ඣිමබුද්ධවචනං නාම। එවං පඨමමජ්ඣිමපච්ඡිමබුද්ධවචනවසෙන තිවිධං।
bod:කථං <b>පිටකවසෙන තිවිධං?</b> සබ්බම්පි චෙතං විනයපිටකං සුත්තන්තපිටකං අභිධම්මපිටකන්ති තිප්පභෙදමෙව <pb P=1.17/> හොති। තත්ථ පඨමසඞ්ගීතියං සඞ්ගීතඤ්ච අසඞ්ගීතඤ්ච සබ්බම්පි සමොධානෙත්වා උභයානි පාතිමොක්ඛානි, ද්වෙ විභඞ්ගා, ද්වාවීසති ඛන්ධකා, සොළසපරිවාරාති – ඉදං <b>විනයපිටකං</b> නාම। බ්රහ්මජාලාදිචතුත්තිංසසුත්තසඞ්ගහො දීඝනිකායො, මූලපරියායසුත්තාදිදියඩ්ඪසතද්වෙසුත්තසඞ්ගහො මජ්ඣිමනිකායො, ඔඝතරණසුත්තාදිසත්තසුත්තසහස්සසත්තසතද්වාසට්ඨිසුත්තසඞ්ගහො සංයුත්තනිකායො, චිත්තපරියාදානසුත්තාදිනවසුත්තසහස්සපඤ්චසතසත්තපඤ්ඤාසසුත්තසඞ්ගහො අඞ්ගුත්තරනිකායො, ඛුද්දකපාඨ-ධම්මපද-උදාන-ඉතිවුත්තක-සුත්තනිපාත-විමානවත්ථු-පෙතවත්ථු-ථෙරගාථා-ථෙරීගාථා-ජාතක-නිද්දෙස-පටිසම්භිදාමග්ග-අපදාන-බුද්ධවංස-චරියාපිටකවසෙන පන්නරසප්පභෙදො ඛුද්දකනිකායොති <pb V=1.17/> ඉදං <b>සුත්තන්තපිටකං</b> නාම। ධම්මසඞ්ගහො, විභඞ්ගො, ධාතුකථා, පුග්ගලපඤ්ඤත්ති, කථාවත්ථු, යමකං, පට්ඨානන්ති – ඉදං <b>අභිධම්මපිටකං</b> නාම। තත්ථ –
gax:“විවිධවිසෙසනයත්තා, විනයනතො චෙව කායවාචානං।
gae:විනයත්ථවිදූහි අයං, විනයො විනයොති අක්ඛාතො”॥
bod:විවිධා හි එත්ථ පඤ්චවිධපාතිමොක්ඛුද්දෙසපාරාජිකාදි සත්ත ආපත්තික්ඛන්ධමාතිකා විභඞ්ගාදිප්පභෙදා නයා। විසෙසභූතා ච දළ්හීකම්මසිථිලකරණප්පයොජනා අනුපඤ්ඤත්තිනයා। කායිකවාචසිකඅජ්ඣාචාරනිසෙධනතො චෙස කායං වාචඤ්ච විනෙති, තස්මා විවිධනයත්තා විසෙසනයත්තා කායවාචානං විනයනතො චෙව විනයොති අක්ඛාතො। තෙනෙතමෙතස්ස වචනත්ථකොසල්ලත්ථං වුත්තං –
gax:“විවිධවිසෙසනයත්තා, විනයනතො චෙව කායවාචානං।
gae:විනයත්ථවිදූහි අයං, විනයො විනයොති අක්ඛාතො”ති॥
bod:ඉතරං <pb M=1.18/> පන –
gax:“අත්ථානං සූචනතො සුවුත්තතො, සවනතොථ සූදනතො।
gae:සුත්තාණා සුත්තසභාගතො ච, සුත්තන්ති අක්ඛාතං॥
bod:තඤ්හි අත්තත්ථපරත්ථාදිභෙදෙ අත්ථෙ සූචෙති। සුවුත්තා චෙත්ථ අත්ථා, වෙනෙය්යජ්ඣාසයානුලොමෙන වුත්තත්තා। සවති චෙතං අත්ථෙ සස්සමිව ඵලං, පසවතීති වුත්තං හොති। සූදති චෙතං ධෙනු විය ඛීරං, පග්ඝරාපෙතීති වුත්තං හොති। සුට්ඨු <pb P=1.18/> ච නෙ තායති, රක්ඛතීති වුත්තං හොති। සුත්තසභාගඤ්චෙතං, යථා හි තච්ඡකානං සුත්තං පමාණං හොති, එවමෙතම්පි විඤ්ඤූනං। යථා ච සුත්තෙන සඞ්ගහිතානි පුප්ඵානි න විකිරීයන්ති, න විද්ධංසීයන්ති, එවමෙව තෙන සඞ්ගහිතා අත්ථා। තෙනෙතමෙතස්ස වචනත්ථකොසල්ලත්ථං වුත්තං –
gax:“අත්ථානං සූචනතො, සුවුත්තතො සවනතොථ සූදනතො।
gae:සුත්තාණා සුත්තසභාගතො ච, සුත්තන්ති අක්ඛාත”න්ති॥
bod:ඉතරො <pb V=1.18/> පන –
gax:“යං එත්ථ වුඩ්ඪිමන්තො, සලක්ඛණා පූජිතා පරිච්ඡින්නා।
gae:වුත්තාධිකා ච ධම්මා, අභිධම්මො තෙන අක්ඛාතො”॥
bod:අයඤ්හි අභිසද්දො වුඩ්ඪිලක්ඛණපූජිතපරිච්ඡින්නාධිකෙසු දිස්සති। තථා හෙස “බාළ්හා මෙ දුක්ඛා වෙදනා අභික්කමන්ති, නො පටික්කමන්තී”තිආදීසු (ම॰ නි॰ 3.389) වුඩ්ඪියං ආගතො। “යා තා රත්තියො අභිඤ්ඤාතා අභිලක්ඛිතා”තිආදීසු (ම॰ නි॰ 1.49) සලක්ඛණෙ। “රාජාභිරාජා මනුජින්දො”තිආදීසු (ම॰ නි॰ 2.399) පූජිතෙ। “පටිබලො විනෙතුං අභිධම්මෙ අභිවිනයෙ”තිආදීසු (මහාව॰ 85) පරිච්ඡින්නෙ। අඤ්ඤමඤ්ඤසඞ්කරවිරහිතෙ ධම්මෙ ච විනයෙ චාති වුත්තං හොති। “අභික්කන්තෙන වණ්ණෙනා”තිආදීසු (වි॰ ව॰ 819) අධිකෙ।
bod:එත්ථ ච “රූපූපපත්තියා මග්ගං භාවෙති” (ධ॰ ස॰ 251), “මෙත්තාසහගතෙන චෙතසා එකං දිසං ඵරිත්වා විහරතී”තිආදිනා (විභ॰ 642) නයෙන වුඩ්ඪිමන්තොපි ධම්මා වුත්තා। “රූපාරම්මණං වා සද්දාරම්මණං වා”තිආදිනා (ධ॰ ස॰ 1) නයෙන ආරම්මණාදීහි ලක්ඛණීයත්තා <pb M=1.19/> සලක්ඛණාපි। “සෙක්ඛා ධම්මා, අසෙක්ඛා ධම්මා, ලොකුත්තරා ධම්මා”තිආදිනා (ධ॰ ස॰ තිකමාතිකා 11, දුකමාතිකා 12) නයෙන පූජිතාපි, පූජාරහාති අධිප්පායො। “ඵස්සො හොති, වෙදනා හොතී”තිආදිනා (ධ॰ ස॰ 1) නයෙන සභාවපරිච්ඡින්නත්තා පරිච්ඡින්නාපි। “මහග්ගතා ධම්මා, අප්පමාණා ධම්මා (ධ॰ ස॰ තිකමාතිකා 11), අනුත්තරා ධම්මා”තිආදිනා (ධ॰ ස॰ දුකමාතිකා 11) නයෙන අධිකාපි ධම්මා වුත්තා। තෙනෙතමෙතස්ස වචනත්ථකොසල්ලත්ථං වුත්තං –
gax:“යං එත්ථ වුඩ්ඪිමන්තො, සලක්ඛණා පූජිතා පරිච්ඡින්නා।
gae:වුත්තාධිකා ච ධම්මා, අභිධම්මො තෙන අක්ඛාතො”ති॥
uni:යං පනෙත්ථ අවිසිට්ඨං, තං –
gax:“පිටකං පිටකත්ථවිදූ, පරියත්තිබ්භාජනත්ථතො ආහු।
gae:තෙන සමොධානෙත්වා, තයොපි විනයාදයො ඤෙය්යා”॥
bod:පරියත්තිපි <pb V=1.19/> හි “මා පිටකසම්පදානෙනා”තිආදීසු (අ॰ නි॰ 3.66) පිටකන්ති වුච්චති। “අථ පුරිසො ආගච්ඡෙය්ය කුදාලපිටකමාදායා”තිආදීසු (අ॰ නි॰ 3.70) යං කිඤ්චි භාජනම්පි। තස්මා ‘පිටකං පිටකත්ථවිදූ පරියත්තිභාජනත්ථතො ආහු।
bod:ඉදානි <b>‘තෙන සමොධානෙත්වා</b> <pb P=1.19/> <b>තයොපි විනයාදයො ඤෙය්යා’</b>ති, තෙන එවං දුවිධත්ථෙන පිටකසද්දෙන සහ සමාසං කත්වා විනයො ච සො පිටකඤ්ච පරියත්තිභාවතො, තස්ස තස්ස අත්ථස්ස භාජනතො චාති විනයපිටකං, යථාවුත්තෙනෙව නයෙන සුත්තන්තඤ්ච තං පිටකඤ්චාති සුත්තන්තපිටකං, අභිධම්මො ච සො පිටකඤ්චාති අභිධම්මපිටකන්ති। එවමෙතෙ තයොපි විනයාදයො ඤෙය්යා।
bod:එවං ඤත්වා ච පුනපි තෙසුයෙව පිටකෙසු නානප්පකාරකොසල්ලත්ථං –
gax:“දෙසනාසාසනකථාභෙදං තෙසු යථාරහං।
gax:සික්ඛාප්පහානගම්භීරභාවඤ්ච පරිදීපයෙ॥
gax:පරියත්තිභෙදං සම්පත්තිං, විපත්තිඤ්චාපි යං යහිං।
gae:පාපුණාති යථා භික්ඛු, තම්පි සබ්බං විභාවයෙ”॥
bod:තත්රායං පරිදීපනා විභාවනා ච। එතානි හි තීණි පිටකානි යථාක්කමං ආණාවොහාරපරමත්ථදෙසනා, යථාපරාධයථානුලොමයථාධම්මසාසනානි, සංවරාසංවරදිට්ඨිවිනිවෙඨනනාමරූපපරිච්ඡෙදකථාති ච වුච්චන්ති। එත්ථ <pb M=1.20/> හි විනයපිටකං ආණාරහෙන භගවතා ආණාබාහුල්ලතො දෙසිතත්තා <b>ආණාදෙසනා,</b> සුත්තන්තපිටකං වොහාරකුසලෙන භගවතා වොහාරබාහුල්ලතො දෙසිතත්තා <b>වොහාරදෙසනා,</b> අභිධම්මපිටකං පරමත්ථකුසලෙන භගවතා පරමත්ථබාහුල්ලතො දෙසිතත්තා <b>පරමත්ථදෙසනා</b>ති වුච්චති।
bod:තථා පඨමං – ‘යෙ තෙ පචුරාපරාධා සත්තා, තෙ යථාපරාධං එත්ථ සාසිතා’ති <b>යථාපරාධසාසනං,</b> දුතියං – ‘අනෙකජ්ඣාසයානුසයචරියාධිමුත්තිකා සත්තා යථානුලොමං එත්ථ සාසිතා’ති <b>යථානුලොමසාසනං,</b> තතියං – ‘ධම්මපුඤ්ජමත්තෙ “අහං මමා”ති සඤ්ඤිනො සත්තා යථාධම්මං එත්ථ සාසිතා’ති <b>යථාධම්මසාසන</b>න්ති වුච්චති।
bod:තථා පඨමං – අජ්ඣාචාරපටිපක්ඛභූතො සංවරාසංවරො එත්ථ කථිතොති <b>සංවරාසංවරකථා।</b> සංවරාසංවරොති <pb V=1.20/> ඛුද්දකො චෙව මහන්තො ච සංවරො, කම්මාකම්මං විය, ඵලාඵලං විය ච, දුතියං – “ද්වාසට්ඨිදිට්ඨිපටිපක්ඛභූතා දිට්ඨිවිනිවෙඨනා එත්ථ කථිතා”ති <b>දිට්ඨිවිනිවෙඨනකථා,</b> තතියං – “රාගාදිපටිපක්ඛභූතො නාමරූපපරිච්ඡෙදො එත්ථ කථිතො”ති <b>නාමරූපපරිච්ඡෙදකථා</b>ති වුච්චති।
bod:තීසුපි චෙතෙසු තිස්සො සික්ඛා, තීණි පහානානි, චතුබ්බිධො ච ගම්භීරභාවො වෙදිතබ්බො। තථා හි විනයපිටකෙ විසෙසෙන <b>අධිසීලසික්ඛා</b> වුත්තා, සුත්තන්තපිටකෙ <b>අධිචිත්තසික්ඛා,</b> අභිධම්මපිටකෙ <b>අධිපඤ්ඤාසික්ඛා।</b>
bod:විනයපිටකෙ ච <b>වීතික්කමප්පහානං</b> <pb P=1.20/>, කිලෙසානං වීතික්කමපටිපක්ඛත්තා සීලස්ස। සුත්තන්තපිටකෙ <b>පරියුට්ඨානප්පහානං,</b> පරියුට්ඨානපටිපක්ඛත්තා සමාධිස්ස। අභිධම්මපිටකෙ <b>අනුසයප්පහානං,</b> අනුසයපටිපක්ඛත්තා පඤ්ඤාය। පඨමෙ ච <b>තදඞ්ගප්පහානං,</b> ඉතරෙසු <b>වික්ඛම්භනසමුච්ඡෙදප්පහානානි।</b> පඨමෙ ච දුච්චරිතසංකිලෙසප්පහානං, ඉතරෙසු <b>තණ්හාදිට්ඨිසංකිලෙසප්පහානං।</b>
bod:එකමෙකස්මිඤ්චෙත්ථ චතුබ්බිධොපි ධම්මත්ථදෙසනා පටිවෙධගම්භීරභාවො වෙදිතබ්බො। තත්ථ <b>ධම්මො</b>ති තන්ති। <b>අත්ථො</b>ති තස්සායෙව අත්ථො। <b>දෙසනා</b>ති තස්සා මනසා වවත්ථාපිතාය තන්තියා දෙසනා। <b>පටිවෙධො</b>ති තන්තියා තන්තිඅත්ථස්ස ච යථාභූතාවබොධො। තීසුපි චෙතෙසු එතෙ ධම්මත්ථදෙසනාපටිවෙධා। යස්මා සසාදීහි විය මහාසමුද්දො <pb M=1.21/> මන්දබුද්ධීහි දුක්ඛොගාළ්හා අලබ්භනෙය්යපතිට්ඨා ච, තස්මා ගම්භීරා। එවං එකමෙකස්මිං එත්ථ චතුබ්බිධොපි ගම්භීරභාවො වෙදිතබ්බො।
bod:අපරො නයො, <b>ධම්මො</b>ති හෙතු। වුත්තඤ්හෙතං – “හෙතුම්හි ඤාණං ධම්මපටිසම්භිදා”ති। <b>අත්ථො</b>ති හෙතුඵලං, වුත්තඤ්හෙතං – “හෙතුඵලෙ ඤාණං අත්ථපටිසම්භිදා”ති (විභ॰ 720)। <b>දෙසනා</b>ති පඤ්ඤත්ති, යථා ධම්මං ධම්මාභිලාපොති අධිප්පායො। අනුලොමපටිලොමසඞ්ඛෙපවිත්ථාරාදිවසෙන වා කථනං। <b>පටිවෙධො</b>ති අභිසමයො, සො ච ලොකියලොකුත්තරො විසයතො අසම්මොහතො ච, අත්ථානුරූපං ධම්මෙසු, ධම්මානුරූපං අත්ථෙසු, පඤ්ඤත්තිපථානුරූපං පඤ්ඤත්තීසු අවබොධො। තෙසං තෙසං වා තත්ථ තත්ථ වුත්තධම්මානං පටිවිජ්ඣිතබ්බො සලක්ඛණසඞ්ඛාතො අවිපරීතසභාවො।
bod:ඉදානි <pb V=1.21/> යස්මා එතෙසු පිටකෙසු යං යං ධම්මජාතං වා අත්ථජාතං වා, යා චායං යථා යථා ඤාපෙතබ්බො අත්ථො සොතූනං ඤාණස්ස අභිමුඛො හොති, තථා තථා තදත්ථජොතිකා දෙසනා, යො චෙත්ථ අවිපරීතාවබොධසඞ්ඛාතො පටිවෙධො, තෙසං තෙසං වා ධම්මානං පටිවිජ්ඣිතබ්බො සලක්ඛණසඞ්ඛාතො අවිපරීතසභාවො। සබ්බම්පෙතං අනුපචිතකුසලසම්භාරෙහි දුප්පඤ්ඤෙහි සසාදීහි විය මහාසමුද්දො දුක්ඛොගාළ්හං අලබ්භනෙය්යපතිට්ඨඤ්ච, තස්මා ගම්භීරං। එවම්පි එකමෙකස්මිං එත්ථ චතුබ්බිධොපි ගම්භීරභාවො වෙදිතබ්බො।
bod:එත්තාවතා ච –
gax:“දෙසනාසාසනකථා, භෙදං තෙසු යථාරහං।
gae:සික්ඛාප්පහානගම්භීර, භාවඤ්ච පරිදීපයෙ”ති <pb P=1.21/> –
bod:අයං ගාථා වුත්තත්ථාව හොති।
gax:“පරියත්තිභෙදං සම්පත්තිං, විපත්තිඤ්චාපි යං යහිං।
gae:පාපුණාති යථා භික්ඛු, තම්පි සබ්බං විභාවයෙ”ති –
bod:එත්ථ පන තීසු පිටකෙසු තිවිධො පරියත්තිභෙදො දට්ඨබ්බො। තිස්සො හි පරියත්තියො – අලගද්දූපමා, නිස්සරණත්ථා, භණ්ඩාගාරිකපරියත්තීති।
bod:තත්ථ යා දුග්ගහිතා, උපාරම්භාදිහෙතු පරියාපුටා, අයං <b>අලගද්දූපමා।</b> යං සන්ධාය වුත්තං “සෙය්යථාපි, භික්ඛවෙ, පුරිසො අලගද්දත්ථිකො අලගද්දගවෙසී <pb M=1.22/> අලගද්දපරියෙසනං චරමානො, සො පස්සෙය්ය මහන්තං අලගද්දං, තමෙනං භොගෙ වා නඞ්ගුට්ඨෙ වා ගණ්හෙය්ය, තස්ස සො අලගද්දො පටිපරිවත්තිත්වා හත්ථෙ වා බාහායං වා අඤ්ඤතරස්මිං වා අඞ්ගපච්චඞ්ගෙ ඩංසෙය්ය, සො තතො නිදානං මරණං වා නිගච්ඡෙය්ය, මරණමත්තං වා දුක්ඛං। තං කිස්ස හෙතු? දුග්ගහිතත්තා, භික්ඛවෙ, අලගද්දස්ස। එවමෙව ඛො, භික්ඛවෙ, ඉධෙකච්චෙ මොඝපුරිසා ධම්මං පරියාපුණන්ති, සුත්තං…පෙ॰… වෙදල්ලං, තෙ තං ධම්මං පරියාපුණිත්වා තෙසං ධම්මානං පඤ්ඤාය අත්ථං න උපපරික්ඛන්ති, තෙසං තෙ ධම්මා පඤ්ඤාය අත්ථං අනුපපරික්ඛතං න නිජ්ඣානං ඛමන්ති, තෙ උපාරම්භානිසංසා චෙව ධම්මං පරියාපුණන්ති, ඉතිවාදප්පමොක්ඛානිසංසා ච, යස්ස චත්ථාය ධම්මං පරියාපුණන්ති, තඤ්චස්ස අත්ථං <pb V=1.22/> නානුභොන්ති, තෙසං තෙ ධම්මා දුග්ගහිතා දීඝරත්තං අහිතාය දුක්ඛාය සංවත්තන්ති। තං කිස්ස හෙතු? දුග්ගහිතත්තා, භික්ඛවෙ, ධම්මාන”න්ති (ම॰ නි॰ 1.238)।
bod:යා පන සුග්ගහිතා සීලක්ඛන්ධාදිපාරිපූරිංයෙව ආකඞ්ඛමානෙන පරියාපුටා, න උපාරම්භාදිහෙතු, අයං <b>නිස්සරණත්ථා।</b> යං සන්ධාය වුත්තං – “තෙසං තෙ ධම්මා සුග්ගහිතා දීඝරත්තං හිතාය සුඛාය සංවත්තන්ති। තං කිස්ස හෙතු? සුග්ගහිතත්තා, භික්ඛවෙ, ධම්මාන”න්ති (ම॰ නි॰ 1.239)।
bod:යං පන පරිඤ්ඤාතක්ඛන්ධො පහීනකිලෙසො භාවිතමග්ගො පටිවිද්ධාකුප්පො සච්ඡිකතනිරොධො ඛීණාසවො කෙවලං පවෙණීපාලනත්ථාය වංසානුරක්ඛණත්ථාය පරියාපුණාති, අයං <b>භණ්ඩාගාරිකපරියත්තී</b>ති।
bod:විනයෙ පන සුප්පටිපන්නො භික්ඛු සීලසම්පදං නිස්සාය තිස්සො විජ්ජා පාපුණාති, තාසංයෙව ච තත්ථ පභෙදවචනතො। සුත්තෙ සුප්පටිපන්නො සමාධිසම්පදං නිස්සාය ඡ අභිඤ්ඤා පාපුණාති, තාසංයෙව ච තත්ථ පභෙදවචනතො। අභිධම්මෙ සුප්පටිපන්නො පඤ්ඤාසම්පදං <pb P=1.22/> නිස්සාය චතස්සො පටිසම්භිදා පාපුණාති, තාසඤ්ච තත්ථෙව පභෙදවචනතො, එවමෙතෙසු සුප්පටිපන්නො යථාක්කමෙන ඉමං විජ්ජාත්තයඡළභිඤ්ඤාචතුප්පටිසම්භිදාභෙදං සම්පත්තිං පාපුණාති।
bod:විනයෙ පන දුප්පටිපන්නො අනුඤ්ඤාතසුඛසම්ඵස්සඅත්ථරණපාවුරණාදිඵස්සසාමඤ්ඤතො පටික්ඛිත්තෙසු උපාදින්නකඵස්සාදීසු අනවජ්ජසඤ්ඤී හොති। වුත්තම්පි <pb M=1.23/> හෙතං – “තථාහං භගවතා ධම්මං දෙසිතං ආජානාමි, යථා යෙ මෙ අන්තරායිකා ධම්මා අන්තරායිකා වුත්තා භගවතා, තෙ පටිසෙවතො නාලං අන්තරායායා”ති (ම॰ නි॰ 1.234)। තතො දුස්සීලභාවං පාපුණාති। සුත්තෙ දුප්පටිපන්නො – “චත්තාරො මෙ, භික්ඛවෙ, පුග්ගලා සන්තො සංවිජ්ජමානා”තිආදීසු (අ॰ නි॰ 4.5) අධිප්පායං අජානන්තො දුග්ගහිතං ගණ්හාති, යං සන්ධාය වුත්තං – “අත්තනා දුග්ගහිතෙන අම්හෙ චෙව අබ්භාචික්ඛති, අත්තානඤ්ච ඛණති, බහුඤ්ච අපුඤ්ඤං පසවතී”ති (ම॰ නි॰ 1.236)। තතො මිච්ඡාදිට්ඨිතං පාපුණාති। අභිධම්මෙ දුප්පටිපන්නො ධම්මචින්තං අතිධාවන්තො අචින්තෙය්යානිපි චින්තෙති। තතො චිත්තක්ඛෙපං පාපුණාති, වුත්තඤ්හෙතං – “චත්තාරිමානි, භික්ඛවෙ, අචින්තෙය්යානි, න චින්තෙතබ්බානි, යානි චින්තෙන්තො උම්මාදස්ස විඝාතස්ස භාගී අස්සා”ති (අ॰ නි॰ 4.77)। එවමෙතෙසු දුප්පටිපන්නො යථාක්කමෙන ඉමං දුස්සීලභාව මිච්ඡාදිට්ඨිතා චිත්තක්ඛෙපභෙදං විපත්තිං පාපුණාතී”ති।
bod:එත්තාවතා <pb V=1.23/> ච –
gax:“පරියත්තිභෙදං සම්පත්තිං, විපත්තිඤ්චාපි යං යහිං।
gae:පාපුණාති යථා භික්ඛු, තම්පි සබ්බං විභාවයෙ”ති –
bod:අයම්පි ගාථා වුත්තත්ථාව හොති। එවං නානප්පකාරතො පිටකානි ඤත්වා තෙසං වසෙනෙතං බුද්ධවචනං තිවිධන්ති ඤාතබ්බං।
bod:කථං නිකායවසෙන පඤ්චවිධං? සබ්බමෙව චෙතං දීඝනිකායො, මජ්ඣිමනිකායො, සංයුත්තනිකායො, අඞ්ගුත්තරනිකායො, ඛුද්දකනිකායොති පඤ්චප්පභෙදං හොති। තත්ථ කතමො <b>දීඝනිකායො?</b> තිවග්ගසඞ්ගහානි බ්රහ්මජාලාදීනි චතුත්තිංස සුත්තානි।
gax:“චතුත්තිංසෙව සුත්තන්තා, තිවග්ගො යස්ස සඞ්ගහො।
gae:එස දීඝනිකායොති, පඨමො අනුලොමිකො”ති॥
bod:කස්මා <pb P=1.23/> පනෙස දීඝනිකායොති වුච්චති? දීඝප්පමාණානං සුත්තානං සමූහතො නිවාසතො ච। සමූහනිවාසා හි නිකායොති වුච්චන්ති। “නාහං, භික්ඛවෙ, අඤ්ඤං එකනිකායම්පි සමනුපස්සාමි එවං චිත්තං, යථයිදං, භික්ඛවෙ <pb M=1.24/>, තිරච්ඡානගතා පාණා” (සං॰ නි॰ 2.100)। පොණිකනිකායො චික්ඛල්ලිකනිකායොති එවමාදීනි චෙත්ථ සාධකානි සාසනතො ලොකතො ච। එවං සෙසානම්පි නිකායභාවෙ වචනත්ථො වෙදිතබ්බො।
bod:කතමො <b>මජ්ඣිමනිකායො?</b> මජ්ඣිමප්පමාණානි පඤ්චදසවග්ගසඞ්ගහානි මූලපරියායසුත්තාදීනි දියඩ්ඪසතං ද්වෙ ච සුත්තානි।
gax:“දියඩ්ඪසතසුත්තන්තා, ද්වෙ ච සුත්තානි යත්ථ සො।
gae:නිකායො මජ්ඣිමො පඤ්ච, දසවග්ගපරිග්ගහො”ති॥
bod:කතමො <b>සංයුත්තනිකායො?</b> දෙවතාසංයුත්තාදිවසෙන කථිතානි ඔඝතරණාදීනි සත්ත සුත්තසහස්සානි සත්ත ච සුත්තසතානි ද්වාසට්ඨි ච සුත්තානි।
gax:“සත්තසුත්තසහස්සානි <pb V=1.24/>, සත්තසුත්තසතානි ච।
gae:ද්වාසට්ඨි චෙව සුත්තන්තා, එසො සංයුත්තසඞ්ගහො”ති॥
bod:කතමො <b>අඞ්ගුත්තරනිකායො?</b> එකෙකඅඞ්ගාතිරෙකවසෙන කථිතානි චිත්තපරියාදානාදීනි නව සුත්තසහස්සානි පඤ්ච සුත්තසතානි සත්තපඤ්ඤාසඤ්ච සුත්තානි।
gax:“නව සුත්තසහස්සානි, පඤ්ච සුත්තසතානි ච।
gae:සත්තපඤ්ඤාස සුත්තානි, සඞ්ඛ්යා අඞ්ගුත්තරෙ අය”න්ති॥
bod:කතමො <b>ඛුද්දකනිකායො?</b> සකලං විනයපිටකං, අභිධම්මපිටකං, ඛුද්දකපාඨාදයො ච පුබ්බෙ දස්සිතා පඤ්චදසප්පභෙදා, ඨපෙත්වා චත්තාරො නිකායෙ අවසෙසං බුද්ධවචනං।
gax:“ඨපෙත්වා චතුරොපෙතෙ, නිකායෙ දීඝආදිකෙ।
gae:තදඤ්ඤං බුද්ධවචනං, නිකායො ඛුද්දකො මතො”ති॥
bod:එවං නිකායවසෙන පඤ්චවිධං।
bod:කථං අඞ්ගවසෙන නවවිධං? සබ්බමෙව හිදං සුත්තං, ගෙය්යං, වෙය්යාකරණං, ගාථා, උදානං, ඉතිවුත්තකං, ජාතකං, අබ්භුතධම්මං, වෙදල්ලන්ති නවප්පභෙදං හොති। තත්ථ උභතොවිභඞ්ගනිද්දෙසඛන්ධකපරිවාරා, සුත්තනිපාතෙ මඞ්ගලසුත්තරතනසුත්තනාලකසුත්තතුවට්ටකසුත්තානි ච අඤ්ඤම්පි ච සුත්තනාමකං තථාගතවචනං <pb M=1.25/> <b>සුත්ත</b>න්ති වෙදිතබ්බං। සබ්බම්පි සගාථකං සුත්තං <b>ගෙය්ය</b>න්ති <pb P=1.24/> වෙදිතබ්බං। විසෙසෙන සංයුත්තකෙ සකලොපි සගාථවග්ගො, සකලම්පි අභිධම්මපිටකං, නිග්ගාථකං සුත්තං, යඤ්ච අඤ්ඤම්පි අට්ඨහි අඞ්ගෙහි අසඞ්ගහිතං බුද්ධවචනං, තං <b>වෙය්යාකරණ</b>න්ති වෙදිතබ්බං। ධම්මපදං, ථෙරගාථා, ථෙරීගාථා, සුත්තනිපාතෙ නොසුත්තනාමිකා සුද්ධිකගාථා ච <b>ගාථා</b>ති වෙදිතබ්බා। සොමනස්සඤ්ඤාණමයිකගාථා පටිසංයුත්තා ද්වෙඅසීති සුත්තන්තා <b>උදාන</b>න්ති වෙදිතබ්බං। “වුත්තඤ්හෙතං භගවතා”තිආදිනයප්පවත්තා දසුත්තරසතසුත්තන්තා <b>ඉතිවුත්තක</b>න්ති වෙදිතබ්බං। අපණ්ණකජාතකාදීනි පඤ්ඤාසාධිකානි පඤ්චජාතකසතානි <b>‘ජාතක’</b>න්ති වෙදිතබ්බං। “චත්තාරොමෙ, භික්ඛවෙ, අච්ඡරියා අබ්භුතා ධම්මා ආනන්දෙ”තිආදිනයප්පවත්තා (දී॰ නි॰ 2.209) සබ්බෙපි අච්ඡරියබ්භුතධම්මපටිසංයුත්තසුත්තන්තා <b>අබ්භුතධම්ම</b>න්ති වෙදිතබ්බං। චූළවෙදල්ල-මහාවෙදල්ල-සම්මාදිට්ඨි-සක්කපඤ්හ-සඞ්ඛාරභාජනිය-මහාපුණ්ණමසුත්තාදයො <pb V=1.25/> සබ්බෙපි වෙදඤ්ච තුට්ඨිඤ්ච ලද්ධා ලද්ධා පුච්ඡිතසුත්තන්තා <b>වෙදල්ල</b>න්ති වෙදිතබ්බං। එවං අඞ්ගවසෙන නවවිධං।
bod:කථං ධම්මක්ඛන්ධවසෙන චතුරාසීතිසහස්සවිධං? සබ්බමෙව චෙතං බුද්ධවචනං –
gax:“ද්වාසීති බුද්ධතො ගණ්හිං, ද්වෙ සහස්සානි භික්ඛුතො।
gae:චතුරාසීති සහස්සානි, යෙ මෙ ධම්මා පවත්තිනො”ති॥
bod:එවං පරිදීපිතධම්මක්ඛන්ධවසෙන චතුරාසීතිසහස්සප්පභෙදං හොති। තත්ථ එකානුසන්ධිකං සුත්තං එකො ධම්මක්ඛන්ධො। යං අනෙකානුසන්ධිකං, තත්ථ අනුසන්ධිවසෙන ධම්මක්ඛන්ධගණනා। ගාථාබන්ධෙසු පඤ්හාපුච්ඡනං එකො ධම්මක්ඛන්ධො, විස්සජ්ජනං එකො। අභිධම්මෙ එකමෙකං තිකදුකභාජනං, එකමෙකඤ්ච චිත්තවාරභාජනං, එකමෙකො ධම්මක්ඛන්ධො। විනයෙ අත්ථි වත්ථු, අත්ථි මාතිකා, අත්ථි පදභාජනීයං, අත්ථි අන්තරාපත්ති, අත්ථි ආපත්ති, අත්ථි අනාපත්ති, අත්ථි තිකච්ඡෙදො। තත්ථ එකමෙකො කොට්ඨාසො එකමෙකො ධම්මක්ඛන්ධොති වෙදිතබ්බො। එවං ධම්මක්ඛන්ධවසෙන චතුරාසීතිසහස්සවිධං।
bod:එවමෙතං අභෙදතො රසවසෙන එකවිධං, භෙදතො ධම්මවිනයාදිවසෙන <pb P=1.25/> දුවිධාදිභෙදං බුද්ධවචනං සඞ්ගායන්තෙන මහාකස්සපප්පමුඛෙන වසීගණෙන “අයං <pb M=1.26/> ධම්මො, අයං විනයො, ඉදං පඨමබුද්ධවචනං, ඉදං මජ්ඣිමබුද්ධවචනං, ඉදං පච්ඡිමබුද්ධවචනං, ඉදං විනයපිටකං, ඉදං සුත්තන්තපිටකං, ඉදං අභිධම්මපිටකං, අයං දීඝනිකායො…පෙ॰… අයං ඛුද්දකනිකායො, ඉමානි සුත්තාදීනි නවඞ්ගානි, ඉමානි චතුරාසීති ධම්මක්ඛන්ධසහස්සානී”ති, ඉමං පභෙදං වවත්ථපෙත්වාව සඞ්ගීතං। න කෙවලඤ්ච ඉමමෙව, අඤ්ඤම්පි උද්දානසඞ්ගහ-වග්ගසඞ්ගහ-පෙය්යාලසඞ්ගහ-එකකනිපාත-දුකනිපාතාදිනිපාතසඞ්ගහ-සංයුත්තසඞ්ගහ-පණ්ණාසසඞ්ගහාදි-අනෙකවිධං තීසු පිටකෙසු සන්දිස්සමානං සඞ්ගහප්පභෙදං වවත්ථපෙත්වා එව සත්තහි මාසෙහි සඞ්ගීතං।
bod:සඞ්ගීතිපරියොසානෙ චස්ස – “ඉදං මහාකස්සපත්ථෙරෙන දසබලස්ස සාසනං පඤ්චවස්සසහස්සපරිමාණකාලං පවත්තනසමත්ථං කත”න්ති සඤ්ජාතප්පමොදා සාධුකාරං විය දදමානා අයං මහාපථවී උදකපරියන්තං කත්වා අනෙකප්පකාරං කම්පි සඞ්කම්පි සම්පකම්පි සම්පවෙධි, අනෙකානි ච අච්ඡරියානි පාතුරහෙසුන්ති, අයං පඨමමහාසඞ්ගීති නාම। යා ලොකෙ –
gax:“සතෙහි <pb V=1.26/> පඤ්චහි කතා, තෙන පඤ්චසතාති ච।
gae:ථෙරෙහෙව කතත්තා ච, ථෙරිකාති පවුච්චතී”ති॥
