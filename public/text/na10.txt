cha:10:දුතියපමාදාදිවග්ගවණ්ණනා
bod:98-115:දසමෙ <pb V=1.108/> වග්ගෙ අජ්ඣත්තසන්තානෙ භවං <b>අජ්ඣත්තිකං</b>। අජ්ඣත්තසන්තානතො බහිද්ධා භවං <b>බාහිරං। වුත්තපටිපක්ඛනයෙනා</b>ති “අවිනාසායා”ති එවමාදිනා අත්ථො ගහෙතබ්බො। <b>චතුක්කොටිකෙ</b>ති “අනුයොගො අකුසලානං <pb M=1.118/>, අනනුයොගො කුසලානං, අනුයොගො කුසලානං, අනනුයොගො අකුසලාන”න්ති (අ॰ නි॰ 1.96) එවං පරියොසානසුත්තෙ ආගතනයං ගහෙත්වා “නාහං, භික්ඛවෙ, අඤ්ඤං එකධම්මම්පි සමනුපස්සාමී”තිආදිනා (අ॰ නි॰ 1.11) ආගතසුත්තානං සමඤ්ඤා ජාතා।
bod:130:සුත්තන්තනයෙ යථාචොදනා සංකිලෙසධම්මානං විපරියෙසනං, තංතංධම්මකොට්ඨාසානඤ්ච ඌනතො අධිකතො ච පවෙදනං <b>අධම්මං ධම්මොති දීපනං</b>। තෙසංයෙව පන අවිපරීතතො අනූනාධිකතො ච පවෙදනං <b>ධම්මං ධම්මොති දීපනං</b>। එවං විනයප්පටිපත්තියා අයථාවිධිප්පවෙදනං <b>අධම්මං ධම්මොති දීපනං</b>। යථාවිධිප්පවෙදනං <b>ධම්මං ධම්මොති දීපනං</b>। සුත්තන්තනයෙන පඤ්චවිධො සංවරවිනයො පහානවිනයො ච <b>විනයො,</b> තප්පටිපක්ඛෙන <b>අවිනයො</b>। විනයනයෙන වත්ථුසම්පදාදිනා යථාවිධිප්පටිපත්ති එව විනයො, තබ්බිපරියායෙන අවිනයො වෙදිතබ්බො। <b>තිංස නිස්සග්ගියා පාචිත්තියා</b>ති එත්ථ <b>ඉති</b>-සද්දො ආද්යත්ථො। තෙන ද්වෙනවුති පාචිත්තියා, චත්තාරො පාටිදෙසනියා, සත්ත අධිකරණසමථාති ඉමෙසං සඞ්ගහො। <b>එකතිංස නිස්සග්ගියා</b>ති එත්ථ “තෙනවුති පාචිත්තියා”තිආදිනා වත්තබ්බං। සෙසමෙත්ථ සුවිඤ්ඤෙය්යමෙව।
bod:අධිගන්තබ්බතො <b>අධිගමො,</b> මග්ගඵලානි। නිබ්බානං පන අන්තරධානාභාවතො ඉධ න ගය්හති। පටිපජ්ජනං <b>පටිපත්ති,</b> සික්ඛත්තයසමායොගො। පටිපජ්ජිතබ්බතො වා <b>පටිපත්ති</b>। පරියාපුණිතබ්බතො <b>පරියත්ති,</b> පිටකත්තයං। මග්ගග්ගහණෙන ගහිතාපි තතියවිජ්ජාඡට්ඨාභිඤ්ඤා විජ්ජාභිඤ්ඤාසාමඤ්ඤතො <b>“තිස්සො විජ්ජා ඡ අභිඤ්ඤා”</b>ති පුනපි ගහිතා। <b>තතො පරං ඡ අභිඤ්ඤා</b>ති වස්සසහස්සතො පරං ඡ අභිඤ්ඤා නිබ්බත්තෙතුං සක්කොන්ති, න පටිසම්භිදාති අධිප්පායො। <b>තතො</b>ති අභිඤ්ඤාකාලතො පච්ඡා। <b>තා</b>ති අභිඤ්ඤායො। පුබ්බභාගෙ ඣානසිනෙහාභාවෙන කෙවලාය විපස්සනාය ඨත්වා අග්ගඵලප්පත්තා <b>සුක්ඛවිපස්සකා</b> නාම, මග්ගක්ඛණෙ පන “ඣානසිනෙහො නත්ථී”ති න වත්තබ්බො “සමථවිපස්සනං යුගනද්ධං භාවෙතී”ති (අ॰ නි॰ 4.170) වචනතො। <b>පච්ඡිමකස්සා</b>ති සබ්බපච්ඡිමස්ස। කිඤ්චාපි අරියො අපරිහානධම්මො <pb V=1.109/> <pb M=1.119/>, සොතාපන්නස්ස පන උද්ධං ජීවිතපරියාදානා අධිගතධම්මො උප්පන්නො නාම නත්ථි, පච්චයසාමග්ගියා අසති යාව උපරිවිසෙසං නිබ්බත්තෙතුං න සක්කොන්ති, තාව අධිගමස්ස අසම්භවො එවාති ආහ – <b>“සොතාපන්නස්ස…පෙ॰… නාම හොතී”</b>ති। තස්සිදං මනුස්සලොකවසෙන වුත්තන්ති දට්ඨබ්බං।
bod:<b>න චොදෙන්තී</b>ති අඤ්ඤමඤ්ඤස්මිං විජ්ජමානං දොසං ජානන්තාපි න චොදෙන්ති න සාරෙන්ති। <b>අකුක්කුච්චකා හොන්තී</b>ති කුක්කුච්චං න උප්පාදෙන්ති। “අසක්කච්චකාරිනො හොන්තී”ති ච පඨන්ති, සාථලිකතාය සික්ඛාසු අසක්කච්චකාරිනො හොන්තීති අත්ථො। <b>භික්ඛූනං සතෙපි සහස්සෙපි ධරමානෙ</b>ති ඉදං බාහුල්ලවසෙන වුත්තං। අන්තිමවත්ථුඅනජ්ඣාපන්නෙසු කතිපයමත්තෙසුපි භික්ඛූසු ධරන්තෙසු, එකස්මිං වා ධරන්තෙ පටිපත්ති අනන්තරහිතා එව නාම හොති। තෙනෙවාහ – <b>“පච්ඡිමකස්ස…පෙ॰… අන්තරහිතා හොතී”</b>ති।
bod:<b>අන්තෙවාසිකෙ ගහෙතු</b>න්ති අන්තෙවාසිකෙ සඞ්ගහෙතුං। <b>අත්ථවසෙනා</b>ති අට්ඨකථාවසෙන। <b>මත්ථකතො පට්ඨායා</b>ති උපරිතො පට්ඨාය। <b>උපොසථක්ඛන්ධකමත්ත</b>න්ති විනයමාතිකාපාළිමාහ। ආළවකපඤ්හාදීනං විය දෙවෙසු පරියත්තියා පවත්ති අප්පමාණන්ති ආහ – <b>“මනුස්සෙසූ”</b>ති।
bod:<b>ඔට්ඨට්ඨිවණ්ණ</b>න්ති ඔට්ඨානං අට්ඨිවණ්ණං, දන්තකසාවං එකං වා ද්වෙ වා වාරෙ රජිත්වා දන්තවණ්ණං කත්වා ධාරෙන්තීති වුත්තං හොති। <b>කෙසෙසු වා අල්ලීයාපෙන්තී</b>ති තෙන කාසාවඛණ්ඩෙන කෙසෙ බන්ධන්තා අල්ලීයාපෙන්ති। භික්ඛුගොත්තස්ස අභිභවනතො විනාසනතො <b>ගොත්රභුනො</b>। අථ වා ගොත්තං වුච්චති සාධාරණං නාමං, මත්තසද්දො ලුත්තනිද්දිට්ඨො, තස්මා “සමණා”ති ගොත්තමත්තං අනුභවන්ති ධාරෙන්තීති <b>ගොත්රභුනො,</b> නාමමත්තසමණාති අත්ථො। කාසාවගතකණ්ඨතාය, කාසාවග්ගහණහෙතුඋප්පජ්ජනකසොකතාය වා <b>කාසාවකණ්ඨා। සඞ්ඝගත</b>න්ති සඞ්ඝං උද්දිස්ස දින්නත්තා සඞ්ඝගතං। <b>තං සරීර</b>න්ති තං ධාතුසරීරං।
bod:<b>තෙනෙවා</b>ති පරියත්තිඅන්තරධානමූලකත්තා එව ඉතරඅන්තරධානස්ස। සක්කො දෙවරාජා ඡාතකභයෙ පරතීරගමනාය භික්ඛූ උස්සුක්කමකාසීති අධිප්පායො। <b>නෙ</b>ති උභයෙපි පංසුකූලිකත්ථෙරෙ ධම්මකථිකත්ථෙරෙ ච। <b>ථෙරා</b>ති තත්ථ ඨිතා සක්ඛිභූතා ථෙරා। ධම්මකථිකත්ථෙරා <b>“යාව තිට්ඨන්ති</b> <pb M=1.120/> <b>සුත්තන්තා…පෙ॰… යොගක්ඛෙමා න ධංසතී”</b>ති ඉදං සුත්තං ආහරිත්වා <b>“සුත්තන්තෙ රක්ඛිතෙ සන්තෙ, පටිපත්ති හොති රක්ඛිතා”</b>ති ඉමිනා වචනෙන පංසුකූලිකත්ථෙරෙ අප්පටිභානෙ අකංසු <pb V=1.110/>। ඉදානි පරියත්තියා අනන්තරධානමෙව ඉතරෙසං අනන්තරධානහෙතූති ඉමමත්ථං බ්යතිරෙකතො අන්වයතො ච උපමාහි විභාවෙතුං <b>“යථා හී”</b>තිආදි වුත්තං। තං සුවිඤ්ඤෙය්යමෙව।
cen:දුතියපමාදාදිවග්ගවණ්ණනා නිට්ඨිතා।
bod:140-150:එකාදසමද්වාදසමවග්ගා සුවිඤ්ඤෙය්යා එව।
