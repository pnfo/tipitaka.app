cha:13:තෙවිජ්ජසුත්තවණ්ණනා
bod:518:<b>උත්තරෙනා</b>ති <pb V=1.354/> <pb M=1.399/> <pb P=1.518/> එත්ථ <b>එන</b>-සද්දො දිසාවාචීසද්දතො පඤ්චමීඅන්තතො අදූරත්ථො ඉච්ඡිතො, තස්මා උත්තරෙන-සද්දෙන අදූරත්ථජොතනං දස්සෙන්තො <b>“අදූරෙ උත්තරපස්සෙ”</b>ති ආහ। අක්ඛරචින්තකා පන එන-සද්දයොගෙ අවධිවාචිනි පදෙ උපයොගවචනං ඉච්ඡන්ති। අත්ථො පන සාමිවසෙනෙව ඉච්ඡිතොති ඉධ සාමිවචනවසෙනෙව වුත්තං।
bod:519:<b>කුලචාරිත්තාදී</b>ති <b>ආදි</b>-සද්දෙන මන්තජ්ඣෙනාභිරූපතාදිසම්පත්තිං සඞ්ගණ්හාති। <b>මන්තසජ්ඣායකරණත්ථ</b>න්ති ආථබ්බණමන්තානං සජ්ඣායකරණත්ථං, තෙනාහ <b>“අඤ්ඤෙසං බහූනං පවෙසනං නිවාරෙත්වා”</b>ති।
sub:මග්ගාමග්ගකථාවණ්ණනා
bod:520:<b>“ජඞ්ඝචාර”</b>න්ති චඞ්කමතො ඉතො චිතො ච චරණමාහ। සො හි ජඞ්ඝාසු කිලමථවිනොදනත්ථො චාරොති තථා වුත්තො। තෙනාහ “අනුචඞ්කමන්තානං අනුවිචරන්තාන”න්ති। <b>තෙනා</b>ති උභොසුපි අනුචඞ්කමනානුවිචාරණානං ලබ්භනතො। සහායා හි තෙ අඤ්ඤමඤ්ඤ සභාගවුත්තිකා। “මග්ගො”ති ඉච්ඡිතට්ඨානං උජුකං මග්ගති උපගච්ඡති එතෙනාති මග්ගො, උජුමග්ගො। තදඤ්ඤො අමග්ගො, තස්මිං <b>මග්ගෙ ච අමග්ගෙ ච। පටිපද</b>න්ති බ්රහ්මලොකගාමිමග්ගස්ස පුබ්බභාගපටිපදං।
bod:නිය්යාතීති නිය්යානීයො, සො එව <b>“නිය්යානිකො”</b>ති වුත්තොති ආහ <b>“නිය්යායන්තො”</b>ති। යස්මා නිය්යාතපුග්ගලවසෙනස්ස නිය්යානිකභාවො <pb P=1.519/>, තස්මා “නිය්යායන්තො”ති පුග්ගලස්ස යොනිසො පටිපජ්ජනවසෙන නිය්යායන්තො මග්ගො <b>“නිය්යාතී”</b>ති වුත්තො। <b>කරොතී</b>ති අත්තනො සන්තානෙ උප්පාදෙති। උප්පාදෙන්තොයෙව හි තත්ථ <b>පටිපජ්ජති</b> නාම। සහ බ්යෙති වත්තතීති සහබ්යො, සහවත්තනකො <pb V=1.355/>। තස්ස භාවො <b>සහබ්යතා</b>ති ආහ <b>“සහභාවායා”</b>තිආදි। සහභාවොති ච සලොකතා, සමීපතා වා වෙදිතබ්බා, තෙනාහ <b>“එකට්ඨානෙ පාතුභාවායා”</b>ති। <b>සකමෙව ආචරියවාද</b>න්ති අත්තනො ආචරියෙන පොක්ඛරසාතිනා කථිතමෙව ආචරියවාදං। <b>ථොමෙත්වා පග්ගණ්හිත්වා</b> “අයමෙව උජුමග්ගො අයමඤ්ජසායනො”ති පසංසිත්වා උක්කංසිත්වා। <b>භාරද්වාජොපි</b> <pb M=1.400/> <b>සකමෙවා</b>ති භාරද්වාජොපි මාණවො අත්තනො ආචරියෙන තාරුක්ඛෙන කථිතමෙව ආචරියවාදං ථොමෙත්වා පග්ගණ්හිත්වා විචරතීති යොජනා। <b>තෙන වුත්ත</b>න්ති තෙන යථා තථා වා අභිනිවිට්ඨභාවෙන වුත්තං පාළියං।
bod:521-2:<b>අනිය්යානිකා වා</b>ති අප්පාටිහාරියාව අඤ්ඤමඤ්ඤස්ස වාදෙ දොසං දස්සෙත්වා අවිපරීතත්ථදස්සනත්ථං උත්තරරහිතා එව। අඤ්ඤමඤ්ඤස්ස වාදස්ස ආදිතො විරුද්ධග්ගහණං <b>විග්ගහො,</b> ස්වෙව විවදනවසෙන අපරාපරං උප්පන්නො <b>විවාදො</b>ති ආහ <b>“පුබ්බුප්පත්තිකො විග්ගහො අපරභාගෙ විවාදො”</b>ති। <b>දුවිධොපි එසො</b> විග්ගහො, විවාදොති ද්විධා වුත්තොපි විරොධො। <b>නානාආචරියානං වාදතො</b>ති නානාරුචිකානං ආචරියානං වාදභාවතො। <b>නානාවාදො</b> නානාවිධො වාදොති කත්වා।
bod:523:<b>එකස්සාපී</b>ති තුම්හෙසු ද්වීසු එකස්සාපි। <b>එකස්මි</b>න්ති සකවාදපරවාදෙසු එකස්මිම්පි। <b>සංසයො නත්ථී</b>ති “මග්ගො නු ඛො, න මග්ගො නු ඛො”ති සංසයො විචිකිච්ඡා නත්ථි। අඤ්ජසායනභාවෙ පන සංසයො। තෙනාහ “එස <pb P=1.520/> කිරා”තිආදි। භගවා පන යදි සබ්බත්ථ මග්ගසඤ්ඤිනො, <b>එවං සති “කිස්මිං වො විග්ගහො”ති පුච්ඡති</b>।
bod:524:“ඉච්ඡිතට්ඨානං උජුකං මග්ගති උපගච්ඡති එතෙනාති මග්ගො, උජුමග්ගො। තදඤ්ඤො අමග්ගො”ති වුත්තො වායමත්ථො। <b>සබ්බෙ තෙ</b>ති සබ්බෙපි තෙ නානාආචරියෙහි වුත්තමග්ගා।
bod:යෙ පාළියං “අද්ධරියා බ්රාහ්මණා”තිආදිනා වුත්තා। අද්ධරො නාම යඤ්ඤවිසෙසො, තදුපයොගිභාවතො “අද්ධරියා” ත්වෙව වුච්චන්ති යජූනි, තානි සජ්ඣායන්තීති <b>අද්ධරියා,</b> යජුබ්බෙදිනො। යෙ ච තිත්තිරිඉසිනා කතෙ මන්තෙ සජ්ඣායන්ති, තෙ<b> තිත්තිරියා,</b> යජුබ්බෙදිනො එව। යජුබ්බෙදසාඛා හෙසා, යදිදං තිත්තිරං। ඡන්දො වුච්චති විසෙසතො සාමවෙදො, තං සරෙන කායන්තීති <b>ඡන්දොකා,</b> සාමවෙදිනො। <b>“ඡන්දොගා”</b>තිපි පඨන්ති, සො එවත්ථො। බහවො ඉරයො එත්ථාති බව්හාරි, ඉරුබ්බෙදො। තං අධීයන්තීති <b>බව්හාරිජ්ඣා।</b>
bod:“බහූනී”ති <pb M=1.401/> <pb V=1.356/> එත්ථායං උපමාසංසන්දනා – යථා තෙ නානාමග්ගා එකංසතො තස්ස ගාමස්ස වා නිගමස්ස වා පවෙසාය හොන්ති, එවං බ්රාහ්මණෙහි පඤ්ඤාපියමානාපි නානාමග්ගා බ්රහ්මලොකූපගමනාය බ්රහ්මුනා සහබ්යතාය එකංසෙනෙව හොන්තීති।
bod:527-529:<b>ව-කාරො ආගමසන්ධිමත්ත</b>න්ති අනත්ථකො ව-කාරො, තෙන වණ්ණාගමෙන පදන්තරසන්ධිමත්තං කතන්ති අත්ථො। <b>අන්ධපවෙණී</b>ති අන්ධපන්ති। <b>“පඤ්ඤාසසට්ඨි අන්ධා”</b>ති ඉදං තස්සා අන්ධපවෙණියා මහතො ගච්ඡගුම්බස්ස අනුපරිගමනයොග්යතාදස්සනං। එවඤ්හි තෙ “සුචිරං වෙලං මග්ගං ගච්ඡාමා”ති එවං සඤ්ඤිනො හොන්ති। <b>නාමකංයෙවා</b>ති <pb P=1.521/> අත්ථාභාවතො නාමමත්තංයෙව, තං පන භාසිතං තෙහි සාරසඤ්ඤිතම්පි නාමමත්තතාය අසාරභාවතො නිහීනමෙවාති ආහ <b>“ලාමකංයෙවා”</b>ති।
bod:530:<b>යතො</b>ති භුම්මත්ථෙ නිස්සක්කවචනං, සාමඤ්ඤජොතනා ච විසෙසෙ අවතිට්ඨතීති ආහ <b>“යස්මිං කාලෙ”</b>ති। <b>ආයාචන්තී</b>ති පත්ථෙන්ති। උග්ගමනං ලොකස්ස බහුකාරභාවතො තථා ථොමනාති। අයං කිර බ්රාහ්මණානං ලද්ධි “බ්රාහ්මණානං ආයාචනාය චන්දිමසූරියා ගන්ත්වා ලොකෙ ඔභාසං කරොන්තී”ති।
bod:532:<b>ඉධ පන කිං වත්තබ්බ</b>න්ති ඉමස්මිං පන අප්පච්චක්ඛභූතස්ස බ්රහ්මුනො සහබ්යතාය මග්ගදෙසනෙ තෙවිජ්ජානං කිං වත්තබ්බං අත්ථි, යෙ පච්චක්ඛභූතානම්පි චන්දිමසූරියානං සහබ්යතාය මග්ගං දෙසෙතුං න සක්කොන්තීති අධිප්පායො। <b>“යත්ථා”</b>ති “ඉධ පනා”ති වුත්තමෙවත්ථං පච්චාමසති।
sub:අචිරවතීනදීඋපමාකථාවණ්ණනා
bod:542:<b>සමභරිතා</b>ති සම්පුණ්ණා। තතො එව <b>කාකපෙය්යා। පාරා</b>ති පරතීරං। <b>අපාර</b>න්ති ඔරිමතීරං। <b>එහී</b>ති ආගච්ඡ।
bod:544:<b>පඤ්චසීල…පෙ॰… වෙදිතබ්බා</b> යමනියමාදිබ්රාහ්මණධම්මානං තදන්තොගධභාවතො। <b>තබ්බිපරීතා</b>ති පඤ්චසීලාදිවිපරීතා පඤ්ච වෙරාදයො। “පුනපී”ති වත්වා <b>“අපරම්පී”</b>ති වචනං ඉතරායපි නදි උපමාය සඞ්ගණ්හනත්ථං।
bod:546:<b>කාමයිතබ්බට්ඨෙනා</b>ති <pb V=1.357/> කාමනීයභාවෙන। <b>බන්ධනට්ඨෙනා</b>ති තෙනෙව කාමෙතබ්බභාවෙන සත්තානං චිත්තස්ස ආබන්ධනභාවෙන। කාමඤ්චායං <b>ගුණ</b>-සද්දො <pb M=1.402/> අත්ථන්තරෙසුපි දිට්ඨප්පයොගො, තෙසං පනෙත්ථ අසම්භවතො පාරිසෙසඤායෙන බන්ධනට්ඨෙයෙව යුත්තොති දස්සෙතුං <b>“අනුජානාමී”</b>තිආදිනා අත්ථුද්ධාරො ආරද්ධො, <b>එසෙවා</b>ති බන්ධනට්ඨො එව। න හි රූපාදීනං කාමෙතබ්බභාවෙ වුච්චමානෙ පටලට්ඨො යුජ්ජති තථා කාමෙතබ්බතාය අනධිප්පෙතත්තා। රාසට්ඨආනිසංසට්ඨෙසුපි එසෙව <pb P=1.522/> නයො තථාපි කාමෙතබ්බතාය අනධිප්පෙතත්තා। පාරිසෙසතො පන බන්ධනට්ඨො ගහිතො। යදග්ගෙන හි නෙසං කාමෙතබ්බතා, තදග්ගෙන බන්ධනභාවො චාති।
bod:කොට්ඨාසට්ඨොපි තෙසු යුජ්ජතෙව චක්ඛුවිඤ්ඤෙය්යාදිකොට්ඨාසභාවෙන නෙසං කාමෙතබ්බතො। කොට්ඨාසෙ ච ගුණ-සද්දො දිස්සති “දිගුණං වඩ්ඪෙතබ්බ”න්තිආදීසු, සම්පදාට්ඨොපි –
gax:“අසඞ්ඛ්යෙය්යානි නාමානි, සගුණෙන මහෙසිනො।
gae:ගුණෙන නාමමුද්ධෙය්යං, අපි නාමසහස්සතො”ති॥ (ධ॰ ස॰ අට්ඨ॰ 1313; උදා॰ අට්ඨ॰ 53; පටි॰ ම॰ අට්ඨ॰ 76)।
uni:ආදීසු සොපි ඉධ න යුජ්ජතීති අනුද්ධටො।
bod:<b>චක්ඛුවිඤ්ඤෙය්යා</b>ති චක්ඛුවිඤ්ඤාණෙන විජානිතබ්බා, තෙන පන විජානනං දස්සනමෙවාති ආහ <b>“පස්සිතබ්බා”</b>ති। “සොතවිඤ්ඤාණෙන සොතබ්බා”ති එවමාදි <b>එතෙනුපායෙනා</b>ති අතිදිසති। ගවෙසිතම්පි “ඉට්ඨ”න්ති වුච්චති, තං ඉධ නාධිප්පෙතන්ති ආහ <b>“පරියිට්ඨා වා හොන්තු මා වා”</b>ති। <b>ඉට්ඨාරම්මණභූතා</b>ති සුඛාරම්මණභූතා। <b>කාමනීයා</b>ති කාමෙතබ්බා। ඉට්ඨභාවෙන මනං අප්පායන්තීති <b>මනාපා। පියජාතිකා</b>ති පියසභාවා।
bod:<b>ගෙධෙනා</b>ති ලොභෙන අභිභූතා හුත්වා පඤ්චකාමගුණෙ පරිභුඤ්ජන්තීති යොජනා। <b>මුච්ඡාකාර</b>න්ති මොහනාකාරං। <b>අධිඔසන්නා</b>ති අධිග්ගය්හ අජ්ඣොසාය අවසන්නා, තෙනාහ <b>“ඔගාළ්හා”</b>ති। <b>පරිනිට්ඨානප්පත්තා</b>ති ගිලිත්වා පරිනිට්ඨාපනවසෙන පරිනිට්ඨානං උපගතා। <b>ආදීනව</b>න්ති කාමපරිභොගෙ සම්පති, ආයතිඤ්ච දොසං <b>අපස්සන්තා।</b> ඝාසච්ඡාදනාදිසම්භොගනිමිත්තසංකිලෙසතො නිස්සරන්ති අපගච්ඡන්ති එතෙනාති නිස්සරණං, යොනිසො පච්චවෙක්ඛිත්වා තෙසං පරිභොගපඤ්ඤා। තදභාවතො <b>අනිස්සරණපඤ්ඤා</b>ති ඉමමත්ථං දස්සෙන්තො <b>“ඉදමෙත්ථා”</b>තිආදිමාහ।
bod:548-9:<b>ආවරන්තී</b>ති <pb M=1.403/> <pb V=1.358/> <pb P=1.523/> කුසලප්පවත්තිං ආදිතොව නිවාරෙන්ති। <b>නිවාරෙන්තී</b>ති නිරවසෙසතො වාරයන්ති। <b>ඔනන්ධන්තී</b>ති ඔගාහන්තා විය ඡාදෙන්ති। <b>පරියොනන්ධන්තී</b>ති සබ්බසො ඡාදෙන්ති। <b>ආවරණාදීනං වසෙනා</b>ති ආවරණාදිඅත්ථානං වසෙන। තෙ හි ආසෙවනබලවතාය පුරිමපුරිමෙහි පච්ඡිමපච්ඡිමා දළ්හතරතමාදිභාවප්පත්තා වුත්තා।
sub:සංසන්දනකථාවණ්ණනා
bod:550:ඉත්ථිපරිග්ගහෙ සති පුරිසස්ස පඤ්චකාමගුණපරිග්ගහො පරිපුණ්ණො එව හොතීති වුත්තං <b>“සපරිග්ගහොති ඉත්ථිපරිග්ගහෙන සපරිග්ගහො”</b>ති। <b>“ඉත්ථිපරිග්ගහෙන අපරිග්ගහො”</b>ති ච ඉදං තෙවිජ්ජබ්රාහ්මණෙසු දිස්සමානපරිග්ගහානං දුට්ඨුල්ලතමපරිග්ගහාභාවදස්සනං। එවංභූතානං තෙවිජ්ජානං බ්රාහ්මණානං කා බ්රහ්මුනා සංසන්දනා, බ්රහ්මා පන සබ්බෙන සබ්බං අපරිග්ගහොති। <b>වෙරචිත්තෙන අවෙරො,</b> කුතො එතස්ස වෙරප්පයොගොති අධිප්පායො। <b>චිත්තගෙලඤ්ඤසඞ්ඛාතෙනා</b>ති චිත්තුප්පාදගෙලඤ්ඤසඤ්ඤිතෙන, තෙනස්ස සබ්බරූපකායගෙලඤ්ඤභාවො වුත්තො හොති। <b>බ්යාපජ්ඣෙනා</b>ති දුක්ඛෙන। <b>උද්ධච්චකුක්කුච්චාදීහී</b>ති <b>ආදි</b>-සද්දෙන තදෙකට්ඨා සංකිලෙසධම්මා සඞ්ගය්හන්ති। අප්පටිපත්තිහෙතුභූතාය විචිකිච්ඡාය සති න කදාචි චිත්තං පුරිසස්ස වසෙ වත්තති, පහීනාය පන සියා වසවත්තනන්ති ආහ <b>“විචිකිච්ඡාය අභාවතො චිත්තං වසෙ වත්තෙතී”</b>ති। <b>චිත්තගතිකා</b>ති චිත්තවසිකා, තෙනාහ <b>චිත්තස්ස වසෙ වත්තන්තී”</b>ති। <b>න තාදිසො</b>ති බ්රාහ්මණා විය චිත්තවසිකො න හොති, අථ ඛො වසීභූතජ්ඣානාභිඤ්ඤතාය චිත්තං අත්තනො වසෙ වත්තෙතීති <b>වසවත්තී।</b>
bod:552:<b>බ්රහ්මලොකමග්ගෙ</b>ති බ්රහ්මලොකගාමිමග්ගෙ පටිපජ්ජිතබ්බෙ, පඤ්ඤපෙතබ්බෙ වා, තං පඤ්ඤපෙන්තාති අධිප්පායො। <b>උපගන්ත්වා</b>ති අමග්ගමෙව “මග්ගො”ති මිච්ඡාපටිපජ්ජනෙන උපගන්ත්වා, පටිජානිත්වා වා। <b>පඞ්කං ඔතිණ්ණා වියා</b>ති මත්ථකෙ එකඞ්ගුලං වා උපඩ්ඪඞ්ගුලං වා සුක්ඛතාය “සමතල”න්ති සඤ්ඤාය අනෙකපොරිසං මහාපඞ්කං <pb P=1.524/> ඔතිණ්ණා විය। <b>අනුප්පවිසන්තී</b>ති අපායමග්ගං බ්රහ්මලොකමග්ගසඤ්ඤාය ඔගාහයන්ති। තතො එව <b>සංසීදිත්වා විසාදං පාපුණන්ති। එව</b>න්ති “සමතල”න්තිආදිනා වුත්තනයෙන। <b>සංසීදිත්වා</b>ති නිම්මුජ්ජිත්වා। <b>සුක්ඛතරණං මඤ්ඤෙ තරන්තී</b>ති සුක්ඛනදිතරණං තරන්ති මඤ්ඤෙ। <b>තස්මා</b>ති යස්මා තෙවිජ්ජා අමග්ගමෙව “මග්ගො”ති උපගන්ත්වා සංසීදන්ති, තස්මා। <b>යථා</b> <pb M=1.404/> <b>තෙ</b>ති යථා තෙ “සමතල”න්ති සඤ්ඤාය පඞ්කං ඔතිණ්ණා। <b>ඉධෙව චා</b>ති ඉමස්මිඤ්ච අත්තභාවෙ। <b>සුඛං වා සාතං වා න ලභන්තී</b>ති ඣානසුඛං වා විපස්සනාසාතං වා න ලභන්ති, කුතො මග්ගසුඛං වා නිබ්බානසාතං වාති අධිප්පායො। <b>මග්ගදීපක</b>න්ති මග්ගදීපකාභිමතං। <b>“ඉරිණ”</b>න්ති අරඤ්ඤානියා ඉදං අධිවචනන්ති ආහ <b>“අගාමකං මහාරඤ්ඤ”</b>න්ති <pb V=1.359/>। මිගරුරුආදීනම්පි <b>අනුපභොගරුක්ඛෙහි। පරිවත්තිතුම්පි න සක්කා හොන්ති</b> මහාකණ්ටකතාය। ඤාතීනං බ්යසනං විනාසො <b>ඤාතිබ්යසනං। </b> එවං <b>භොගසීලබ්යසනානි</b> වෙදිතබ්බානි। රොගො එව බ්යසති විබාධතීති <b>රොගබ්යසනං।</b> එවං <b>දිට්ඨිබ්යසන</b>ම්පි දට්ඨබ්බං।
bod:554:<b>ජාතසංවඩ්ඪො</b>ති ජාතො හුත්වා සංවඩ්ඪිතො। <b>න සබ්බසො පච්චක්ඛා හොන්ති</b> පරිචයාභාවතො। <b>චිරනික්ඛන්තො</b>ති නික්ඛන්තො හුත්වා චිරකාලො। <b>දන්ධායිතත්ත</b>න්ති විස්සජ්ජනෙ මන්දත්තං සණිකවුත්ති, තං පන සංසයවසෙන චිරායනං නාම <pb P=1.525/> හොතීති ආහ <b>“කඞ්ඛාවසෙන චිරායිතත්ත”</b>න්ති। <b>විත්ථායිතත්ත</b>න්ති සාරජ්ජිතත්තං। අට්ඨකථායං පන විත්ථායිතත්තං නාම ඡම්භිතත්තන්ති අධිප්පායෙන <b>“ථද්ධභාවග්ගහණ”</b>න්ති වුත්තං।
bod:555:<b>උ</b>-ඉති උපසග්ගයොගෙ <b>ලුම්ප</b>-සද්දො උද්ධරණත්ථො හොතීති <b>“උල්ලුම්පතූ”</b>ති පදස්ස <b>උද්ධරතූ</b>ති අත්ථමාහ। උපසග්ගවසෙන හි ධාතු-සද්දා අත්ථවිසෙසවුත්තිනො හොන්ති යථා “උද්ධරතූ”ති।
sub:බ්රහ්මලොකමග්ගදෙසනාවණ්ණනා
bod:556:යස්ස අතිසයෙන බලං අත්ථි, සො <b>“බලවා”</b>ති වුත්තොති ආහ <b>“බලසම්පන්නො”</b>ති। සඞ්ඛං ධමයතීති <b>සඞ්ඛධමකො,</b> තං ධමයිත්වා තතො සද්දපවත්තකො। <b>අප්පනාව වට්ටති</b> පටිපක්ඛතො සම්මදෙව චෙතසො විමුත්තිභාවතො।
bod:<b>පමාණකතං කම්මං නාම කාමාවචරං</b> පමාණකරානං සංකිලෙසධම්මානං අවික්ඛම්භනතො। තථා හි තං බ්රහ්මවිහාරපුබ්බභාගභූතං පමාණං අතික්කමිත්වා ඔදිස්සකඅනොදිස්සකදිසාඵරණවසෙන වඩ්ඪෙතුං න සක්කා। වුත්තවිපරියායතො පන <b>අප්පමාණකතං කම්මං නාම රූපාරූපාවචරං,</b> තෙනාහ <b>“තඤ්හී”</b>තිආදි। තත්ථ අරූපාවචරෙ ඔදිස්සකානොදිස්සකවසෙන ඵරණං න ලබ්භති, තථා දිසාඵරණං।
bod:කෙචි <pb M=1.405/> පන තං ආගමනවසෙන ලබ්භතීති වදන්ති, තදයුත්තං। න හි බ්රහ්මවිහාරනිස්සන්දො ආරුප්පං, අථ ඛො කසිණනිස්සන්දො, තස්මා යං සුවිභාවිතං වසීභාවං පාපිතං ආරුප්පං, තං <b>“අප්පමාණකත”</b>න්ති වුත්තන්ති දට්ඨබ්බං। යං වා සාතිසයං බ්රහ්මවිහාරභාවනාය අභිසඞ්ඛතෙන සන්තානෙන නිබ්බත්තිතං, යඤ්ච බ්රහ්මවිහාරසමාපත්තිතො වුට්ඨාය සමාපන්නං අරූපාවචරජ්ඣානං, තං ඉමිනා <pb V=1.360/> පරියායෙන ඵරණප්පමාණවසෙන <pb P=1.526/> <b>අප්පමාණකත</b>න්ති වත්තුං වට්ටතීති අපරෙ। වීමංසිත්වා ගහෙතබ්බං।
bod:<b>රූපාවචරාරූපාවචරකම්මෙ</b>ති රූපාවචරකම්මෙ, අරූපාවචරකම්මෙ ච සති। <b>න ඔහීයති න තිට්ඨතී</b>ති කතූපචිතම්පි කාමාවචරකම්මං යථාධිගතෙ මහග්ගතජ්ඣානෙ අපරිහීනෙ තං අභිභවිත්වා පටිබාහිත්වා සයං ඔහීයකං හුත්වා පටිසන්ධිං දාතුං සමත්ථභාවෙ න තිට්ඨති। <b>ලග්ගිතු</b>න්ති ආවරිතුං නිසෙධෙතුං। <b>ඨාතු</b>න්ති පටිබලො හුත්වා ඨාතුං। <b>ඵරිත්වා</b>ති පටිප්ඵරිත්වා। <b>පරියාදියිත්වා</b>ති තස්ස සාමත්ථියං ඛෙපෙත්වා। කම්මස්ස පරියාදියනං නාම තස්ස විපාකුප්පාදනං නිසෙධෙත්වා අත්තනො විපාකුප්පාදනන්ති ආහ <b>“තස්ස විපාකං පටිබාහිත්වා”</b>තිආදි। <b>එවං මෙත්තාදිවිහාරී</b>ති එවං වුත්තානං මෙත්තාදීනං බ්රහ්මවිහාරානං වසෙන මෙත්තාදිවිහාරී।
bod:559:<b>අග්ගඤ්ඤසුත්තෙ…පෙ॰… අලත්ථු</b>න්ති අග්ගඤ්ඤසුත්තෙ ආගතනයෙන උපසම්පදඤ්චෙව අරහත්තඤ්ච අලත්ථුං පටිලභිංසු। සෙසං සුවිඤ්ඤෙය්යමෙව।
cen:තෙවිජ්ජසුත්තවණ්ණනාය ලීනත්ථප්පකාසනා।
cen:නිට්ඨිතා ච තෙරසසුත්තපටිමණ්ඩිතස්ස සීලක්ඛන්ධවග්ගස්ස අත්ථවණ්ණනාය
cen:ලීනත්ථප්පකාසනාති।
cen:සීලක්ඛන්ධවග්ගටීකා නිට්ඨිතා।
