cha:සත්තවීසතිම පරිච්ඡෙද
sub:ලොහපාසාදමහො
gax:1:තතො රාජා විචින්තෙසි, විස්සුතං සුස්සුතං සුතං।
gae:මහාපඤ්ඤො සදා පුඤ්ඤො, පඤ්ඤාය කතනිච්ඡයො॥
gax:2:“දීපප්පසාදකො ථෙරො, රාජිනො අය්යකස්ස මෙ।
gae:එවං කිරාහනත්තා තෙ, දුට්ඨගාමණිභූපති॥
gax:3:මහාපුඤ්ඤො මහාථූපං, සොණ්ණමාලිං මනොරමං।
gae:වීසංහත්ථසතං උච්චං, කාරෙස්සති අනාගතෙ॥
gax:4:පුනො උපොසථාගාරං, නානාරතනමණ්ඩිතං।
gae:නවභූමං කරිත්වාන, ලොහපාසාද මෙව ච॥
gax:5:ඉති චින්තිය භූමින්දො, ලිඛිත්වෙවං ඨපාපිතං।
gae:පෙක්ඛාපෙන්තො රාජගෙහෙ, ඨිතං එව කරණ්ඩකෙ॥
gax:6:සොවණ්ණපට්ටං ලද්ධාන, ලෙඛං තත්ථ අවාචයි।
gae:“චත්තාලීසසතං වස්සං, අතික්කම්ම අනාගතෙ॥
gax:7:කාකවණ්ණසුතො <pb M=.155/> දුට්ඨ-ගාමණිමනුජාධිපො।
gae:ඉදඤ්චිදඤ්ච එවඤ්ච, කාරෙස්සතී”ති වාචිතං॥
gax:8:සුත්වා හට්ඨො උදානෙත්වා, අප්පොට්ඨෙසි මහීපති।
gae:තතො පාතො’ව ගන්ත්වාන, මහාමෙඝවනං සුභං॥
gax:9:සන්නිපාතං කාරයිත්වා, භික්ඛුසඞ්ඝස්ස අබ්රවි।
gae:“විමානතුල්යං පාසාදං, කාරයිස්සාමි වො අහං॥
gax:10:දිබ්බං විමානං පෙසෙත්වා, තදා ලෙඛං අදාථ මෙ”।
gae:භික්ඛුසඞ්ඝො විසජ්ජෙසි, අට්ඨ ඛීණාසවෙ තහිං॥
gax:11:කස්සපමුනිනො කාලෙ, අසොකො නාම බ්රාහ්මණො।
gae:අට්ඨ සලාකභත්තානි, සඞ්ඝස්ස පරිණාමිය॥
gax:12:භරණිං නාම දාසිං සො, “නිච්චං දෙහී”ති අබ්රවි।
gae:දත්වා සා තානි සක්කච්චං, යාවජීවං තතො චුතා॥
gax:13:ආකාසට්ඨවිමානම්හි, නිබ්බත්තිරුචිරෙ සුභෙ।
gae:අච්ඡරානං සහස්සෙන, සදා’සි පරිවාරිතා॥
gax:14:තස්සා රතනපාසාදො, ද්වාදසයොජනුග්ගතො।
gae:යොජනානං පරික්ඛෙපො, චත්තාලීසඤ්ච අට්ඨ ච॥
gax:15:කූටාගාරසහස්සෙන, මණ්ඩිතො නවභූමිකො।
gae:සහස්සගබ්භසම්පන්නො, රාජමානො චතුම්මුඛො॥
gax:16:සහස්සසඞ්ඛසංවුත්ති, සීහපඤ්ජර නෙත්තවා।
gae:සකිඞ්කණිකජාලාය, සජ්ජිතො වෙදිකාය ච॥
gax:17:අම්බලට්ඨිකපාසාදො, තස්ස මජ්ඣෙ ඨිතො අහු।
gae:සන්තමතො දිස්සමානො, පග්ගහිතධජාකුලො॥
gax:18:තාවතිංසඤ්ච ගච්ඡන්තා, දිස්වා ථෙරං තමෙව තෙ।
gae:හිඞ්ගුලෙන තදා ලෙඛං, ලෙඛයිත්වා පටෙ තතො॥
gax:19:නිවත්තිත්වාන ආගන්ත්වා, පටං සඞ්ඝස්ස දස්සයුං।
gae:සඞ්ඝො පටං ගහෙත්වා තං, පාහෙසි රාජසන්තිකං॥
gax:20:තං <pb M=.156/> දිස්වා සුමනො රාජා, ආගම්මාරාම මුත්තමං।
gae:ආලෙඛතුල්යං කාරෙසි, ලොහපාසාද මුත්තමං॥
gax:21:කම්මාරම්භනකාලෙව, චතුද්වාරම්හි භොගවා।
gae:අට්ඨසතසහස්සානි, හිරඤ්ඤානි ඨපාපයි॥
gax:22:පුටසහස්ස වත්ථානි, ද්වාරෙ ද්වාරෙ ඨපාපයි।
gae:ගුළ තෙලසක්ඛරමධු-පුරා චානෙක චාටියො॥
gax:23:“අමූලකකම්ම මෙත්ථ, න කාතබ්බ”න්ති භාසිය।
gae:අග්ඝාපෙත්වා කතං කම්මං, තෙසං මූලමදාපයි॥
gax:24:හත්ථසතං හත්ථසතං, ආසි එකෙක පස්සතො।
gae:උච්චතො තත්තකොයෙව, පාසාදො හි චතුම්මුඛො॥
gax:25:තස්මිං පාසාද සෙට්ඨස්මිං, අහෙසුං නවභූමියො।
gae:එකෙකිස්සා භූමියා ච, කූටාගාරසතානි ච॥
gax:26:කූටාගාරානි සබ්බානි, සජ්ඣුනා ඛචිතා න’යුං।
gae:පවාලවෙදිකා තෙසං, නානාරතන භූසිතා॥
gax:27:නානාරතන චිත්තානි, තාසං පදුමකානි ච।
gae:සජ්ඣකිංකිණිකාපන්ති-පරික්ඛිත්තාව තා අහු॥
gax:28:සහස්සං තත්ථ පාසාදො, ගබ්භා ආසුං සුසඞ්ඛතා।
gae:නානාරතන ඛචිතා, සීහපඤ්ජරනෙත්තවා॥
gax:29:නාරිවාහනයානන්තු, සුත්වා වෙස්සවණස්ස සො।
gae:තදා කාරමකාරෙසි, මජ්ඣෙ රතනමණ්ඩපං॥
gax:30:සීහබ්යග්ඝාදිරූපෙහි, දෙවතා රූපකෙහි ච।
gae:අහු රතනමයොහෙ’ස, ථම්භෙහි ච විභූසිතො॥
gax:31:මුත්තාජාලපරික්ඛෙපො, මණ්ඩපන්තෙ සමන්තතො।
gae:පවාලවෙදිකා චෙත්ථ, පුබ්බෙ වුත්තවිධා අහු॥
gax:32:සත්තරතන චිත්තස්ස, වෙමජ්ඣෙ මණ්ඩපස්ස තු।
gae:රුචිරො දන්තපල්ලඞ්කො, රම්මො ඵලිකසන්ථරො॥
gax:33:දන්තමයාපස්සයෙ’ත්ථ, සුවණ්ණමය සූරියො।
gae:සජ්ඣුමයෙ චන්දිමා ච, තාරා ච මුත්තකා මයා॥
gax:34:නානාරතන <pb M=.157/> පදුමානි, තත්ථ තත්ථ යථාරහං।
gae:ජාතකානි ච තත්ථෙව, ආසුං සොණ්ණලතන්තරෙ॥
gax:35:මහග්ඝපච්චත්ථරණෙ, පල්ලඞ්කෙ’ති මනොරමෙ।
gae:මනොහරා’සිට්ඨපිතා, රුචිරං දන්තබීජනී॥
gax:36:පවාලපාදුකා තත්ථ, ඵලිකම්හි පතිට්ඨිතා।
gae:සෙතච්ඡත්තං සජ්ඣුදණ්ඩං, පල්ලඞ්කො’පරිසොභථ॥
gax:37:සත්තරතන මයානෙත්ථ, අට්ඨමඞ්ගලිකානි ච।
gae:චතුප්පදානං පන්තී ච, මණිමුත්තන්තරා අහුං॥
gax:38:රජතානඤ්ච ඝණ්ටානං, පන්තී භත්තන්තලම්බිතා।
gae:පාසාදඡත්තපල්ලඞ්ක-මණ්ඩපා’සුං අනග්ඝිකා॥
gax:39:මහග්ඝ පඤ්ඤපාපෙසි, මඤ්චපීඨං යථාරහං।
gae:තථෙව භූමත්ථරණං, කම්බලඤ්ච මහාරහං॥
gax:40:ආචාම කුම්භිසොවණ්ණා, උලුඞ්කො ච අහු තහිං।
gae:පාසාද පරිභොගෙසු, සෙසෙසු ච කථා’ වකා॥
gax:41:චාරුපාකාර පරිවාරො,
gax:සො චතුද්වාරකොට්ඨකො।
gax:පාසාදො’ලඞ්කතො සොභි,
gae:තාවතිංස සභා විය॥
gax:42:තම්බ ලොහිට්ඨකාහෙ’සො,
gax:පාසාදො ඡාදිතො අහු।
gax:ලොහ පාසාද වොහාරො,
gae:තෙන තස්ස අජායථ॥
gax:43:නට්ඨිතෙ ලොහපාසාදෙ, සො සඞ්ඝං සන්නිපාතයි।
gae:රාජා සඞ්ඝො සන්නිපති, මරිචවට්ටිමහෙ විය॥
gax:44:පුථුජ්ජනා’ව අට්ඨංසු, භික්ඛූ පඨමභූමියං।
gae:තෙපිටකා දුතියාය, සොතාපන්නාදයො පන॥
gax:45:එකෙ <pb M=.158/> කෙයෙව අට්ඨංසු, තතියාදීසු භූමිසු।
gae:අරහන්තො ච අට්ඨංසු, උද්ධං චතූසු භූමිසු॥
gax:46:සඞ්ඝස්ස දත්වා පාසාදං, දක්ඛිණම්බුපුරස්සරං।
gae:රාජා’දත්ථ මහාදානං, සත්තාහං පුබ්බකං පිය॥
gax:47:පාසාද මහචත්තානි, මහාචාගෙන රාජිනා।
gae:අනග්ඝානි ඨපෙත්වාන, අහෙසුං තිංසකොටියො॥
gax:48:නිස්සාරෙ ධනනිචයෙ විසෙසසාරං,
gax:යෙ දානං පරිගණයන්ති සාධුපඤ්ඤා।
gax:තෙ දානං විපුලමපෙත චිත්තසඞ්ගා,
gae:සත්තානං හිතපරමා දදන්ති එවංති॥
cen:සුජනප්පසාදසංවෙගත්ථාය කතෙ මහාවංසෙ
cen:ලොකහපාසාදමහො නාම
cen:සත්තවීසතිමො පරිච්ඡෙදො।
