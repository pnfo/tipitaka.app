cha:6:ඡප්පච්චයවිභාග-ඡට්ඨපරිච්ඡෙද
tit:පත්ථාරනය
gax:129:පත්ථාරෙ <pb M=.200/> සබ්බගෙ පාදෙ, පුබ්බගා’ධො ල්ප’රෙ සමා।
gae:පුබ්බෙ ගරු තෙ ච මිමෙ, කත්තබ්බා යාව සබ්බලා॥
tit:නට්ඨනය
gax:130:නට්ඨස්ස යො භවෙය්ය’ඞ්කො, තස්මිං ලො’ද්ධිකතෙ සමෙ।
gae:විසමෙ ත්වෙ’කසහිතෙ, භවෙය්ය’ද්ධිකතෙ ගරු॥
tit:උද්දිට්ඨනය
gax:131:එකා’දිනුක්කමෙන’ඞ්කෙ, පුබ්බාධො ද්විගුණෙ ලිඛෙ।
gae:මිස්සකෙහි ලහුට්ඨෙහි, සෙ’කෙහු’ද්දිට්ඨකං භවෙ॥
tit:සබ්බගලක්රියනය
gax:132:වුත්ත’ක්ඛර සමා සඞ්ඛ්යා, ලික්ඛ්ය සෙකො’පරූ’පරි।
gae:එකෙකහීන මෙකාදි, නු’ට්ඨානෙ සබ්බගාදිකං॥
tit:වුත්තසඞ්ඛ්යානය
gax:133:ගරුක්රියා’ඞ්ක සන්දොහෙ, භවෙ සඞ්ඛ්යා විමිස්සිතෙ।
gae:උද්දිට්ඨ’ඞ්ක සමාහාරො, සෙ’කො වෙ’මං සමා’නයෙ॥
tit:වුත්තඅද්ධානය
gax:134:සඞ්ඛ්යෙව ද්විගුණෙ’කූනා, විත්ථාරා’යාමසම්භවා।
gae:වුත්තස්ස’ද්ධ’න්තරානඤ්ච, ගරුලානඤ්ච අඞ්ගුලං॥
cen:ඉති වුත්තොදයෙ ඡන්දසි ඡප්පච්චයවිභාගො නාම
cen:ඡට්ඨො පරිච්ඡෙදො।
tit:නිගමන
gax:135:සෙල’න්තරා’යතන <pb M=.201/> වාසික <b>සීල’</b>ත්ථෙර,
gax:පාදො ගරු ග්ගුණගරු ජ්ජයතං මමෙ’සො।
gax:යස්ස ප්පභාව’මවලම්බ මයෙ’දිසොපි,
gae:සම්පාදිතො’භිමත සිද්ධිකරො පරත්ථො॥
gax:136:පරත්ථ සම්පාදනතො, පුඤ්ඤෙනා’ධිගතෙන’හං।
gae:පරත්ථ සම්පාදනකො, භවෙය්යං ජාති ජාතියං॥
gax:137:අවලොකිත මත්තෙන, යථා ඡප්පච්චයා මයා।
gae:සාධිතා සාධයන්තෙ’ව, මිච්ඡිතත්ථම්පි පාණිනොති॥
cen:ඉති සඞ්ඝරක්ඛිතමහාසාමිත්ථෙරෙන විරචිතං
cen:වුත්තොදයප්පකරණං පරිනිට්ඨිතං।
