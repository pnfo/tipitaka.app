cha:3:මාතුගාමසංයුත්තං
tit:1:පඨමපෙය්යාලවග්ගො
sub:1-2:මාතුගාමසුත්තාදිවණ්ණනා
bod:280-281:<b>අගුණඞ්ගෙහී</b>ති <pb M=2.364/> <pb V=2.77/> අගුණකොට්ඨාසෙහි। රූපයතීති රූපං, සරීරරූපං। සරීරරූපං පාසංසං එතස්ස අත්ථීති රූපවා, තප්පටික්ඛෙපෙන <b>න ච රූපවා,</b> සම්පන්නරූපො න හොතීති අත්ථො। ඤාතිකුලතො අඤ්ඤතො වා ආගතාය භොගසම්පදාය අභාවෙන <b>න භොගසම්පන්නො। දුස්සීලො</b>ති නිස්සීලො। නිස්සීලතාය එව චස්සා පුබ්බුට්ඨායිතාදිආචාරාභාවො වුත්තො। <b>ආලසියො</b>ති ආලසියතාය යුත්තො। <b>පජඤ්චස්ස න ලභතී</b>ති පජාභාවසීසෙන තස්සා පරිවාරහානි වුත්තා। <b>පරිවත්තෙතබ්බ</b>න්ති පුරිසවසෙන පරිවත්තෙතබ්බං।
cen:මාතුගාමසුත්තාදිවණ්ණනා නිට්ඨිතා।
sub:3:ආවෙණිකදුක්ඛසුත්තවණ්ණනා
bod:282:ආවෙණිතබ්බතො මරියාදාය විසුං අසාධාරණතො පස්සිතබ්බතො <b>ආවෙණිකානි</b>। පටිපච්චෙකෙ පුග්ගලෙ නියුත්තානීති <b>පාටිපුග්ගලිකානි। පරිචාරිකභාව</b>න්ති උපට්ඨායිකභාවං।
cen:ආවෙණිකදුක්ඛසුත්තවණ්ණනා නිට්ඨිතා।
sub:4:තීහිධම්මෙහිසුත්තාදිවණ්ණනා
bod:283-303:<b>මච්ඡෙරමලපරියුට්ඨිතෙනා</b>ති මච්ඡරියමලෙන අභිභූතෙන। <b>තෙනා</b>ති කස්සචි කිඤ්චි අදානෙන ච। <b>එතං</b> “මච්ඡෙරමලපරියුට්ඨිතෙනා”තිආදි වුත්තං। <b>විලොකෙන්තො විචරති</b> ඉස්සාපකතචිත්තතාය। <b>පඤ්චමාදීනි</b> යාව එකාදසමා <b>උත්තානත්ථානෙව</b>।
cen:තීහිධම්මෙහිසුත්තාදිවණ්ණනා නිට්ඨිතා।
tit:3:බලවග්ගො
sub:1:විසාරදසුත්තවණ්ණනා
bod:304:<b>රූපසම්පත්ති</b> <pb M=2.365/> <pb V=2.78/> <b>රූපබලං</b> තංසමඞ්ගිනො උපත්ථම්භකභාවතො। එස නයො සෙසෙසුපි। බලානි හි සත්තානං වුඩ්ඪියා උපත්ථම්භකපච්චයො හොති, යථා තං ආහාරො। තෙනාහ – <b>“ඉමානී”</b>තිආදි।
cen:විසාරදසුත්තවණ්ණනා නිට්ඨිතා।
sub:2-10:පසය්හසුත්තාදිවණ්ණනා
bod:305-313:<b>අභිභවිත්වා</b> සබ්බං අන්තොජනං සාමිකඤ්ච। <b>නාසෙන්තී</b>ති නාසනං අදස්සනං නෙන්ති නීහරන්තීති අත්ථො।
cen:පසය්හසුත්තාදිවණ්ණනා නිට්ඨිතා।
cen:මාතුගාමසංයුත්තවණ්ණනා නිට්ඨිතා।
