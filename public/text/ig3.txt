cha:4:දෙවතාවග්ගො
sub:5:පඨමමිත්තසුත්තවණ්ණනා
bod:36:චතුත්ථස්ස <pb V=3.164/> පඤ්චමෙ <b>දුද්දද</b>න්ති දුප්පරිච්චජං මහාරහං භණ්ඩකං। <b>දුක්කරං කරොතී</b>ති කාතුං අසුකරං කම්මං කරොති। <b>දුක්ඛමං ඛමතී</b>ති සහායස්ස අත්ථාය දුරධිවාසං අධිවාසෙති। <b>ගුය්හමස්ස ආවිකරොතී</b>ති අත්තනො ගුය්හං තස්ස ආවිකරොති। <b>ගුය්හමස්ස පරිගුහතී</b>ති තස්ස ගුය්හං අඤ්ඤෙසං නාචික්ඛති। <b>ඛීණෙන නාතිමඤ්ඤතී</b>ති තස්ස භොගෙ ඛීණෙ තෙන ඛයෙන තං නාතිමඤ්ඤති, තස්මිං ඔමානං අත්තනි ච අතිමානං න කරොති।
sub:6:දුතියමිත්තසුත්තවණ්ණනා
bod:37:ඡට්ඨෙ <b>වත්තා</b>ති වචනකුසලො। <b>වචනක්ඛමො</b>ති වචනං ඛමති, දින්නං ඔවාදං කරොති। <b>ගම්භීර</b>න්ති ගුය්හං රහස්සං ඣානනිස්සිතං විපස්සනාමග්ගඵලනිබ්බානනිස්සිතං।
sub:7:පඨමපටිසම්භිදාසුත්තවණ්ණනා
bod:38:සත්තමෙ <pb P=4.25/> <b>ඉදං මෙ චෙතසො ලීනත්ත</b>න්ති උප්පන්නෙ චෙතසො ලීනත්තෙ “ඉදං මෙ චෙතසො ලීනත්ත”න්ති යථාසභාවතො ජානාති। <b>අජ්ඣත්තං සංඛිත්තං</b> නාම ථිනමිද්ධානුගතං। <b>බහිද්ධා වික්ඛිත්තං</b> නාම පඤ්චසු කාමගුණෙසු <pb M=3.163/> වික්ඛිත්තං। <b>වෙදනා</b>තිආදීනි පපඤ්චමූලවසෙන ගහිතානි। වෙදනා හි තණ්හාය මූලං සුඛවසෙන තණ්හුප්පත්තිතො, සඤ්ඤා දිට්ඨියා මූලං අවිභූතාරම්මණෙ දිට්ඨිඋප්පත්තිතො, විතක්කො මානස්ස මූලං විතක්කවසෙන අස්මීති මානුප්පත්තිතො। <b>සප්පායාසප්පායෙසූ</b>ති උපකාරානුපකාරෙසු। <b>නිමිත්ත</b>න්ති කාරණං। සෙසං සබ්බත්ථ උත්තානත්ථමෙවාති।
cen:දෙවතාවග්ගො චතුත්ථො।
