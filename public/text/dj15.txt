cha:(16) 1:පුග්ගලවග්ගො
sub:1:සෙවිතබ්බසුත්තං
bod:155:“දසහි <pb T=5.266/> <pb V=3.215/> <pb M=3.458/>, භික්ඛවෙ, ධම්මෙහි සමන්නාගතො පුග්ගලො න සෙවිතබ්බො। කතමෙහි දසහි? මිච්ඡාදිට්ඨිකො <pb P=5.248/> හොති, මිච්ඡාසඞ්කප්පො හොති, මිච්ඡාවාචො හොති, මිච්ඡාකම්මන්තො හොති, මිච්ඡාආජීවො හොති, මිච්ඡාවායාමො හොති, මිච්ඡාසති හොති, මිච්ඡාසමාධි හොති, මිච්ඡාඤාණී හොති, මිච්ඡාවිමුත්ති හොති – ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො න සෙවිතබ්බො।
bod:“දසහි, භික්ඛවෙ, ධම්මෙහි සමන්නාගතො පුග්ගලො සෙවිතබ්බො। කතමෙහි දසහි? සම්මාදිට්ඨිකො හොති, සම්මාසඞ්කප්පො හොති, සම්මාවාචො හොති, සම්මාකම්මන්තො හොති, සම්මාආජීවො හොති, සම්මාවායාමො හොති, සම්මාසති හොති, සම්මාසමාධි හොති, සම්මාඤාණී හොති, සම්මාවිමුත්ති හොති – ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො සෙවිතබ්බො”ති।
sub:2-12:භජිතබ්බාදිසුත්තානි
bod:156-166:“දසහි, භික්ඛවෙ, ධම්මෙහි සමන්නාගතො පුග්ගලො න භජිතබ්බො…පෙ॰… භජිතබ්බො…පෙ॰… න පයිරුපාසිතබ්බො… පයිරුපාසිතබ්බො…පෙ॰… න පුජ්ජො හොති… පුජ්ජො හොති…පෙ॰… න පාසංසො හොති… පාසංසො හොති…පෙ॰… අගාරවො හොති… සගාරවො හොති…පෙ॰… අප්පතිස්සො හොති… සප්පතිස්සො හොති…පෙ॰… න ආරාධකො හොති <pb V=3.216/> … ආරාධකො හොති…පෙ॰… න විසුජ්ඣති… විසුජ්ඣති…පෙ॰… මානං නාධිභොති… මානං අධිභොති…පෙ॰ <pb P=5.249/>… පඤ්ඤාය න වඩ්ඪති… පඤ්ඤාය වඩ්ඪති…පෙ॰…।
bod:“බහුං අපුඤ්ඤං <pb T=5.267/> පසවති… බහුං පුඤ්ඤං පසවති। කතමෙහි දසහි? සම්මාදිට්ඨිකො හොති, සම්මාසඞ්කප්පො හොති, සම්මාවාචො හොති, සම්මාකම්මන්තො හොති, සම්මාආජීවො හොති, සම්මාවායාමො හොති <pb M=3.459/>, සම්මාසති හොති, සම්මාසමාධි හොති, සම්මාඤාණී හොති, සම්මාවිමුත්ති හොති – ඉමෙහි ඛො, භික්ඛවෙ, දසහි ධම්මෙහි සමන්නාගතො පුග්ගලො බහුං පුඤ්ඤං පසවතී”ති।
cen:පුග්ගලවග්ගො පඨමො।
