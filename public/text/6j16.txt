cha:17:සත්තරසමො පරිච්ඡෙදො
sub:අභිඤ්ඤාරම්මණනිද්දෙසවණ්ණනා
bod:1104:<b>අනාගතංසඤාණඤ්චා</b>ති න ආගතො අනාගතො, න තාව සම්පත්තොති අත්ථො, අනාගතෙ අංසා කොට්ඨාසා තෙසං ඤාණං අනාගතංසඤාණං। යං යං කම්මං යථාකම්මං, තං උපගච්ඡති ජානාතීති <b>යථාකම්මුපගං,</b> විපාකචෙතනාජානනකඤාණං।
bod:1107-9:<b>තත්ථ</b> <pb V=1.105/> තෙසු ආරම්මණත්තිකෙසු। <b>චිත්තසන්නිස්සිතං කත්වා</b>ති තං කායං චිත්තං සන්නිස්සිතං කරිත්වා තමෙව කායචිත්තචෙතසිකවසෙන මහග්ගතෙ චිත්තස්මිං සමාරොපෙති ඤාණං ඉද්ධිවිධඤාණං, තතො කායාරම්මණතො කායස්ස පරිත්තත්තා කාමාවචරත්තා පරිත්තාරම්මණං ඤාණං සියා।
bod:1110-3:<b>දිස්සමානෙන</b> <pb M=.126/> <b>කායෙන, ගන්තුකාමො යදා භවෙ</b> යො යොගී දිස්සමානෙන කායෙන ගන්තුකාමො යදා භවෙය්ය, සො යොගී තදා චිත්තං <b>කායසන්නිස්සිතං කත්වා</b> රූපකායෙ සන්නිස්සිතං කත්වා තං පාදකජ්ඣානචිත්තං කායවසෙන කායෙ ආරොපෙති, තදා ඣානාරම්මණතො තං ඤාණං මහග්ගතගොචරං හොති, යං ඤාණං යදා <b>අනාගතඤ්ච</b> ධම්මජාතං, <b>අතීතඤ්ච</b> ධම්මජාතං <b>විසයං</b> ආරම්මණං කරොති, තදා තං ඤාණං අතීතාරම්මණං හොති, තදා අනාගතාරම්මණං ආරම්මණකරණකාලෙ අනාගතගොචරං හොති। දිස්සමානෙන කායෙන තස්ස භික්ඛුනො ගමනෙ පන සති <b>තස්ස</b> යොගිනො ඤාණස්ස ගොචරො පච්චුප්පන්නො නාම හොති, ඉති විනිද්දිසෙ।
bod:1114:කායං චිත්තස්ස වසෙන චිත්තෙ ආරොපෙති, චිත්තං කායස්ස වසෙන කායෙ ආරොපෙති, ඉති පරිණාමනකාලස්මිං තස්ස යොගිනො ඤාණං අජ්ඣත්තාරම්මණං සියා। <b>සම්පවත්තති සත්තසූ</b>ති පරිත්තමහග්ගතඅතීතඅනාගතපච්චුප්පන්නඅජ්ඣත්තබහිද්ධාරම්මණසඞ්ඛාතෙසු <b>සත්තසු</b> ආරම්මණෙසු සම්පවත්තති।
bod:1120:<b>ජානනෙ මජ්ඣිමාන</b>න්ති මහග්ගතානං ජානනෙ।
bod:1122:<b>එතස්ස</b> චෙතොපරියඤාණස්ස මග්ගාරම්මණතා පරියායෙන එව <b>මතා</b> ඤාතා।
bod:1126-7:<b>තත්ථ තික්ඛණසම්පත්තං, පච්චුප්පන්නං ඛණාදිකං</b>।
bod:<b>තත්ථ</b> තෙසු පච්චුප්පන්නෙසු යං පච්චුප්පන්නං ඛණාදිකං <b>තික්ඛණසම්පත්තං</b> උප්පාදට්ඨිතිභඞ්ගක්ඛණසම්පත්තං <b>ඛණාදිකං</b> ඛණායෙව තං ඛණාවයවං පච්චුප්පන්නං නාම। <b>එකද්වෙසන්තතිවාරපරියාපන්න</b>න්ති එකචිත්තද්විචිත්තවීථිවාරපරියාපන්නං සන්තතිපච්චුප්පන්නං නාම। <b>පච්චුප්පන්නන්ති පච්ඡිම</b>න්ති අද්ධාපච්චුප්පන්නන්ති අත්ථො।
bod:1131-2:යෙන <pb M=.127/> <pb V=1.106/> ආවජ්ජනචිත්තෙන ධම්මෙ ආවජ්ජති, යෙන චෙතසා ජානාති, <b>තෙසං</b> ද්වින්නං ආවජ්ජනජවනචිත්තානං සහට්ඨානස්ස අභාවා <b>තං</b> “ඛණාදිකත්තයං පච්චුප්පන්න”න්තිආදිකං “එකස්ස චිත්තමෙකෙන, අවස්සං පන විජ්ඣති”ඉති පරියොසානං වචනං න යුජ්ජති। ආවජ්ජනජවනානං නානාරම්මණභාවං පත්තිතො ආපජ්ජනතො ච න යුජ්ජති। <b>අනිට්ඨෙ පන ඨානෙ</b> තෙසං ආවජ්ජනජවනානං එකාරම්මණභාවෙ අනිච්ඡිතෙ තස්මිං ඨානෙ න යුජ්ජති, අඤ්ඤස්මිං පන ඨානෙ මග්ගවීථියං ආවජ්ජනපරිකම්මජවනානං කසිණාදිකං ආරම්මණං හොති, ගොත්රභුලොකුත්තරචිත්තානඤ්ච නිබ්බානං ආරම්මණං හොති, එත්ථ ආරම්මණජවනානං එකාරම්මණතා අනිච්ඡතා।
bod:1134-41:“එකබ්භවපරිච්ඡින්නං, පච්චුප්පන්නන්ති පච්ඡිම”න්ති වත්වා පුන අඤ්ඤෙන පරියායෙන තං පච්චුප්පන්නං දස්සෙතුං ඉදං <b>අද්ධාඛ්යං</b> අද්ධානාම පච්චුප්පන්නං ජවනවාරතො දීපෙතබ්බං। <b>ඉති</b> වචනං නිද්දිට්ඨං। යදා <b>ඉද්ධිමා</b> යොගී පරස්ස චිත්තං ඤාතුං ආවජ්ජති, තස්ස ආවජ්ජනමනො <b>පච්චුප්පන්නඛණව්හයං</b> පච්චුප්පන්නං මනොද්වාරාවජ්ජනචිත්තං ආරම්මණං කත්වා <b>තෙන</b> චිත්තෙන සද්ධිං නිරුජ්ඣති, තෙසු නිරුද්ධෙසු තස්ස යොගිනො චත්තාරි, පඤ්ච වා ජවනානි ජායන්ති। <b>එතෙසං</b> චතුන්නං, පඤ්චන්නං ජවනානං යං පච්ඡිමං චිත්තං ඉද්ධිචිත්තමුදීරිතං। ඉද්ධිචිත්තතො <b>සෙසානි</b> කාමාවචරචිත්තානි। <b>එතෙසං</b> කාමාවචරෙ ඉද්ධිජවනානං තදෙව ච පරචිත්තං ආරම්මණං හොති යස්මා, <b>තස්මා සබ්බානි තානි</b> ජවනානි එකාරම්මණතං යන්ති, තෙසං ජවනානං නානාරම්මණතා අද්ධාවසා න භවෙය්ය, පච්චුප්පන්නාරම්මණතො තෙසං ජවනානං එකාරම්මණභාවෙපි ඉද්ධිමානසමෙව ච පරස්ස චිත්තං ජානාති। <b>ඉතරානි</b> කාමාවචරානි පන චිත්තානි පරස්ස චිත්තං න ජානන්ති। <b>යථා චක්ඛුද්වාරෙ තු විඤ්ඤාණ</b>න්ති චක්ඛුවිඤ්ඤාණං රූපං පස්සති, තථා ඉතරං චිත්තං න පස්සති।
bod:1161:<b>අනාගතංසඤාණස්සා</b>ති <pb M=.128/> අනාගතංසඤාණස්ස අනාගතං ධම්මං අගොචරං, ගොචරං න හොතියෙවාති අත්ථො।
bod:1169:විවිධත්ථානි වණ්ණපදානි යස්මිං සො <b>විවිධත්ථවණ්ණපදො,</b> තං මධුරත්ථමතිනීහරං උත්තමං සොතුජනස්ස හදයං පීතිකරං සචෙතනො කො නාම මනුජො න සුණෙය්ය।
cen:ඉති අභිධම්මාවතාරටීකාය
cen:අභිඤ්ඤාරම්මණනිද්දෙසවණ්ණනා නිට්ඨිතා।
cen:සත්තරසමො පරිච්ඡෙදො।
