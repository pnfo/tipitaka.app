cha:10:ගන්ධබ්බකායසංයුත්තවණ්ණනා
bod:438-549:ගන්ධබ්බකායසංයුත්තෙ <pb V=2.314/> <b>මූලගන්ධෙ අධිවත්ථා</b>ති යස්ස රුක්ඛස්ස මූලෙ ගන්ධො අත්ථි, තං නිස්සාය නිබ්බත්තා। සො හි සකලොපි රුක්ඛො තෙසං උපකප්පති। සෙසපදෙසුපි එසෙව නයො। <b>ගන්ධගන්ධෙ</b>ති මූලාදිගන්ධානං ගන්ධෙ। යස්ස හි රුක්ඛස්ස සබ්බෙසම්පි මූලාදීනං ගන්ධො අත්ථි, සො ඉධ ගන්ධො නාම। තස්ස ගන්ධස්ස ගන්ධෙ, තස්මිං අධිවත්ථා। ඉධ මූලාදීනි සබ්බානි තෙසංයෙව උපකප්පන්ති। <b>සො දාතා හොති මූලගන්ධාන</b>න්ති සො කාළානුසාරිකාදීනං මූලගන්ධානං දාතා හොති। එවං සබ්බපදෙසු අත්ථො වෙදිතබ්බො। එවඤ්හි සරික්ඛදානම්පි දත්වා පත්ථනං ඨපෙන්ති, අසරික්ඛදානම්පි। තං දස්සෙතුං <b>සො අන්නං දෙතී</b>තිආදි දසවිධං දානවත්ථු වුත්තං। සෙසං සබ්බත්ථ උත්තානමෙවාති।
cen:ගන්ධබ්බකායසංයුත්තවණ්ණනා නිට්ඨිතා।
