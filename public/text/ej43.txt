cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ථෙරාපදානපාළි
tit:(දුතියො භාගො)
cha:43:සකිංසම්මජ්ජකවග්ගො
sub:1:සකිංසම්මජ්ජකත්ථෙරඅපදානං
gax:1:“විපස්සිනො <pb T=2.24/> <pb M=2.1/> <pb V=2.1/> භගවතො, පාටලිං බොධිමුත්තමං।
gae:දිස්වාව තං පාදපග්ගං, තත්ථ චිත්තං පසාදයිං॥
gax:2:“සම්මජ්ජනිං ගහෙත්වාන, බොධිං සම්මජ්ජි තාවදෙ।
gae:සම්මජ්ජිත්වාන තං බොධිං, අවන්දිං පාටලිං අහං॥
gax:3:“තත්ථ චිත්තං පසාදෙත්වා, සිරෙ කත්වාන අඤ්ජලිං।
gae:නමස්සමානො තං බොධිං, ගඤ්ඡිං පටිකුටිං අහං॥
gax:4:“තාදිමග්ගෙන <pb V=2.2/> ගච්ඡාමි, සරන්තො බොධිමුත්තමං।
gae:අජගරො මං පීළෙසි, ඝොරරූපො මහබ්බලො॥
gax:5:“ආසන්නෙ <pb P=2.379/> මෙ කතං කම්මං, ඵලෙන තොසයී මමං।
gae:කළෙවරං මෙ ගිලති, දෙවලොකෙ රමාමහං॥
gax:6:“අනාවිලං මම චිත්තං, විසුද්ධං පණ්ඩරං සදා।
gae:සොකසල්ලං න ජානාමි, චිත්තසන්තාපනං මම॥
gax:7:“කුට්ඨං ගණ්ඩො කිලාසො ච, අපමාරො විතච්ඡිකා।
gae:දද්දු කණ්ඩු ච මෙ නත්ථි, ඵලං සම්මජ්ජනායිදං <n>සම්මජ්ජනෙ ඉදං (සී॰)</n>॥
gax:8:“සොකො <pb M=2.2/> ච පරිදෙවො ච, හදයෙ මෙ න විජ්ජති।
gae:අභන්තං උජුකං චිත්තං, ඵලං සම්මජ්ජනායිදං॥
gax:9:“සමාධීසු <pb T=2.25/> න මජ්ජාමි <n>සමාධීසු න සජ්ජාමි (සී॰), සමාධිං පුන පජ්ජාමි (ස්යා)</n>, විසදං හොති මානසං।
gae:යං යං සමාධිමිච්ඡාමි, සො සො සම්පජ්ජතෙ මමං॥
gax:10:“රජනීයෙ න රජ්ජාමි, අථො දුස්සනියෙසු <n>දොසනියෙසු (සී॰ ස්යා॰ ක॰)</n> ච।
gae:මොහනීයෙ න මුය්හාමි, ඵලං සම්මජ්ජනායිදං॥
gax:11:“එකනවුතිතො <n>එකනවුතෙ ඉතො (සී॰ ස්යා॰)</n> කප්පෙ, යං කම්මමකරිං තදා।
gae:දුග්ගතිං නාභිජානාමි, ඵලං සම්මජ්ජනායිදං॥
gax:12:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:13:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:14:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා සකිංසම්මජ්ජකො ථෙරො ඉමා ගාථායො
bod:අභාසිත්ථාති।
cen:සකිංසම්මජ්ජකත්ථෙරස්සාපදානං පඨමං।
sub:2:එකදුස්සදායකත්ථෙරඅපදානං
gax:15:“නගරෙ <pb V=2.3/> හංසවතියා, අහොසිං තිණහාරකො।
gae:තිණහාරෙන ජීවාමි, තෙන පොසෙමි දාරකෙ॥
gax:16:“පදුමුත්තරො නාම ජිනො, සබ්බධම්මාන පාරගූ।
gae:තමන්ධකාරං නාසෙත්වා, උප්පජ්ජි ලොකනායකො॥
gax:17:“සකෙ <pb T=2.26/> ඝරෙ නිසීදිත්වා, එවං චින්තෙසි තාවදෙ।
gae:‘බුද්ධො ලොකෙ සමුප්පන්නො, දෙය්යධම්මො න විජ්ජති॥
gax:18:“‘ඉදං <pb M=2.3/> මෙ සාටකං එකං, නත්ථි මෙ කොචි දායකො।
gae:දුක්ඛො නිරයසම්ඵස්සො, රොපයිස්සාමි දක්ඛිණං’॥
gax:19:“එවාහං චින්තයිත්වාන, සකං චිත්තං පසාදයිං।
gae:එකං දුස්සං ගහෙත්වාන, බුද්ධසෙට්ඨස්සදාසහං॥
gax:20:“එකං <pb P=2.380/> දුස්සං දදිත්වාන, උක්කුට්ඨිං සම්පවත්තයිං।
gae:‘යදි බුද්ධො තුවං වීර, තාරෙහි මං මහාමුනි’॥
gax:21:“පදුමුත්තරො ලොකවිදූ, ආහුතීනං පටිග්ගහො।
gae:මම දානං පකිත්තෙන්තො, අකා මෙ අනුමොදනං॥
gax:22:“‘ඉමිනා එකදුස්සෙන, චෙතනාපණිධීහි ච।
gae:කප්පසතසහස්සානි, විනිපාතං න ගච්ඡසි॥
gax:23:“‘ඡත්තිංසක්ඛත්තුං දෙවින්දො, දෙවරජ්ජං කරිස්සසි।
gae:තෙත්තිංසක්ඛත්තුං රාජා ච, චක්කවත්තී <n>චක්කවත්ති (ස්යා॰)</n> භවිස්සසි॥
gax:24:“‘පදෙසරජ්ජං විපුලං, ගණනාතො අසඞ්ඛියං <n>අසඞ්කයං (ස්යා॰ ක॰) එවමුපරිපි</n>।
gae:දෙවලොකෙ මනුස්සෙ වා, සංසරන්තො තුවං භවෙ॥
gax:25:“‘රූපවා ගුණසම්පන්නො, අනවක්කන්තදෙහවා <n>අනුවත්තන්ත… (ස්යා)</n>।
gae:අක්ඛොභං අමිතං දුස්සං, ලභිස්සසි යදිච්ඡකං’॥
gax:26:“ඉදං වත්වාන සම්බුද්ධො, ජලජුත්තමනාමකො।
gae:නභං අබ්භුග්ගමී වීරො <n>ධීරො (සී॰ ස්යා॰)</n>, හංසරාජාව අම්බරෙ॥
gax:27:“යං <pb T=2.27/> යං යොනුපපජ්ජාමි, දෙවත්තං අථ මානුසං।
gae:භොගෙ මෙ ඌනතා නත්ථි, එකදුස්සස්සිදං ඵලං॥
gax:28:“පදුද්ධාරෙ <pb V=2.4/> පදුද්ධාරෙ, දුස්සං නිබ්බත්තතෙ මමං।
gae:හෙට්ඨා දුස්සම්හි තිට්ඨාමි, උපරිච්ඡදනං මම॥
gax:29:“චක්කවාළං උපාදාය, සකානනං සපබ්බතං।
gae:ඉච්ඡමානො චහං අජ්ජ, දුස්සෙහච්ඡාදයෙය්ය තං॥
gax:30:“තෙනෙව එකදුස්සෙන, සංසරන්තො භවාභවෙ।
gae:සුවණ්ණවණ්ණො හුත්වාන, සංසරාමි භවාභවෙ॥
gax:31:“විපාකං <pb M=2.4/> විඑකදුස්සස්ස, නාජ්ඣගං කත්ථචික්ඛයං।
gae:අයං මෙ අන්තිමා ජාති, විපච්චති ඉධාපි මෙ॥
gax:32:“සතසහස්සිතො කප්පෙ, යං දුස්සමදදිං තදා।
gae:දුග්ගතිං නාභිජානාමි, එකදුස්සස්සිදං ඵලං॥
gax:33:“කිලෙසා ඣාපිතා මය්හං…පෙ॰… විහරාමි අනාසවො॥
gax:34:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:35:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා එකදුස්සදායකො ථෙරො ඉමා ගාථායො අභාසිත්ථාති।
cen:එකදුස්සදායකත්ථෙරස්සාපදානං දුතියං।
sub:3:එකාසනදායකත්ථෙරඅපදානං
gax:36:“හිමවන්තස්සාවිදූරෙ <pb T=2.28/> <pb P=2.381/>, ගොසිතො නාම පබ්බතො।
gae:අස්සමො සුකතො මය්හං, පණ්ණසාලා සුමාපිතා॥
gax:37:“නාරදො නාම නාමෙන, කස්සපො ඉති මං විදූ।
gae:සුද්ධිමග්ගං ගවෙසන්තො, වසාමි ගොසිතෙ තදා॥
gax:38:“පදුමුත්තරො නාම ජිනො, සබ්බධම්මාන පාරගූ।
gae:විවෙකකාමො සම්බුද්ධො, අගඤ්ඡි අනිලඤ්ජසා॥
gax:39:“වනග්ගෙ ගච්ඡමානස්ස, දිස්වා රංසිං මහෙසිනො।
gae:කට්ඨමඤ්චං පඤ්ඤාපෙත්වා, අජිනඤ්ච අපත්ථරිං॥
gax:40:“ආසනං <pb V=2.5/> පඤ්ඤාපෙත්වාන, සිරෙ කත්වාන අඤ්ජලිං।
gae:සොමනස්සං පවෙදිත්වා, ඉදං වචනමබ්රවිං॥
gax:41:“‘සල්ලකත්තො මහාවීර, ආතුරානං තිකිච්ඡකො।
gae:මමං රොගපරෙතස්ස <n>රාග… (ස්යා॰)</n>, තිකිච්ඡං දෙහි නායක॥
gax:42:“‘කල්ලත්ථිකා යෙ පස්සන්ති, බුද්ධසෙට්ඨ තුවං මුනෙ।
gae:ධුවත්ථසිද්ධිං පප්පොන්ති, එතෙසං අජරො <n>ජජ්ජරො (සී॰ පී॰ ක॰)</n> භවෙ॥
gax:43:“‘න <pb M=2.5/> මෙ දෙය්යධම්මො අත්ථි, පවත්තඵලභොජිහං।
gae:ඉදං මෙ ආසනං අත්ථි <n>න මෙ දෙය්යං තව අත්ථි (සී॰ ස්යා॰)</n>, නිසීද කට්ඨමඤ්චකෙ’॥
gax:44:“නිසීදි තත්ථ භගවා, අසම්භීතොව <n>අච්ඡම්භිතොව (ස්යා॰ ක॰)</n> කෙසරී।
gae:මුහුත්තං වීතිනාමෙත්වා, ඉදං වචනමබ්රවි॥
gax:45:“‘විසට්ඨො <pb T=2.29/> <n>විස්සත්ථො (සී॰ පී), විස්සට්ඨො (ස්යා॰ ක॰)</n> හොහි මා භායි, ලද්ධො ජොතිරසො තයා।
gae:යං තුය්හං පත්ථිතං සබ්බං, පරිපූරිස්සතිනාගතෙ <n>පරිපූරිස්සතාසනං (ස්යා॰ ක॰)</n>॥
gax:46:“‘න මොඝං තං කතං තුය්හං, පුඤ්ඤක්ඛෙත්තෙ අනුත්තරෙ।
gae:සක්කා උද්ධරිතුං අත්තා, යස්ස චිත්තං පණීහිතං <n>සුනීහිතං (ස්යා॰)</n>॥
gax:47:“‘ඉමිනාසනදානෙන, චෙතනාපණිධීහි ච।
gae:කප්පසතසහස්සානි, විනිපාතං න ගච්ඡසි॥
gax:48:“‘පඤ්ඤාසක්ඛත්තුං දෙවින්දො, දෙවරජ්ජං කරිස්සසි।
gae:අසීතික්ඛත්තුං රාජා ච, චක්කවත්තී භවිස්සසි॥
gax:49:“‘පදෙසරජ්ජං <pb P=2.382/> විපුලං, ගණනාතො අසඞ්ඛියං।
gae:සබ්බත්ථ සුඛිතො හුත්වා, සංසාරෙ සංසරිස්සසි’॥
gax:50:“ඉදං වත්වාන සම්බුද්ධො, ජලජුත්තමනාමකො।
gae:නභං අබ්භුග්ගමී වීරො, හංසරාජාව අම්බරෙ॥
gax:51:“හත්ථියානං අස්සයානං, සරථං සන්දමානිකං।
gae:ලභාමි සබ්බමෙවෙතං, එකාසනස්සිදං ඵලං॥
gax:52:“කානනං පවිසිත්වාපි, යදා ඉච්ඡාමි ආසනං।
gae:මම සඞ්කප්පමඤ්ඤාය, පල්ලඞ්කො උපතිට්ඨති॥
gax:53:“වාරිමජ්ඣගතො සන්තො, යදා ඉච්ඡාමි ආසනං।
gae:මම සඞ්කප්පමඤ්ඤාය, පල්ලඞ්කො උපතිට්ඨති॥
gax:54:“යං <pb V=2.6/> යං යොනුපපජ්ජාමි, දෙවත්තං අථ මානුසං।
gae:පල්ලඞ්කසතසහස්සානි, පරිවාරෙන්ති මං සදා॥
gax:55:“දුවෙ <pb T=2.30/> <pb M=2.6/> භවෙ සංසරාමි, දෙවත්තෙ අථ මානුසෙ।
gae:දුවෙ කුලෙ පජායාමි, ඛත්තියෙ අථ බ්රාහ්මණෙ॥
gax:56:“එකාසනං දදිත්වාන, පුඤ්ඤක්ඛෙත්තෙ අනුත්තරෙ।
gae:ධම්මපල්ලඞ්කමාදාය <n>ධම්මපල්ලඞ්කමඤ්ඤාය (ස්යා॰ ක॰)</n>, විහරාමි අනාසවො॥
gax:57:“සතසහස්සිතො කප්පෙ, යං දානමදදිං තදා।
gae:දුග්ගතිං නාභිජානාමි, එකාසනස්සිදං ඵලං॥
gax:58:“කිලෙසා ඣාපිතා මය්හං…පෙ॰… විහරාමි අනාසවො॥
gax:59:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:60:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා එකාසනදායකො ථෙරො ඉමා ගාථායො
bod:අභාසිත්ථාති।
cen:එකාසනදායකත්ථෙරස්සාපදානං තතියං।
sub:4:සත්තකදම්බපුප්ඵියත්ථෙරඅපදානං
gax:61:“හිමවන්තස්සාවිදූරෙ, කුක්කුටො <n>කදම්බො (සී॰ ස්යා॰ පී॰)</n> නාම පබ්බතො।
gae:තම්හි පබ්බතපාදම්හි, සත්ත බුද්ධා වසිංසු තෙ॥
gax:62:“කදම්බං පුප්ඵිතං දිස්වා, පග්ගහෙත්වාන අඤ්ජලිං।
gae:සත්ත මාලා ගහෙත්වාන, පුඤ්ඤචිත්තෙන <n>පුණ්ණචිත්තෙන (ක॰)</n> ඔකිරිං॥
gax:63:“තෙන <pb T=2.31/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:64:“චතුන්නවුතිතො <pb P=2.383/> කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:65:“කිලෙසා <pb V=2.7/> ඣාපිතා මය්හං…පෙ॰… විහරාමි අනාසවො॥
gax:66:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:67:“පටිසම්භිදා <pb M=2.7/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සත්තකදම්බපුප්ඵියො ථෙරො ඉමා
bod:ගාථායො අභාසිත්ථාති।
cen:සත්තකදම්බපුප්ඵියත්ථෙරස්සාපදානං චතුත්ථං।
sub:5:කොරණ්ඩපුප්ඵියත්ථෙරඅපදානං
gax:68:“වනකම්මිකො පුරෙ ආසිං, පිතුමාතුමතෙනහං <n>පිතුපිතාමහෙනහං (සී॰ ස්යා॰ පී॰)</n>।
gae:පසුමාරෙන ජීවාමි, කුසලං මෙ න විජ්ජති॥
gax:69:“මම ආසයසාමන්තා, තිස්සො ලොකග්ගනායකො।
gae:පදානි තීණි දස්සෙසි, අනුකම්පාය චක්ඛුමා॥
gax:70:“අක්කන්තෙ ච පදෙ දිස්වා, තිස්සනාමස්ස සත්ථුනො।
gae:හට්ඨො හට්ඨෙන චිත්තෙන, පදෙ චිත්තං පසාදයිං॥
gax:71:“කොරණ්ඩං <pb T=2.32/> පුප්ඵිතං දිස්වා, පාදපං ධරණීරුහං।
gae:සකොසකං ගහෙත්වාන, පදසෙට්ඨමපූජයිං॥
gax:72:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:73:“යං යං යොනුපපජ්ජාමි, දෙවත්තං අථ මානුසං।
gae:කොරණ්ඩවණ්ණකොයෙව, සුප්පභාසො භවාමහං॥
gax:74:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, පදපූජායිදං ඵලං॥
gax:75:“කිලෙසා ඣාපිතා මය්හං…පෙ॰… විහරාමි අනාසවො॥
gax:76:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:77:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා කොරණ්ඩපුප්ඵියො ථෙරො ඉමා ගාථායො අභාසිත්ථාති।
cen:කොරණ්ඩපුප්ඵියත්ථෙරස්සාපදානං පඤ්චමං।
sub:6:ඝතමණ්ඩදායකත්ථෙරඅපදානං
gax:78:“සුචින්තිතං <pb M=2.8/> <pb V=2.8/> භගවන්තං, ලොකජෙට්ඨං නරාසභං।
gae:උපවිට්ඨං මහාරඤ්ඤං, වාතාබාධෙන පීළිතං॥
gax:79:“දිස්වා <pb T=2.33/> චිත්තං පසාදෙත්වා, ඝතමණ්ඩමුපානයිං।
gae:කතත්තා <pb P=2.384/> ආචිතත්තා ච, ගඞ්ගා භාගීරථී අයං॥
gax:80:“මහාසමුද්දා චත්තාරො, ඝතං සම්පජ්ජරෙ මම।
gae:අයඤ්ච පථවී ඝොරා, අප්පමාණා අසඞ්ඛියා॥
gax:81:“මම සඞ්කප්පමඤ්ඤාය, භවතෙ මධුසක්කරා।
gae:චාතුද්දීපා <n>චතුද්දිසා (ස්යා॰)</n> ඉමෙ රුක්ඛා, පාදපා ධරණීරුහා॥
gax:82:“මම සඞ්කප්පමඤ්ඤාය, කප්පරුක්ඛා භවන්ති තෙ।
gae:පඤ්ඤාසක්ඛත්තුං දෙවින්දො, දෙවරජ්ජමකාරයිං॥
gax:83:“එකපඤ්ඤාසක්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:84:“චතුන්නවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, ඝතමණ්ඩස්සිදං ඵලං॥
gax:85:“කිලෙසා ඣාපිතා මය්හං…පෙ॰… විහරාමි අනාසවො॥
gax:86:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:87:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ඝතමණ්ඩදායකො ථෙරො ඉමා ගාථායො
bod:අභාසිත්ථාති।
cen:ඝතමණ්ඩදායකත්ථෙරස්සාපදානං ඡට්ඨං।
sub:7:එකධම්මස්සවනියත්ථෙරඅපදානං
gax:88:“පදුමුත්තරො <pb T=2.34/> නාම ජිනො, සබ්බධම්මාන පාරගූ।
gae:චතුසච්චං පකාසෙන්තො, සන්තාරෙසි බහුං ජනං॥
gax:89:“අහං <pb M=2.9/> <pb V=2.9/> තෙන සමයෙන, ජටිලො උග්ගතාපනො।
gae:ධුනන්තො වාකචීරානි, ගච්ඡාමි අම්බරෙ තදා॥
gax:90:“බුද්ධසෙට්ඨස්ස උපරි, ගන්තුං න විසහාමහං।
gae:පක්ඛීව සෙලමාසජ්ජ, ගමනං න ලභාමහං॥
gax:91:“උදකෙ වොක්කමිත්වාන, එවං ගච්ඡාමි අම්බරෙ।
gae:න මෙ ඉදං භූතපුබ්බං, ඉරියාපථවිකොපනං॥
gax:92:“හන්ද මෙතං ගවෙසිස්සං, අප්පෙවත්ථං ලභෙය්යහං।
gae:ඔරොහන්තො අන්තලික්ඛා, සද්දමස්සොසි සත්ථුනො॥
gax:93:“සරෙන රජනීයෙන, සවනීයෙන වග්ගුනා।
gae:අනිච්චතං කථෙන්තස්ස, තඤ්ඤෙව උග්ගහිං තදා।
gae:අනිච්චසඤ්ඤමුග්ගය්හ <pb P=2.385/>, අගමාසිං මමස්සමං॥
gax:94:“යාවතායුං වසිත්වාන, තත්ථ කාලඞ්කතො අහං।
gae:චරිමෙ වත්තමානම්හි, සද්ධම්මස්සවනං සරිං॥
gax:95:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:96:“තිංසකප්පසහස්සානි, දෙවලොකෙ රමිං අහං।
gae:එකපඤ්ඤාසක්ඛත්තුඤ්ච <pb T=2.35/>, දෙවරජ්ජමකාරයිං॥
gax:97:“එකවීසතික්ඛත්තුඤ්ච <n>එකතිංසති… (ස්යා॰)</n>, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:98:“අනුභොමි සකං පුඤ්ඤං, සුඛිතොහං භවාභවෙ।
gax:අනුස්සරාමි තං සඤ්ඤං, සංසරන්තො භවාභවෙ।
gae:න කොටිං පටිවිජ්ඣාමි, නිබ්බානං අච්චුතං පදං॥
gax:99:“පිතුගෙහෙ නිසීදිත්වා, සමණො භාවිතින්ද්රියො।
gae:කථංස <n>කථයං (සී॰ පී॰ ක॰)</n> පරිදීපෙන්තො, අනිච්චතමුදාහරි॥
gax:100:“‘අනිච්චා වත සඞ්ඛාරා, උප්පාදවයධම්මිනො।
gae:උප්පජ්ජිත්වා නිරුජ්ඣන්ති, තෙසං වූපසමො සුඛො’॥
gax:101:“සහ <pb M=2.10/> ගාථං සුණිත්වාන, පුබ්බසඤ්ඤමනුස්සරිං।
gae:එකාසනෙ නිසීදිත්වා, අරහත්තමපාපුණිං॥
gax:102:“ජාතියා <pb V=2.10/> සත්තවස්සෙන, අරහත්තමපාපුණිං।
gae:උපසම්පාදයී බුද්ධො, ධම්මස්සවනස්සිදං ඵලං॥
gax:103:“සතසහස්සිතො කප්පෙ, යං ධම්මමසුණිං තදා।
gae:දුග්ගතිං නාභිජානාමි, ධම්මස්සවනස්සිදං ඵලං॥
gax:104:“කිලෙසා ඣාපිතා මය්හං…පෙ॰… විහරාමි අනාසවො॥
gax:105:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:106:“පටිසම්භිදා <pb T=2.36/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා එකධම්මස්සවනියො ථෙරො ඉමා
bod:ගාථායො අභාසිත්ථාති।
cen:එකධම්මස්සවනියත්ථෙරස්සාපදානං සත්තමං।
sub:8:සුචින්තිතත්ථෙරඅපදානං
gax:107:“නගරෙ හංසවතියා, අහොසිං කස්සකො තදා।
gae:කසිකම්මෙන ජීවාමි, තෙන පොසෙමි දාරකෙ॥
gax:108:“සුසම්පන්නං <pb P=2.386/> තදා ඛෙත්තං, ධඤ්ඤං මෙ ඵලිනං <n>ඵලිතං (සී॰ පී॰)</n> අහු।
gae:පාකකාලෙ ච සම්පත්තෙ, එවං චින්තෙසහං තදා॥
gax:109:“නච්ඡන්නං නප්පතිරූපං, ජානන්තස්ස ගුණාගුණං।
gae:යොහං සඞ්ඝෙ අදත්වාන, අග්ගං භුඤ්ජෙය්ය චෙ තදා <n>මත්තනා (ස්යා॰)</n>॥
gax:110:“අයං බුද්ධො අසමසමො, ද්වත්තිංසවරලක්ඛණො।
gae:තතො පභාවිතො සඞ්ඝො, පුඤ්ඤක්ඛෙත්තො අනුත්තරො॥
gax:111:“තත්ථ දස්සාමහං දානං, නවසස්සං පුරෙ පුරෙ।
gae:එවාහං චින්තයිත්වාන, හට්ඨො පීණිතමානසො <n>පීතික… (ස්යා॰)</n>॥
gax:112:“ඛෙත්තතො <pb M=2.11/> ධඤ්ඤමාහත්වා, සම්බුද්ධං උපසඞ්කමිං।
gax:උපසඞ්කම්ම සම්බුද්ධං, ලොකජෙට්ඨං නරාසභං।
gae:වන්දිත්වා සත්ථුනො පාදෙ, ඉදං වචනමබ්රවිං॥
gax:113:“‘නවසස්සඤ්ච සම්පන්නං, ආයාගොසි <n>ඉධ හොසි (ස්යා॰)</n> ච ත්වං මුනෙ।
gae:අනුකම්පමුපාදාය <pb T=2.37/>, අධිවාසෙහි චක්ඛුම’॥
gax:114:“පදුමුත්තරො <pb V=2.11/> ලොකවිදූ, ආහුතීනං පටිග්ගහො।
gae:මම සඞ්කප්පමඤ්ඤාය, ඉදං වචනමබ්රවි॥
gax:115:“‘චත්තාරො ච පටිපන්නා, චත්තාරො ච ඵලෙ ඨිතා।
gax:එස සඞ්ඝො උජුභූතො, පඤ්ඤාසීලසමාහිතො।
gae:යජන්තානං මනුස්සානං, පුඤ්ඤපෙක්ඛාන පාණිනං॥
gax:116:“‘කරොතොපධිකං පුඤ්ඤං, සඞ්ඝෙ දින්නං මහප්ඵලං।
gae:තස්මිං සඞ්ඝෙව <n>සංඝෙ ච (ස්යා॰ පී॰)</n> දාතබ්බං, තව සස්සං තථෙතරං॥
gax:117:“‘සඞ්ඝතො උද්දිසිත්වාන, භික්ඛූ නෙත්වාන සංඝරං।
gae:පටියත්තං ඝරෙ සන්තං, භික්ඛුසඞ්ඝස්ස දෙහි ත්වං’॥
gax:118:“සඞ්ඝතො උද්දිසිත්වාන, භික්ඛූ නෙත්වාන සංඝරං।
gae:යං ඝරෙ පටියත්තං මෙ, භික්ඛුසඞ්ඝස්සදාසහං॥
gax:119:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:120:“තත්ථ මෙ සුකතං බ්යම්හං, සොවණ්ණං සප්පභස්සරං।
gae:සට්ඨියොජනමුබ්බෙධං, තිංසයොජනවිත්ථතං॥
cen:එකූනවීසතිමං භාණවාරං।
gax:121:“ආකිණ්ණං භවනං මය්හං, නාරීගණසමාකුලං।
gae:තත්ථ භුත්වා පිවිත්වා ච, වසාමි තිදසෙ අහං॥
gax:122:“සතානං <pb T=2.38/> තීණික්ඛත්තුඤ්ච, දෙවරජ්ජමකාරයිං।
gax:සතානං පඤ්චක්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:123:“භවාභවෙ <pb M=2.12/> <pb P=2.387/> සංසරන්තො, ලභාමි අමිතං ධනං।
gae:භොගෙ මෙ ඌනතා නත්ථි, නවසස්සස්සිදං ඵලං॥
gax:124:“හත්ථියානං අස්සයානං, සිවිකං සන්දමානිකං।
gae:ලභාමි සබ්බමෙවෙතං <n>සබ්බමෙතම්පි (ක॰)</n>, නවසස්සස්සිදං ඵලං॥
gax:125:“නවවත්ථං නවඵලං, නවග්ගරසභොජනං।
gae:ලභාමි සබ්බමෙවෙතං, නවසස්සස්සිදං ඵලං॥
gax:126:“කොසෙය්යකම්බලියානි <pb V=2.12/>, ඛොමකප්පාසිකානි ච।
gae:ලභාමි සබ්බමෙවෙතං, නවසස්සස්සිදං ඵලං॥
gax:127:“දාසීගණං දාසගණං, නාරියො ච අලඞ්කතා।
gae:ලභාමි සබ්බමෙවෙතං, නවසස්සස්සිදං ඵලං॥
gax:128:“න මං සීතං වා උණ්හං වා, පරිළාහො න විජ්ජති।
gae:අථො චෙතසිකං දුක්ඛං, හදයෙ මෙ න විජ්ජති॥
gax:129:“ඉදං ඛාද ඉදං භුඤ්ජ, ඉමම්හි සයනෙ සය।
gae:ලභාමි සබ්බමෙවෙතං, නවසස්සස්සිදං ඵලං॥
gax:130:“අයං පච්ඡිමකො දානි, චරිමො වත්තතෙ භවො।
gae:අජ්ජාපි දෙය්යධම්මො මෙ, ඵලං තොසෙසි සබ්බදා॥
gax:131:“නවසස්සං <pb T=2.39/> දදිත්වාන, සඞ්ඝෙ ගණවරුත්තමෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:132:“වණ්ණවා යසවා හොමි, මහාභොගො අනීතිකො।
gae:මහාපක්ඛො <n>මහාභක්ඛො (ස්යා॰ ක॰)</n> සදා හොමි, අභෙජ්ජපරිසො සදා॥
gax:133:“සබ්බෙ මං අපචායන්ති, යෙ කෙචි පථවිස්සිතා।
gae:දෙය්යධම්මා ච යෙ කෙචි, පුරෙ පුරෙ ලභාමහං॥
gax:134:“භික්ඛුසඞ්ඝස්ස වා මජ්ඣෙ, බුද්ධසෙට්ඨස්ස සම්මුඛා।
gae:සබ්බෙපි සමතික්කම්ම, දෙන්ති මමෙව දායකා॥
gax:135:“පඨමං නවසස්සඤ්හි, දත්වා සඞ්ඝෙ ගණුත්තමෙ।
gae:ඉමානිසංසෙ අනුභොමි, නවසස්සස්සිදං ඵලං॥
gax:136:“සතසහස්සිතො <pb M=2.13/> කප්පෙ, යං දානමදදිං තදා।
gae:දුග්ගතිං නාභිජානාමි, නවසස්සස්සිදං ඵලං॥
gax:137:“කිලෙසා ඣාපිතා මය්හං…පෙ॰… විහරාමි අනාසවො।
gax:138:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:139:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සුචින්තිතො ථෙරො ඉමා ගාථායො
bod:අභාසිත්ථාති।
cen:සුචින්තිතත්ථෙරස්සාපදානං අට්ඨමං।
sub:9:සොවණ්ණකිඞ්කණියත්ථෙරඅපදානං
gax:140:“සද්ධාය <pb T=2.40/> <pb V=2.13/> <pb P=2.388/> අභිනික්ඛම්ම, පබ්බජිං අනගාරියං।
gae:වාකචීරධරො ආසිං, තපොකම්මමපස්සිතො॥
gax:141:“අත්ථදස්සී තු භගවා, ලොකජෙට්ඨො නරාසභො।
gae:උප්පජ්ජි තම්හි සමයෙ, තාරයන්තො මහාජනං॥
gax:142:“බලඤ්ච වත මෙ ඛීණං, බ්යාධිනා පරමෙන තං।
gae:බුද්ධසෙට්ඨං සරිත්වාන, පුලිනෙ ථූපමුත්තමං॥
gax:143:“කරිත්වා හට්ඨචිත්තොහං, සහත්ථෙන <n>පසාදෙන (ක॰)</n> සමොකිරිං।
gae:සොණ්ණකිඞ්කණිපුප්ඵානි, උදග්ගමනසො අහං॥
gax:144:“සම්මුඛා විය සම්බුද්ධං, ථූපං පරිචරිං අහං।
gae:තෙන චෙතොපසාදෙන, අත්ථදස්සිස්ස තාදිනො॥
gax:145:“දෙවලොකං ගතො සන්තො, ලභාමි විපුලං සුඛං।
gae:සුවණ්ණවණ්ණො තත්ථාසිං, බුද්ධපූජායිදං ඵලං॥
gax:146:“අසීතිකොටියො මය්හං, නාරියො සමලඞ්කතා।
gae:සදා මය්හං උපට්ඨන්ති, බුද්ධපූජායිදං ඵලං॥
gax:147:“සට්ඨිතුරියසහස්සානි <n>සට්ඨිතූරිය… (ක॰)</n>, භෙරියො පණවානි ච।
gae:සඞ්ඛා ච ඩිණ්ඩිමා තත්ථ, වග්ගූ වජ්ජන්ති <n>නදන්ති (සී॰), වදන්ති (පී॰)</n> දුන්දුභී॥
gax:148:“චුල්ලාසීතිසහස්සානි <pb M=2.14/>, හත්ථිනො සමලඞ්කතා।
gae:තිධාපභින්නමාතඞ්ගා, කුඤ්ජරා සට්ඨිහායනා॥
gax:149:“හෙමජාලාභිසඤ්ඡන්නා <pb T=2.41/>, උපට්ඨානං කරොන්ති මෙ।
gae:බලකායෙ ගජෙ චෙව, ඌනතා මෙ න විජ්ජති॥
gax:150:“සොණ්ණකිඞ්කණිපුප්ඵානං, විපාකං අනුභොමහං।
gae:අට්ඨපඤ්ඤාසක්ඛත්තුඤ්ච, දෙවරජ්ජමකාරයිං॥
gax:151:“එකසත්තතික්ඛත්තුඤ්ච, චක්කවත්තී අහොසහං।
gae:පථබ්යා රජ්ජං එකසතං, මහියා කාරයිං අහං॥
gax:152:“සො දානි අමතං පත්තො, අසඞ්ඛතං සුදුද්දසං <n>ගම්භීරං දුද්දසං පදං (ස්යා॰)</n>।
gae:සංයොජනපරික්ඛීණො, නත්ථි දානි පුනබ්භවො॥
gax:153:“අට්ඨාරසෙ <pb V=2.14/> කප්පසතෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:154:“කිලෙසා <pb P=2.389/> ඣාපිතා මය්හං…පෙ॰… විහරාමි අනාසවො॥
gax:155:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:156:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සොවණ්ණකිඞ්කණියො ථෙරො ඉමා
bod:ගාථායො අභාසිත්ථාති।
cen:සොවණ්ණකිඞ්කණියත්ථෙරස්සාපදානං නවමං।
sub:10:සොණ්ණකොන්තරිකත්ථෙරඅපදානං
gax:157:“මනොභාවනියං <pb T=2.42/> බුද්ධං, අත්තදන්තං සමාහිතං।
gae:ඉරියමානං බ්රහ්මපථෙ, චිත්තවූපසමෙ රතං॥
gax:158:“නිත්තිණ්ණඔඝං සම්බුද්ධං, ඣායිං ඣානරතං මුනිං।
gae:උපතිත්ථං සමාපන්නං, ඉන්දිවරදලප්පභං॥
gax:159:“අලාබුනොදකං ගය්හ, බුද්ධසෙට්ඨං උපාගමිං।
gae:බුද්ධස්ස පාදෙ ධොවිත්වා, අලාබුකමදාසහං॥
gax:160:“ආණාපෙසි <pb M=2.15/> ච සම්බුද්ධො, පදුමුත්තරනාමකො।
gae:‘ඉමිනා දකමාහත්වා, පාදමූලෙ ඨපෙහි මෙ’॥
gax:161:“සාධූතිහං පටිස්සුත්වා, සත්ථුගාරවතාය ච।
gae:දකං අලාබුනාහත්වා, බුද්ධසෙට්ඨං උපාගමිං॥
gax:162:“අනුමොදි මහාවීරො, චිත්තං නිබ්බාපයං මම।
gae:‘ඉමිනාලාබුදානෙන, සඞ්කප්පො තෙ සමිජ්ඣතු’॥
gax:163:“පන්නරසෙසු කප්පෙසු, දෙවලොකෙ රමිං අහං।
gae:තිංසතික්ඛත්තුං රාජා ච, චක්කවත්තී අහොසහං॥
gax:164:“දිවා වා යදි වා රත්තිං, චඞ්කමන්තස්ස තිට්ඨතො।
gae:සොවණ්ණං කොන්තරං ගය්හ, තිට්ඨතෙ පුරතො මම॥
gax:165:“බුද්ධස්ස <pb V=2.15/> දත්වානලාබුං, ලභාමි සොණ්ණකොන්තරං।
gae:අප්පකම්පි කතං කාරං, විපුලං හොති තාදිසු॥
gax:166:“සතසහස්සිතො <pb T=2.43/> කප්පෙ, යංලාබුමදදිං තදා।
gae:දුග්ගතිං නාභිජානාමි, අලාබුස්ස ඉදං ඵලං॥
gax:167:“කිලෙසා ඣාපිතා මය්හං…පෙ॰… විහරාමි අනාසවො॥
gax:168:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:169:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සොණ්ණකොන්තරිකො ථෙරො ඉමා
bod:ගාථායො අභාසිත්ථාති।
cen:සොණ්ණකොන්තරිකත්ථෙරස්සාපදානං දසමං।
cen:සකිංසම්මජ්ජකවග්ගො තෙචත්තාලීසමො।
bod:තස්සුද්දානං –
gax:සකිංසම්මජ්ජකො <pb P=2.390/> ථෙරො, එකදුස්සී එකාසනී।
gae:කදම්බකොරණ්ඩකදො, ඝතස්සවනිකොපි ච॥
gax:සුචින්තිකො කිඞ්කණිකො, සොණ්ණකොන්තරිකොපි ච।
gae:එකගාථාසතඤ්චෙත්ථ, එකසත්තතිමෙව ච॥
