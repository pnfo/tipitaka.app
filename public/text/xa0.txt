cen:නමො තස්ස භගවතො අරහතො සම්මාසම්බුද්ධස්ස।
boo:රසවාහිනී
cha:පණාමාදිකථා
gax:1:සත්ථුප්පසත්ථචරණං <pb M=.1/> සරණං ජනානං,
gax:බ්රහ්මාදිමොළි මණිරංසි සමාවහන්තං,
gax:පඞ්කෙරුහාභමුදුකොමලචාරුවණ්ණං।
gae:වන්දාමි චක්කවරලක්ඛණමාදධානං॥
gax:2:සිද්ධං ජිනෙන චිරකාලමතන්දිතෙන,
gax:යං භාවකො සමධිගච්ඡති ඛෙමමග්ගං।
gax:යං කප්පරුක්ඛ රුචිදාන මණිව භාති,
gae:තං ධම්මමග්ග මසමං පණමාමි නිච්චං॥
gax:3:සන්තින්ද්රියං සුගතසූනුවරං විසුද්ධං,
gax:යං දක්ඛිණෙය්යමතදං සුචිපුඤ්ඤඛෙත්තං।
gax:තාණෙසිනං සරණමුජ්ඣිතසබ්බදුක්ඛං,
gae:වන්දාමි සඞ්ඝ මනඝං සිරසා මහග්ඝං॥
gax:4:යම්පත්තමෙත්ථ රතනත්තයථොමනෙන,
gax:පුඤ්ඤෙන තෙන දුරිතං සකලං පණුජ්ජ,
gax:වක්ඛාමහං සුමධුරං රසවාහිනින්තං,
gae:භො භො සුණන්තු සුජනා භිමුදාවහා සා॥
gax:5:තත්ථතත්ථූපපන්නානි, <pb M=.2/> වත්ථූනි අරහා පුරෙ।
gae:අභාසුං දීපභාසාය, ඨපෙසුං තං පුරාතනා॥
gax:6:මහාවිහාරෙ තඞ්ගුත්ත, වඞ්කපරිවෙණවාසිකො।
gae:රට්ඨපාලොති නාමෙන, සීලාචාර ගුණාකරො॥
gax:7:හිතාය පරිවත්තෙසි, පජානං පාළිභාසතො।
gax:පුනරුත්තාදිදොසෙහි, තමාසි සබ්බමාකුලං।
gae:අනාකුලං කරිස්සාමි, තං සුණාථ සමාහිතා॥
gax:8:විතරාගා පුරෙ වොචුං, යස්මා තස්මා හි භාසිතං।
gae:එතමාදරණීයඤ්හි, සාධු සාධූහි සබ්බදාති॥
cen:ජම්බුදීපුප්පත්ති වත්ථූනි।
