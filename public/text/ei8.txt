cha:9:නවකනිපාතො
sub:1:වඩ්ඪමාතුථෙරීගාථා
gax:204:“මා <pb T=.469/> <pb M=.402/> <pb V=.328/> සු තෙ වඩ්ඪ ලොකම්හි, වනථො ආහු කුදාචනං।
gax:මා පුත්තක පුනප්පුනං, අහු දුක්ඛස්ස භාගිමා॥
gax:205:“සුඛඤ්හි <pb P=.143/> වඩ්ඪ මුනයො, අනෙජා ඡින්නසංසයා।
gax:සීතිභූතා දමප්පත්තා, විහරන්ති අනාසවා॥
gax:206:“තෙහානුචිණ්ණං ඉසීභි, මග්ගං දස්සනපත්තියා।
gax:දුක්ඛස්සන්තකිරියාය, ත්වං වඩ්ඪ අනුබ්රූහය”॥
gax:207:“විසාරදාව භණසි, එතමත්ථං ජනෙත්ති මෙ।
gax:මඤ්ඤාමි නූන මාමිකෙ, වනථො තෙ න විජ්ජති”॥
gax:208:“යෙ කෙචි වඩ්ඪ සඞ්ඛාරා, හීනා උක්කට්ඨමජ්ඣිමා।
gax:අණූපි අණුමත්තොපි, වනථො මෙ න විජ්ජති॥
gax:209:“සබ්බෙ මෙ ආසවා ඛීණා, අප්පමත්තස්ස ඣායතො।
gae:තිස්සො විජ්ජා අනුප්පත්තා, කතං බුද්ධස්ස සාසනං”॥
gax:210:“උළාරං වත මෙ මාතා, පතොදං සමවස්සරි।
gae:පරමත්ථසඤ්හිතා ගාථා, යථාපි අනුකම්පිකා॥
gax:211:“තස්සාහං වචනං සුත්වා, අනුසිට්ඨිං ජනෙත්තියා।
gae:ධම්මසංවෙගමාපාදිං, යොගක්ඛෙමස්ස පත්තියා॥
gax:212:“සොහං පධානපහිතත්තො, රත්තින්දිවමතන්දිතො।
gae:මාතරා චොදිතො සන්තො, අඵුසිං සන්තිමුත්තමං”॥
cen:… වඩ්ඪමාතා ථෙරී…।
cen:නවකනිපාතො නිට්ඨිතො।
