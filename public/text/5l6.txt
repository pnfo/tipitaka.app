cha:මහාවිභඞ්ගසඞ්ගහකථා
gax:4:මෙථුනං <pb V=.270/> පටිසෙවන්තො, කති ආපත්තියො ඵුසෙ।
gae:මෙථුනං පටිසෙවන්තො, තිස්සො ආපත්තියො ඵුසෙ॥
gax:5:භවෙ පාරාජිකං ඛෙත්තෙ, යෙභුය්යක්ඛායිතෙ පන।
gae:ථුල්ලච්චයං මුඛෙ වට්ට-කතෙ වුත්තං තු දුක්කටං॥
gax:6:අදින්නං ආදියන්තො යො।
gax:කති ආපත්තියො ඵුසෙ।
gax:අදින්නං ආදියන්තො සො।
gae:තිස්සො ආපත්තියො ඵුසෙ॥
gax:7:පඤ්චමාසග්ඝනෙ <pb M=.306/> වාපි, අධිකෙ වා පරාජයො।
gae:මාසෙ වා දුක්කටං ඌනෙ, මජ්ඣෙ ථුල්ලච්චයං තතො॥
gax:8:මනුස්සජාතිං මාරෙන්තො।
gax:කති ආපත්තියො ඵුසෙ।
gax:මනුස්සජාතිං මාරෙන්තො।
gae:තිස්සො ආපත්තියො ඵුසෙ॥
gax:9:මනුස්සමුද්දිස්සොපාතං, ඛණනෙ දුක්කටං සියා।
gae:දුක්ඛෙ ථුල්ලච්චයං ජාතෙ, මතෙ පාරාජිකං සියා॥
gax:10:අසන්තං උත්තරිං ධම්මං, වදමත්තූපනායිකං।
gae:කති ආපජ්ජතාපත්තී? තිස්සො ආපත්තියො ඵුසෙ॥
gax:11:අසන්තං උත්තරිං ධම්මං, භණන්තස්ස පරාජයො।
gae:ථුල්ලච්චයං පරියායෙ, ඤාතෙ, නො චෙ තු දුක්කටං॥
cen:පාරාජිකකථා।
gax:12:භණ සුක්කං විමොචෙන්තො।
gax:කති ආපත්තියො ඵුසෙ।
gax:සුණ <pb V=.271/> සුක්කං විමොචෙන්තො।
gae:තිස්සො ආපත්තියො ඵුසෙ॥
gax:13:ගරුකං යදි චෙතෙති, උපක්කමති මුච්චති।
gae:ද්වඞ්ගෙ ථුල්ලච්චයං වුත්තං, පයොගෙ දුක්කටං සියා॥
gax:14:ඉතො පට්ඨාය මුඤ්චිත්වා, පඤ්හාපුච්ඡනමත්තකං।
gae:විස්සජ්ජනවසෙනෙව, හොති අත්ථවිනිච්ඡයො॥
gax:15:ඉත්ථියා කායසංසග්ගෙ, තිස්සො ආපත්තියො ඵුසෙ।
gae:ආමසන්තස්ස කායෙන, කායං තු ගරුකං සියා॥
gax:16:කායෙන කායබද්ධං තු, ඵුසං ථුල්ලච්චයං ඵුසෙ।
gae:පටිබද්ධෙන කායෙන, පටිබද්ධෙ තු දුක්කටං॥
gax:17:ඉත්ථිං <pb M=.307/> දුට්ඨුල්ලවාචාහි, තිස්සො ඔභාසතො සියුං।
gae:වණ්ණාවණ්ණං වදං ද්වින්නං, මග්ගානං ගරුකං ඵුසෙ॥
gax:18:වණ්ණාදිභඤ්ඤෙ ආදිස්ස, උබ්භජාණුමධක්ඛකං।
gae:හොති ථුල්ලච්චයං, කාය-පටිබද්ධෙ තු දුක්කටං॥
gax:19:අත්තකාමචරියාය, වදතො වණ්ණමිත්ථියා।
gae:සන්තිකෙ ගරුකං හොති, සචෙ ජානාති සා පන॥
gax:20:සන්තිකෙ පණ්ඩකස්සාපි, තස්ස ථුල්ලච්චයං සියා।
gae:තිරච්ඡානගතස්සාපි, සන්තිකෙ දුක්කටං මතං॥
gax:21:පටිග්ගණ්හනවීමංසා, පච්චාහරණකත්තිකෙ।
gae:සඤ්චරිත්තං සමාපන්නෙ, ගරුකං නිද්දිසෙ බුධො॥
gax:22:තස්ස ද්වඞ්ගසමායොගෙ, හොති ථුල්ලච්චයං තථා।
gae:අඞ්ගෙ සති පනෙකස්මිං, හොති ආපත්ති දුක්කටං॥
gax:23:සංයාචිකාය ච කුටිං।
gax:විහාරඤ්ච මහල්ලකං।
gax:කාරාපෙති සචෙ භික්ඛු।
gae:තිස්සො ආපත්තියො ඵුසෙ॥
gax:24:පයොගෙ දුක්කටං වුත්තං, එකපිණ්ඩෙ අනාගතෙ।
gae:හොති ථුල්ලච්චයං, තස්මිං, පිණ්ඩෙ ගරුකමාගතෙ॥
gax:25:පාරාජිකෙන <pb V=.272/> ධම්මෙන, භික්ඛුං අමූලකෙනිධ।
gae:අනුද්ධංසෙති යො තස්ස, තිස්සො ආපත්තියො සියුං॥
gax:26:ඔකාසං න ච කාරෙත්වා, හුත්වා චාවනචෙතනො।
gae:සචෙ චොදෙති සඞ්ඝාදි-සෙසෙන සහ දුක්කටං॥
gax:27:ඔකාසං පන කාරෙත්වා, හුත්වා අක්කොසචෙතනො।
gae:චොදෙති ඔමසවාදෙ, පාචිත්තිං පරිදීපයෙ॥
gax:28:අනන්තරසමානොව <pb M=.308/>, නවමෙ අඤ්ඤභාගියෙ।
gae:සබ්බො ආපත්තිභෙදො හි, නත්ථි කාචි විසෙසතා॥
gax:29:සඞ්ඝස්ස භෙදකො භික්ඛු, යාවතතියකං පන।
gae:සමනුභාසනායෙව, ගාහං න පටිනිස්සජං॥
gax:30:ඤත්තියා දුක්කටං, ද්වීහි, කම්මවාචාහි ථුල්ලතං।
gae:කම්මවාචාය ඔසානෙ, ආපත්ති ගරුකං සියා॥
gax:31:භෙදානුවත්තකෙ චෙව, දුබ්බචෙ කුලදූසකෙ।
gae:සඞ්ඝභෙදකතුල්යොව, හොති ආපත්තිනිච්ඡයො॥
cen:සඞ්ඝාදිසෙසකථා।
gax:32:අතික්කමන්තො අතිරෙකචීවරං।
gax:දසාහමාපජ්ජති එකමෙව।
gax:නිස්සග්ගිපාචිත්තියමෙකරත්තිං।
gae:තිචීවරෙනාපි විනා වසන්තො॥
gax:33:මාසං අතික්කමන්තො හි, ගහෙත්වා කාලචීවරං।
gae:එකං ආපජ්ජතාපත්තිං, නිස්සග්ගියමුදීරිතං॥
gax:34:අඤ්ඤාතිකාය යං කිඤ්චි।
gax:පුරාණචීවරං පන।
gax:ධොවාපෙති සචෙ තස්ස।
gae:හොන්ති ආපත්තියො දුවෙ॥
gax:35:ධොවාපෙති පයොගස්මිං, දුක්කටං සමුදාහටං।
gae:නිස්සග්ගියාව පාචිත්ති, හොති ධොවාපිතෙ පන॥
gax:36:අඤ්ඤාතිකාය <pb V=.273/> හත්ථම්හා, චීවරං පටිගණ්හතො।
gae:ගහණෙ දුක්කටං වුත්තං, පාචිත්ති ගහිතෙ සියා॥
gax:37:අඤ්ඤාතකං ගහපතිං, ගහපතානිමෙව වා।
gae:චීවරං විඤ්ඤාපෙන්තො ද්වෙ, භික්ඛු ආපත්තියො ඵුසෙ॥
gax:38:විඤ්ඤාපෙති <pb M=.309/> පයොගස්මිං, දුක්කටං පරිකිත්තිතං।
gae:විඤ්ඤාපිතෙ ච නිස්සග්ගි, පාචිත්ති පරියාපුතා॥
gax:39:භික්ඛු චීවරමඤ්ඤාතිං, විඤ්ඤාපෙන්තො තදුත්තරිං।
gae:පයොගෙ දුක්කටං, විඤ්ඤා-පිතෙ නිස්සග්ගියං ඵුසෙ॥
gax:40:අඤ්ඤාතකං කඤ්චි උපාසකං වා।
gax:උපාසිකං වා උපසඞ්කමිත්වා।
gax:පුබ්බෙව හුත්වා පන අප්පවාරිතො।
gae:වත්ථෙ විකප්පං පටිපජ්ජමානො॥
gax:41:දුවෙ ආපජ්ජතාපත්තී, පයොගෙ දුක්කටං සියා।
gae:විකප්පං පන ආපන්නෙ, නිස්සග්ගියමුදීරිතං॥
gax:42:අඤ්ඤාතිං උපසඞ්කම්ම, පුබ්බෙයෙවප්පවාරිතො।
gae:විකප්පං චීවරෙ භික්ඛු, ආපජ්ජන්තො දුවෙ ඵුසෙ॥
gax:43:තථාතිරෙකතික්ඛත්තුං, චොදනාය ච භික්ඛු චෙ।
gae:ගන්ත්වාතිරෙකඡක්ඛත්තුං, ඨානෙනපි ච චීවරං॥
gax:44:නිප්ඵාදෙති සචෙ තස්ස, හොන්ති ආපත්තියො දුවෙ।
gae:පයොගෙ දුක්කටං, තස්ස, ලාභෙ නිස්සග්ගියං සියා॥
cen:කථිනවග්ගො පඨමො।
gax:45:දොසා කොසියවග්ගස්ස, ද්වෙද්වෙආදීසු පඤ්චසු।
gae:පයොගෙ දුක්කටං වුත්තං, ලාභෙ නිස්සග්ගියං සියා॥
gax:46:ගහෙත්වෙළකලොමානි, තියොජනමතික්කමං।
gae:දුක්කටං පඨමෙ පාදෙ, නිස්සග්ගිං දුතියෙ ඵුසෙ॥
gax:47:භික්ඛු භික්ඛුනියඤ්ඤාය, ධොවාපෙතෙළලොමකං।
gae:පයොගෙ දුක්කටං, තස්ස, ධොතෙ නිස්සග්ගියං සියා॥
gax:48:රූපියං <pb M=.310/> <pb V=.274/> පටිගණ්හන්තො, ද්වෙ පනාපත්තියො ඵුසෙ।
gae:පයොගෙ දුක්කටං වුත්තං, නිස්සග්ගි ගහිතෙ සියා॥
gax:49:නානාකාරං සමාපජ්ජං, සංවොහාරඤ්ච රූපියෙ।
gae:සමාපන්නෙ ච නිස්සග්ගිං, පයොගෙ දුක්කටං ඵුසෙ॥
gax:50:නානප්පකාරකං භික්ඛු, ආපජ්ජෙ කයවික්කයං।
gae:පයොගෙ දුක්කටං, තස්මිං, කතෙ නිස්සග්ගියං ඵුසෙ॥
cen:කොසියවග්ගො දුතියො।
gax:51:පත්තං අතික්කමෙන්තස්ස, දසාහමතිරෙකකං।
gae:තස්ස නිස්සග්ගියාපත්ති, හොති එකාව භික්ඛුනො॥
gax:52:අපඤ්චබන්ධනෙ පත්තෙ, විජ්ජමානෙපි භික්ඛුනො।
gae:අඤ්ඤං පන නවං පත්තං, චෙතාපෙති සචෙ පන॥
gax:53:ද්වෙ පනාපත්තියො භික්ඛු, ආපජ්ජති, න සංසයො।
gae:පයොගෙ දුක්කටං, තස්ස, ලාභෙ නිස්සග්ගියං ඵුසෙ॥
gax:54:පටිග්ගහෙත්වා භෙසජ්ජං, සත්තාහං යො අතික්කමෙ।
gae:එකං නිස්සග්ගියාපත්තිං, ආපජ්ජති හි සො පන॥
gax:55:අකාලෙ පරියෙසන්තො, වස්සසාටිකචීවරං।
gae:පයොගෙ දුක්කටං, තස්ස, ලාභෙ නිස්සග්ගියං ඵුසෙ॥
gax:56:භික්ඛුනො චීවරං දත්වා, අච්ඡින්දන්තො දුවෙ ඵුසෙ।
gae:පයොගෙ දුක්කටං වුත්තං, හටෙ නිස්සග්ගියං සියා॥
gax:57:විඤ්ඤාපෙත්වා සයං සුත්තං, තන්තවායෙහි චීවරං।
gae:වායාපෙති සචෙ භික්ඛු, ද්වෙ පනාපත්තියො ඵුසෙ॥
gax:58:යො පනඤ්ඤාතකස්සෙව, තන්තවායෙ සමෙච්ච චෙ।
gae:විකප්පං චීවරෙ භික්ඛු, ආපජ්ජං අප්පවාරිතො॥
gax:59:ද්වෙ <pb M=.311/> පනාපත්තියො සො හි, ආපජ්ජති, න සංසයො।
gae:පයොගෙ දුක්කටං, තස්ස, ලාභෙ නිස්සග්ගියං සියා॥
gax:60:පටිග්ගහෙත්වා අච්චෙක-සඤ්ඤිතං පන චීවරං।
gae:කාලං අතික්කමෙන්තො තං, එකං නිස්සග්ගියං ඵුසෙ॥
gax:61:තිණ්ණමඤ්ඤතරං <pb V=.275/> වත්ථං, නිදහිත්වා ඝරෙධිකං।
gae:ඡාරත්තතො විනා තෙන, වසං නිස්සග්ගියං ඵුසෙ॥
gax:62:ජානං පරිණතං ලාභං, සඞ්ඝිකං අත්තනො පන।
gae:පරිණාමෙති චෙ භික්ඛු, ද්වෙ පනාපත්තියො ඵුසෙ॥
gax:63:පයොගෙ දුක්කටං හොති, නිස්සග්ගි පරිණාමිතෙ।
gae:සබ්බත්ථ අප්පනාවාර-පරිහානි කතා මයා॥
cen:පත්තවග්ගො තතියො।
cen:තිංසනිස්සග්ගියකථා।
gax:64:වදන්තස්ස මුසාවාදං, පඤ්ච ආපත්තියො සියුං।
gae:මනුස්සුත්තරිධම්මෙ තු, අභූතස්මිං පරාජයො॥
gax:65:චොදනාය ගරුං භික්ඛුං, අමූලන්තිමවත්ථුනා।
gae:පරියායවචනෙ ඤාතෙ, ථුල්ලච්චයමුදීරිතං॥
gax:66:නො චෙ පටිවිජානාති, දුක්කටං සමුදාහටං।
gae:සම්පජානමුසාවාදෙ, පාචිත්ති පරිදීපිතා॥
gax:67:ආපත්තියො දුවෙ වුත්තා, භික්ඛුස්සොමසතො පන।
gae:පාචිත්ති උපසම්පන්නං, දුක්කටං ඉතරං සියා॥
gax:68:පෙසුඤ්ඤහරණෙ ද්වෙපි, හොන්ති, පාචිත්තියං පන।
gae:උපසම්පන්නපෙසුඤ්ඤෙ, සෙසෙ ආපත්ති දුක්කටං॥
gax:69:පදසොනුපසම්පන්නං <pb M=.312/>, ධම්මං වාචෙති චෙ දුවෙ।
gae:පයොගෙ දුක්කටං, පාදෙ, පාදෙ පාචිත්තියං සියා॥
gax:70:තිරත්තානුපසම්පන්න-සහසෙය්යාය උත්තරිං।
gae:පයොගෙ දුක්කටං වුත්තං, පන්නෙ පාචිත්තියං සියා॥
gax:71:කප්පෙති මාතුගාමෙන, සහසෙය්යං සචෙ පන।
gae:ද්වෙ සො ආපජ්ජතාපත්තී, රත්තියං දුක්කටාදයො॥
gax:72:උද්ධං ඡප්පඤ්චවාචාහි, ධම්මං දෙසෙති ඉත්ථියා।
gae:පයොගෙ දුක්කටං, පාදෙ, පාදෙ පාචිත්තියං සියා॥
gax:73:භූතං <pb V=.276/> අනුපසම්පන්නෙ, මනුස්සුත්තරිධම්මකං।
gae:ආරොචෙති සචෙ තස්ස, හොන්ති ද්වෙ දුක්කටාදයො॥
gax:74:වදං අනුපසම්පන්නෙ, දුට්ඨුල්ලාපත්තිමඤ්ඤතො।
gae:පයොගෙ දුක්කටං තස්ස, පාචිත්තාරොචිතෙ සියා॥
gax:75:පථවිං ඛණතො තස්ස, පයොගෙ දුක්කටං මතං।
gae:පහාරෙ ච පහාරෙ ච, පාචිත්ති පරියාපුතා॥
cen:මුසාවාදවග්ගො පඨමො।
gax:76:භූතගාමං තු පාතෙන්තො, ද්වෙ පනාපත්තියො ඵුසෙ।
gae:පයොගෙ දුක්කටං, තස්ස, පාතෙ පාචිත්ති දීපිතා॥
gax:77:අඤ්ඤෙනඤ්ඤං වදන්තස්ස, ද්වෙ සියුං අඤ්ඤවාදකෙ।
gae:අරොපිතෙ දුක්කටං තු, හොති පාචිත්ති රොපිතෙ॥
gax:78:උජ්ඣාපෙන්තො පරං භික්ඛුං, ද්වෙ පනාපත්තියො ඵුසෙ।
gae:පයොගෙ දුක්කටං, උජ්ඣා-පිතෙ පාචිත්තියං සියා॥
gax:79:අජ්ඣොකාසෙ තු මඤ්චාදිං, සන්ථරිත්වාන සඞ්ඝිකං।
gae:පක්කමන්තො අනාපුච්ඡා, ආපත්තිං දුවිධං ඵුසෙ॥
gax:80:ලෙඩ්ඩුපාතෙ <pb M=.313/> අතික්කන්තෙ, පාදෙන පඨමෙන තු।
gae:දුක්කටං, දුතියෙනාපි, පාචිත්ති පරිදීපයෙ॥
gax:81:විහාරෙ සඞ්ඝිකෙ සෙය්යං, සන්ථරිත්වා අනුද්ධරං।
gae:අනාපුච්ඡා පක්කමන්තො, දුවිධාපත්තියො ඵුසෙ॥
gax:82:පරික්ඛෙපෙ අතික්කන්තෙ, පාදෙන පඨමෙන තු।
gae:දුක්කටං පන උද්දිට්ඨං, පාචිත්ති දුතියෙන තු॥
gax:83:විහාරෙ සඞ්ඝිකෙ ජානං, පුබ්බූපගතභික්ඛුකං।
gae:සෙය්යං කප්පයතො හොන්ති, පයොගෙ දුක්කටාදයො॥
gax:84:සඞ්ඝිකා කුපිතො භික්ඛුං, නික්කඩ්ඪති විහාරතො।
gae:පයොගෙ දුක්කටං වුත්තං, සෙසං නික්කඩ්ඪිතෙ සියා॥
gax:85:විහාරෙ සඞ්ඝිකෙ භික්ඛු, වෙහාසකුටියූපරි।
gae:ආහච්චපාදකෙ සීදං, ඵුසෙ ද්වෙ දුක්කටාදයො॥
gax:86:අධිට්ඨිත්වා <pb V=.277/> ද්වත්තිපරියායෙ, උත්තරිම්පි අධිට්ඨතො।
gae:පයොගෙ දුක්කටං හොති, පාචිත්ති පනධිට්ඨිතෙ॥
gax:87:ජානං සප්පාණකං තොයං, තිණං වා සිඤ්චතො පන।
gae:පයොගෙ දුක්කටං හොති, සිත්තෙ පාචිත්තියං සියා॥
cen:භූතගාමවග්ගො දුතියො।
gax:88:ඵුසෙ භික්ඛුනියො භික්ඛු, ඔවදන්තො අසම්මතො।
gae:පයොගෙ දුක්කටං, තස්ස, පාචිත්තොවදිතෙ සියා॥
gax:89:දුතියෙ තතියෙ චෙව, චතුත්ථෙපි ච සබ්බසො।
gae:පඨමෙන සමානාව, ආපත්තීනං විභාගතා॥
gax:90:චීවරං භික්ඛු අඤ්ඤාති-කාය දෙන්තො දුවෙ ඵුසෙ।
gae:පයොගෙ දුක්කටං වුත්තං, දින්නෙ පාචිත්තියං සියා॥
gax:91:අඤ්ඤාතිකභික්ඛුනියා <pb M=.314/>, භික්ඛු සිබ්බෙය්ය චීවරං।
gae:පයොගෙ දුක්කටං තස්ස, පාචිත්ති පන සිබ්බිතෙ॥
gax:92:අද්ධානඤ්ඤත්ර සමයා, භික්ඛු භික්ඛුනියා සහ।
gae:සංවිධාය තු ගච්ඡන්තො, ඵුසෙ ද්වෙ දුක්කටාදයො॥
gax:93:නාවෙකං අභිරූහන්තො, භික්ඛු භික්ඛුනියා සහ।
gae:සංවිධාය ඵුසෙ ද්වෙපි, පයොගෙ දුක්කටාදයො॥
gax:94:ජානං භික්ඛුනියා පිණ්ඩ-පාතං තු පරිපාචිතං।
gae:භුඤ්ජන්තො දුවිධාපත්ති-මාපජ්ජති, න සංසයො॥
gax:95:“භුඤ්ජිස්සාමී”ති චෙ භත්තං, පටිග්ගණ්හාති දුක්කටං।
gae:අජ්ඣොහාරපයොගෙසු, පාචිත්ති පරිදීපිතා॥
gax:96:භික්ඛු භික්ඛුනියා සද්ධිං, නිසජ්ජං තු රහො පන।
gae:කප්පෙන්තො හි ඵුසෙ ද්වෙපි, පයොගෙ දුක්කටාදයො॥
cen:ඔවාදවග්ගො තතියො।
gax:97:තදුත්තරිං ආවසථ-පිණ්ඩං තු පරිභුඤ්ජතො।
gae:අනන්තරස්ස වග්ගස්ස, නවමෙන සමො නයො॥
gax:98:දුතියෙ <pb V=.278/> තතියෙ චාපි, විසෙසො නත්ථි කොචිපි।
gae:අනන්තරසමානාව, ආපත්තීනං විභාගතා॥
gax:99:ද්වත්තිපත්තෙ ගහෙත්වාන, ගණ්හතො හි තදුත්තරිං।
gae:පයොගෙ දුක්කටං වුත්තං, පාචිත්ති ගහිතෙ සියා॥
gax:100:පඤ්චමෙ පඨමෙනෙව, සමො ආපත්තිනිච්ඡයො।
gae:ඡට්ඨෙ අනතිරිත්තෙන, භුත්තාවිං තු පවාරිතං॥
gax:101:අභිහට්ඨුං පවාරෙන්තො, ද්වෙ පනාපත්තියො ඵුසෙ।
gae:වචනෙන ච තස්සෙව, “භුඤ්ජිස්සාමී”ති ගණ්හති॥
gax:102:ගහණෙ <pb M=.315/> දුක්කටං තස්ස, පිටකෙ සමුදාහටං।
gae:භොජනස්ස පනොසානෙ, පාචිත්ති පරියාපුතා॥
gax:103:සත්තමෙ අට්ඨමෙ චෙව, නවමෙ දසමෙපි ච।
gae:පඨමෙන සමානාව, ආපත්තීනං විභාගතා॥
cen:භොජනවග්ගො චතුත්ථො।
gax:104:අචෙලකාදිනො දෙන්තො, සහත්ථා භොජනාදිකං।
gae:පයොගෙ දුක්කටං පත්තො, දින්නෙ පාචිත්තියං ඵුසෙ॥
gax:105:දාපෙත්වා වා අදාපෙත්වා, උය්යොජෙන්තො දුවෙ ඵුසෙ।
gae:පයොගෙ දුක්කටං, තස්මිං, පාචිත්තුය්යොජිතෙ සියා॥
gax:106:නිසජ්ජං භික්ඛු කප්පෙන්තො, කුලෙ පන සභොජනෙ।
gae:ආපත්තියො ඵුසෙ ද්වෙපි, පයොගෙ දුක්කටාදයො॥
gax:107:චතුත්ථෙ පඤ්චමෙ වාපි, විසෙසො නත්ථි කොචිපි।
gae:තතියෙන සමානාව, ආපත්තිගණනා සියා॥
gax:108:සන්තං භික්ඛුං අනාපුච්ඡා, සභත්තො ච නිමන්තිතො।
gae:කුලෙසු පන චාරිත්තං, ආපජ්ජන්තො දුවෙ ඵුසෙ॥
gax:109:පඨමෙන ච පාදෙන, උම්මාරාතික්කමෙ පන।
gae:දුක්කටං පිටකෙ වුත්තං, පාචිත්ති දුතියෙන තු॥
gax:110:තදුත්තරිං තු භෙසජ්ජං, විඤ්ඤාපෙන්තො දුවෙ ඵුසෙ।
gae:පයොගෙ දුක්කටං, විඤ්ඤා-පිතෙ පාචිත්තියං සියා॥
gax:111:උය්යුත්තං <pb V=.279/> දස්සනත්ථාය, ගච්ඡන්තො ද්වෙ ඵුසෙ බලං।
gae:ගච්ඡතො දුක්කටං වුත්තං, හොති පාචිත්ති පස්සතො॥
gax:112:අතිරෙකතිරත්තං තු, සෙනාය වසතො දුවෙ।
gae:පයොගෙ දුක්කටං වුත්තං, පාචිත්ති වසිතෙ සියා॥
gax:113:උය්යොධිකං <pb M=.316/> තු ගච්ඡන්තො, ද්වෙ පනාපත්තියො ඵුසෙ।
gae:ගච්ඡන්තො දුක්කටං වුත්තං, හොති පාචිත්ති පස්සතො॥
cen:අචෙලකවග්ගො පඤ්චමො।
gax:114:සුරං වා පන මෙරෙය්යං, පිවන්තො ද්වෙ ඵුසෙ මුනි।
gae:ගණ්හතො දුක්කටං පාතුං, පීතෙ පාචිත්තියං සියා॥
gax:115:භික්ඛඞ්ගුලිපතොදෙන, හාසෙන්තො ද්වෙ ඵුසෙ හවෙ।
gae:පයොගෙ දුක්කටං තස්ස, පාචිත්ති හසිතෙ සියා॥
gax:116:කීළන්තො උදකෙ භික්ඛු, ද්වෙ පනාපත්තියො ඵුසෙ।
gae:දුක්කටං ගොප්ඵකා හෙට්ඨා, පාචිත්තුපරිගොප්ඵකෙ॥
gax:117:යො පනාදරියං භික්ඛු, කරොන්තො ද්වෙ ඵුසෙ හවෙ।
gae:පයොගෙ දුක්කටං වුත්තං, කතෙ පාචිත්තියං සියා॥
gax:118:භිංසාපෙන්තො හවෙ භික්ඛු, ද්වෙ පනාපත්තියො ඵුසෙ।
gae:පයොගෙ දුක්කටං, භිංසා-පිතෙ පාචිත්තියං සියා॥
gax:119:ජොතිං සමාදහිත්වාන, විසිබ්බෙන්තො දුවෙ ඵුසෙ।
gae:පයොගෙ දුක්කටං වුත්තං, පාචිත්තියං විසීවිතෙ॥
gax:120:ඔරසො අද්ධමාසස්ස, න්හායන්තො ද්වෙ ඵුසෙ හවෙ।
gae:පයොගෙ දුක්කටං, න්හාන-ස්සොසානෙ ඉතරං සියා॥
gax:121:දුබ්බණ්ණකරණානං තු, තිණ්ණමෙකමනාදිය।
gae:චීවරං පරිභුඤ්ජන්තො, ද්වෙ ඵුසෙ දුක්කටාදයො॥
gax:122:චීවරං භික්ඛුආදීනං, විකප්පෙත්වා අනුද්ධරං।
gae:ද්වෙ ඵුසෙ පරිභුඤ්ජන්තො, පයොගෙ දුක්කටාදයො॥
gax:123:භික්ඛුස්සාපනිධෙන්තො <pb M=.317/> ද්වෙ, ඵුසෙ පත්තාදිකං පන।
gae:පයොගෙ දුක්කටං, තස්මිං, සෙසාපනිහිතෙ සියා॥
cen:සුරාපානවග්ගො ඡට්ඨො।
gax:124:සඤ්චිච්ච <pb V=.280/> ජීවිතා පාණං, වොරොපෙන්තො තපොධනො।
gae:ආපත්තියො චතස්සොව, ආපජ්ජති, න සංසයො॥
gax:125:අනොදිස්සකමොපාතං, ඛණතො හොති දුක්කටං।
gae:මනුස්සො මරති තස්මිං, පතිත්වා චෙ පරාජයො॥
gax:126:යක්ඛො වාපි තිරච්ඡාන-ගතො මනුස්සවිග්ගහො।
gae:පතිත්වා මරතී පෙතො, තස්ස ථුල්ලච්චයං සියා॥
gax:127:තිරච්ඡානගතෙ තස්මිං, නිපතිත්වා මතෙ පන।
gae:තස්ස පාචිත්තියාපත්ති, පඤ්ඤත්තා පටුබුද්ධිනා॥
gax:128:ජානං සප්පාණකං තොයං, පරිභුඤ්ජං දුවෙ ඵුසෙ।
gae:පයොගෙ දුක්කටං තස්ස, භුත්තෙ පාචිත්තියං සියා॥
gax:129:නිහතාධිකරණං ජානං, උක්කොටෙන්තො දුවෙ ඵුසෙ।
gae:පයොගෙ දුක්කටං වුත්තං, පාචිත්තුක්කොටිතෙ සියා॥
gax:130:ජානං භික්ඛුස්ස දුට්ඨුල්ලං, ඡාදෙන්තො පන වජ්ජකං।
gae:එකමාපජ්ජතාපත්තිං, පාචිත්තිමිති දීපිතං॥
gax:131:ඌනවීසතිවස්සං තු, කරොන්තො උපසම්පදං।
gae:පයොගෙ දුක්කටං පත්තො, සෙසා සම්පාදිතෙ සියා॥
gax:132:ජානං තු ථෙය්යසත්ථෙන, සංවිධාය සහෙව ච।
gae:තථෙව මාතුගාමෙන, මග්ගං තු පටිපජ්ජතො॥
gax:133:ද්වෙ පනාපත්තියො හොන්ති, පයොගෙ දුක්කටං මතං।
gae:පටිපන්නෙ පනුද්දිට්ඨං, පාචිත්තියමනන්තරං॥
gax:134:අච්චජං <pb M=.318/> පාපිකං දිට්ඨිං, ඤත්තියා දුක්කටං ඵුසෙ।
gae:කම්මවාචාය ඔසානෙ, හොති පාචිත්ති භික්ඛුනො॥
gax:135:තථාකටානුධම්මෙන, සංභුඤ්ජන්තො දුවෙ ඵුසෙ।
gae:පයොගෙ දුක්කටං තස්ස, භුත්තෙ පාචිත්තියං සියා॥
gax:136:නාසිතං සමණුද්දෙසංපලාපෙන්තො දුවෙ ඵුසෙ।
gae:පයොගෙ දුක්කටං වුත්තං, පාචිත්ති උපලාපිතෙ॥
cen:සප්පාණකවග්ගො සත්තමො।
gax:137:වුච්චමානස්ස <pb V=.281/> භික්ඛුස්ස, භික්ඛූහි සහධම්මිකං।
gae:“න සක්ඛිස්සාමි”ඉච්චෙවං, භණතො දුක්කටාදයො॥
gax:138:විනයං තු විවණ්ණෙන්තො, ද්වෙ පනාපත්තියො ඵුසෙ।
gae:පයොගෙ දුක්කටං තස්ස, පාචිත්තෙව විවණ්ණිතෙ॥
gax:139:මොහෙන්තො ද්වෙ ඵුසෙ, මොහෙ, දුක්කටං තු අරොපිතෙ।
gae:රොපිතෙ පන මොහස්මිං, පාචිත්තියමුදීරිතං॥
gax:140:පහාරං කුපිතො දෙන්තො, භික්ඛුස්ස ද්වෙ ඵුසෙ හවෙ।
gae:පයොගෙ දුක්කටං වුත්තං, පාචිත්ති පහටෙ සියා॥
gax:141:භික්ඛුස්ස කුපිතො භික්ඛු, උග්ගිරං තලසත්තිකං।
gae:ද්වෙ ඵුසෙ දුක්කටං යොගෙ, පාචිත්තුග්ගිරිතෙ සියා॥
gax:142:භික්ඛු සඞ්ඝාදිසෙසෙන, අමූලෙනෙව චොදයං।
gae:ද්වෙ ඵුසෙ දුක්කටං යොගෙ, පාචිත්තුද්ධංසිතෙ සියා॥
gax:143:භික්ඛු සඤ්චිච්ච කුක්කුච්චං, ජනයන්තො හි භික්ඛුනො।
gae:ද්වෙ ඵුසෙ දුක්කටං යොගෙ, පාචිත්තුප්පාදිතෙ සියා॥
gax:144:තිට්ඨන්තුපස්සුතිං භික්ඛු, ද්වෙ පනාපත්තියො ඵුසෙ।
gae:ගච්ඡතො දුක්කටං සොතුං, පාචිත්ති සුණතො සියා॥
gax:145:ධම්මිකානං <pb M=.319/> තු කම්මානං, ඡන්දං දත්වා තතො පුන।
gae:ඛීයනධම්මමාපජ්ජං, ද්වෙ ඵුසෙ දුක්කටාදයො॥
gax:146:සඞ්ඝෙ විනිච්ඡයෙ නිට්ඨං, අගතෙ ඡන්දමත්තනො।
gae:අදත්වා ගච්ඡතො තස්ස, ද්වෙ පනාපත්තියො සියුං॥
gax:147:හත්ථපාසං තු සඞ්ඝස්ස, ජහතො හොති දුක්කටං।
gae:ජහිතෙ හත්ථපාසස්මිං, හොති පාචිත්ති භික්ඛුනො॥
gax:148:සමග්ගෙන ච සඞ්ඝෙන, දත්වාන සහ චීවරං।
gae:ඛීයන්තො ද්වෙ ඵුසෙ පච්ඡා, පයොගෙ දුක්කටාදයො॥
gax:149:ලාභං පරිණතං ජානං, සඞ්ඝිකං පුග්ගලස්ස හි।
gae:ද්වෙ ඵුසෙ පරිණාමෙන්තො, පයොගෙ දුක්කටාදයො॥
cen:සහධම්මිකවග්ගො අට්ඨමො।
gax:150:පුබ්බෙ <pb V=.282/> අවිදිතො හුත්වා, රඤ්ඤො අන්තෙපුරං පන।
gae:පවිසන්තස්ස භික්ඛුනො, ද්වෙ පනාපත්තියො සියුං॥
gax:151:පඨමෙන ච පාදෙන, උම්මාරාතික්කමෙ පන।
gae:දුක්කටං පන උද්දිට්ඨං, පාචිත්ති දුතියෙන තු॥
gax:152:රතනං පන ගණ්හන්තො, ද්වෙ පනාපත්තියො ඵුසෙ।
gae:පයොගෙ දුක්කටං තස්ස, පාචිත්ති ගහිතෙ සියා॥
gax:153:සන්තං භික්ඛුං අනාපුච්ඡා, විකාලෙ ගාමකං පන।
gae:සමණො පවිසං දොසෙ, ආපජ්ජති දුවෙ පන॥
gax:154:පඨමෙන ච පාදෙන, පරික්ඛෙපං අතික්කමෙ।
gae:දුක්කටං තස්ස නිද්දිට්ඨං, පාචිත්ති දුතියෙන තු॥
gax:155:අට්ඨිදන්තවිසාණාභි-නිබ්බත්තං සූචියා ඝරං।
gae:කාරාපෙන්තො ඵුසෙ ද්වෙපි, පයොගෙ දුක්කටාදයො॥
gax:156:පමාණාතීතමඤ්චාදිං <pb M=.320/>, කාරාපෙන්තො දුවෙ ඵුසෙ।
gae:පයොගෙ දුක්කටං වුත්තං, සෙසා කාරාපිතෙ සියා॥
gax:157:තූලොනද්ධං තු මඤ්චාදිං, කාරාපෙන්තො දුවෙ ඵුසෙ।
gae:පයොගෙ දුක්කටං, තස්මිං, සෙසා කාරාපිතෙ සියා॥
gax:158:සත්තමෙ අට්ඨමෙ චෙව, නවමෙ දසමෙපි ච।
gae:අනන්තරසමොයෙව, ආපත්තීනං විනිච්ඡයො॥
cen:රතනවග්ගො නවමො।
cen:පාචිත්තියකථා।
gax:159:චතූසු දුවිධාපත්ති, පාටිදෙසනියෙසුපි।
gae:අවිසෙසෙන නිද්දිට්ඨා, බුද්ධෙනාදිච්චබන්ධුනා॥
gax:160:“භුඤ්ජිස්සාමී”ති භික්ඛුස්ස, දුක්කටං පටිගණ්හතො।
gae:අජ්ඣොහාරෙසු සබ්බත්ථ, පාටිදෙසනියං සියා॥
cen:පාටිදෙසනීයකථා।
gax:161:සෙඛියෙසු <pb V=.283/> ච ධම්මෙසු, එකාවාපත්ති දීපිතා।
gae:අනාදරවසෙනෙව, දුක්කටං සමුදාහටං॥
cen:සෙඛියකථා।
gax:162:පඤ්ඤත්තා මෙථුනං ධම්මං, පටිසෙවනපච්චයා।
gae:කති ආපත්තියො හොන්ති? චතස්සොව භවන්ති හි॥
gax:163:මෙථුනං පටිසෙවන්තො, අල්ලොකාසප්පවෙසනෙ।
gae:මතෙ අක්ඛායිතෙ වාපි, භික්ඛු පාරාජිකං ඵුසෙ॥
gax:164:ථුල්ලච්චයං තු යෙභුය්ය-ක්ඛායිතෙ, දුක්කටං තථා।
gae:මුඛෙ වට්ටකතෙ වුත්තං, පාචිත්ති ජතුමට්ඨකෙ॥
gax:165:පඤ්ඤත්තා <pb M=.321/> කායසංසග්ගං, සමාපජ්ජනපච්චයා।
gae:කති ආපත්තියො හොන්ති? පඤ්ච ආපත්තියො සියුං॥
gax:166:අවස්සුතස්ස පොසස්ස, තථා භික්ඛුනියාපි ච।
gae:පාරාජිකමධක්ඛාදි-ගහණං සාදියන්තියා॥
gax:167:කායෙන ඵුසතො කායං, භික්ඛුස්ස ගරුකං සියා।
gae:කායෙන කායබද්ධං තු, ඵුසං ථුල්ලච්චයං සියා॥
gax:168:පටිබද්ධෙන කායෙන, පටිබද්ධං තු දුක්කටං।
gae:පාචිත්තියං පනුද්දිට්ඨං, තස්සඞ්ගුලිපතොදකෙ॥
gax:169:සෙසෙසු සෙඛියන්තෙසු, ආපත්තීනං විනිච්ඡයො।
gae:හෙට්ඨා වුත්තනයෙනෙව, වෙදිතබ්බො විභාවිනා॥
cen:මහාවිභඞ්ගසඞ්ගහො නිට්ඨිතො।
