cha:13:සුමෙධබුද්ධවංසො
gax:1:පදුමුත්තරස්ස <pb T=2.481/> <pb M=2.346/> <pb P=.37/> අපරෙන, සුමෙධො නාම නායකො।
gae:දුරාසදො උග්ගතෙජො, සබ්බලොකුත්තමො මුනි॥
gax:2:පසන්නනෙත්තො සුමුඛො, බ්රහා උජු පතාපවා।
gae:හිතෙසී සබ්බසත්තානං, බහූ මොචෙසි බන්ධනා॥
gax:3:යදා බුද්ධො පාපුණිත්වා, කෙවලං බොධිමුත්තමං।
gae:සුදස්සනම්හි නගරෙ, ධම්මචක්කං පවත්තයි॥
gax:4:තස්සාපි අභිසමයා තීණි, අහෙසුං ධම්මදෙසනෙ।
gae:කොටිසතසහස්සානං, පඨමාභිසමයො අහු॥
gax:5:පුනාපරං කුම්භකණ්ණං, යක්ඛං සො දමයී ජිනො।
gae:නවුතිකොටිසහස්සානං, දුතියාභිසමයො අහු॥
gax:6:පුනාපරං අමිතයසො, චතුසච්චං පකාසයි।
gae:අසීතිකොටිසහස්සානං, තතියාභිසමයො අහු॥
gax:7:සන්නිපාතා තයො ආසුං, සුමෙධස්ස මහෙසිනො।
gae:ඛීණාසවානං විමලානං, සන්තචිත්තාන තාදිනං॥
gax:8:සුදස්සනං <pb V=2.332/> නාම නගරං, උපගඤ්ඡි ජිනො යදා।
gae:තදා ඛීණාසවා භික්ඛූ, සමිංසු සතකොටියො॥
gax:9:පුනාපරං දෙවකූටෙ, භික්ඛූනං කථිනත්ථතෙ।
gae:තදා නවුතිකොටීනං, දුතියො ආසි සමාගමො॥
gax:10:පුනාපරං <pb T=2.482/> දසබලො, යදා චරති චාරිකං।
gae:තදා අසීතිකොටීනං, තතියො ආසි සමාගමො॥
gax:11:අහං තෙන සමයෙන, උත්තරො නාම මාණවො।
gae:අසීතිකොටියො මය්හං, ඝරෙ සන්නිචිතං ධනං॥
gax:12:කෙවලං සබ්බං දත්වාන, සසඞ්ඝෙ ලොකනායකෙ।
gae:සරණං තස්සුපගඤ්ඡිං, පබ්බජ්ජඤ්චාභිරොචයිං॥
gax:13:සොපි මං බුද්ධො බ්යාකාසි, කරොන්තො අනුමොදනං।
gae:“තිංසකප්පසහස්සම්හි, අයං බුද්ධො භවිස්සති॥
gax:14:“පධානං <pb M=2.347/> පදහිත්වාන…පෙ॰… <pb T=2.483/> හෙස්සාම සම්මුඛා ඉමං”॥
gax:15:තස්සාපි වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දසපාරමිපූරියා॥
gax:16:සුත්තන්තං විනයඤ්චාපි, නවඞ්ගං සත්ථුසාසනං।
gae:සබ්බං පරියාපුණිත්වාන, සොභයිං ජිනසාසනං॥
gax:17:තත්ථප්පමත්තො <pb T=2.484/> <pb P=.38/> විහරන්තො, නිසජ්ජට්ඨානචඞ්කමෙ।
gae:අභිඤ්ඤාසු පාරමිං ගන්ත්වා, බ්රහ්මලොකමගඤ්ඡහං॥
gax:18:සුදස්සනං නාම නගරං, සුදත්තො නාම ඛත්තියො।
gae:සුදත්තා නාම ජනිකා, සුමෙධස්ස මහෙසිනො॥
gax:19:නවවස්සසහස්සානි, අගාරං අජ්ඣ සො වසි।
gae:සුචන්දකඤ්චනසිරිවඩ්ඪා, තයො පාසාදමුත්තමා॥
gax:20:තිසොළසසහස්සානි, නාරියො සමලඞ්කතා।
gae:සුමනා නාම සා නාරී, පුනබ්බසු නාම අත්රජො॥
gax:21:නිමිත්තෙ චතුරො දිස්වා, හත්ථියානෙන නික්ඛමි।
gae:අනූනකං අඩ්ඪමාසං, පධානං පදහී ජිනො॥
gax:22:බ්රහ්මුනා යාචිතො සන්තො, සුමෙධො ලොකනායකො।
gae:වත්ති චක්කං මහාවීරො, සුදස්සනුය්යානමුත්තමෙ॥
gax:23:සරණො <pb V=2.333/> සබ්බකාමො ච, අහෙසුං අග්ගසාවකා।
gae:සාගරො නාමුපට්ඨාකො, සුමෙධස්ස මහෙසිනො॥
gax:24:රාමා චෙව සුරාමා ච, අහෙසුං අග්ගසාවිකා।
gae:බොධි තස්ස භගවතො, මහානීපොති වුච්චති॥
gax:25:උරුවෙලා යසවා ච, අහෙසුං අග්ගුපට්ඨකා।
gae:යසොධරා සිරිමා ච <n>යසා නාම සිරිමා ච (ස්යා॰ කං॰)</n>, අහෙසුං අග්ගුපට්ඨිකා॥
gax:26:අට්ඨාසීතිරතනානි, අච්චුග්ගතො මහාමුනි।
gae:ඔභාසෙති දිසා සබ්බා, චන්දො තාරගණෙ යථා॥
gax:27:චක්කවත්තිමණී <pb T=2.485/> නාම, යථා තපති යොජනං।
gae:තථෙව තස්ස රතනං, සමන්තා ඵරති යොජනං॥
gax:28:නවුතිවස්සසහස්සානි <pb M=2.348/>, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:29:තෙවිජ්ජඡළභිඤ්ඤෙහි, බලප්පත්තෙහි තාදිහි।
gae:සමාකුලමිදං ආසි, අරහන්තෙහි සාධුහි॥
gax:30:තෙපි සබ්බෙ අමිතයසා, විප්පමුත්තා නිරූපධී।
gae:ඤාණාලොකං දස්සයිත්වා, නිබ්බුතා තෙ මහායසා॥
gax:31:සුමෙධො ජිනවරො බුද්ධො, මෙධාරාමම්හි නිබ්බුතො।
gae:ධාතුවිත්ථාරිකං ආසි, තෙසු තෙසු පදෙසතොති॥
cen:සුමෙධස්ස භගවතො වංසො එකාදසමො।
