cen:॥ නමො තස්ස භගවතො අරහතො සම්මාසම්බුද්ධස්ස॥
nik:අඞ්ගුත්තරනිකායෙ
boo:එකකනිපාත-අට්ඨකථා
cha:ගන්ථාරම්භකථා
gax:“කරුණාසීතලහදයං <pb V=1.1/> <pb P=1.1/> <pb M=1.1/>, පඤ්ඤාපජ්ජොතවිහතමොහතමං।
gae:සනරාමරලොකගරුං, වන්දෙ <b>සුගතං</b> ගතිවිමුත්තං॥
gax:“බුද්ධොපි බුද්ධභාවං, භාවෙත්වා චෙව සච්ඡිකත්වා ච।
gae:යං උපගතො ගතමලං, වන්දෙ තමනුත්තරං <b>ධම්මං</b>॥
gax:“සුගතස්ස ඔරසානං, පුත්තානං මාරසෙනමථනානං।
gae:අට්ඨන්නම්පි සමූහං, සිරසා වන්දෙ <b>අරියසඞ්ඝං</b>॥
gax:“ඉති <pb V=1.2/> මෙ පසන්නමතිනො, රතනත්තයවන්දනාමයං පුඤ්ඤං।
gae:යං සුවිහතන්තරායො, හුත්වා තස්සානුභාවෙන॥
gax:“එකකදුකාදිපටිමණ්ඩිතස්ස <b>අඞ්ගුත්තරාගමවරස්ස</b>।
gae:ධම්මකථිකපුඞ්ගවානං, විචිත්තපටිභානජනනස්ස॥
gax:“අත්ථප්පකාසනත්ථං, <b>අට්ඨකථා</b> ආදිතො වසිසතෙහි।
gae:පඤ්චහි යා සඞ්ගීතා, අනුසඞ්ගීතා ච පච්ඡාපි॥
gax:“සීහළදීපං පන ආභතාථ වසිනා මහාමහින්දෙන।
gae:ඨපිතා සීහළභාසාය, දීපවාසීනමත්ථාය॥
gax:“අපනෙත්වාන <pb M=1.2/> <pb P=1.2/> තතොහං, සීහළභාසං මනොරමං භාසං।
gae:තන්තිනයානුච්ඡවිකං, ආරොපෙන්තො විගතදොසං॥
gax:“සමයං අවිලොමෙන්තො, ථෙරානං ථෙරවංසදීපානං।
gae:සුනිපුණවිනිච්ඡයානං, මහාවිහාරෙ නිවාසීනං॥
gax:“හිත්වා පුනප්පුනාගතමත්ථං, අත්ථං පකාසයිස්සාමි।
gae:සුජනස්ස ච තුට්ඨත්ථං, චිරට්ඨිතත්ථඤ්ච ධම්මස්ස॥
gax:“සාවත්ථිපභූතීනං, නගරානං වණ්ණනා කතා හෙට්ඨා।
gae:දීඝස්ස මජ්ඣිමස්ස ච, යා මෙ අත්ථං වදන්තෙන॥
gax:“විත්ථාරවසෙන සුදං, වත්ථූනි ච තත්ථ යානි වුත්තානි।
gae:තෙසම්පි න ඉධ භිය්යො, විත්ථාරකථං කරිස්සාමි॥
gax:“සුත්තානං <pb V=1.3/> පන අත්ථා, න විනා වත්ථූහි යෙ පකාසන්ති।
gae:තෙසං පකාසනත්ථං, වත්ථූනිපි දස්සයිස්සාමි॥
gax:“සීලකථා ධුතධම්මා, කම්මට්ඨානානි චෙව සබ්බානි।
gae:චරියාවිධානසහිතො, ඣානසමාපත්තිවිත්ථාරො॥
gax:“සබ්බා ච අභිඤ්ඤායො, පඤ්ඤාසඞ්කලනනිච්ඡයො චෙව।
gae:ඛන්ධාධාතායතනින්ද්රියානි, අරියානි චෙව චත්තාරි॥
gax:“සච්චානි පච්චයාකාරදෙසනා සුපරිසුද්ධනිපුණනයා।
gae:අවිමුත්තතන්තිමග්ගා, විපස්සනාභාවනා චෙව॥
gax:“ඉති පන සබ්බං යස්මා, <b>විසුද්ධිමග්ගෙ</b> මයා සුපරිසුද්ධං।
gae:වුත්තං තස්මා භිය්යො, න තං ඉධ විචාරයිස්සාමි॥
gax:“මජ්ඣෙ <b>විසුද්ධිමග්ගො,</b> එස චතුන්නම්පි ආගමානඤ්හි।
gae:ඨත්වා පකාසයිස්සති, තත්ථ යථාභාසිතමත්ථං॥
gax:“ඉච්චෙව <pb P=1.3/> කතො තස්මා, තම්පි ගහෙත්වාන සද්ධිමෙතාය।
gae:අට්ඨකථාය විජානථ, අඞ්ගුත්තරනිස්සිතං අත්ථ”න්ති॥
tit:සංඛෙපකථා
