cha:මහායානිකනයවිචාරණා
bod:6:පුන සො තාවත්තකෙනාපි අසන්තුට්ඨො ආචරියං අවමඤ්ඤන්තො එවමාහ – “මහායානනිකායස්ස පධානාචරියභූතානං <b>අස්ස ඝොස-නාගජ්ජුනානං</b> නයං වා, නාමමත්තම්පි වා තෙසං න ජානාති මඤ්ඤෙ බුද්ධඝොසො”ති। තං පන අතිවිය අධම්මිකං නිරත්ථකඤ්ච නිග්ගහවචනමත්තමෙව। න හි නිකායන්තරිකානං වාදනයානං අත්තනො අට්ඨකථායං අප්පකාසනෙන සො තෙ න ජානාතීති සක්කා වත්තුං। නනු ආචරියෙන ආගමට්ඨකථාසු ගන්ථාරම්භෙයෙව –
gax:“සමයං අවිලොමෙන්තො, ථෙරානං ථෙරවංසපදීපානං।
gae:සුනිපුණවිනිච්ඡයානං, මහාවිහාරෙ නිවාසින”න්ති ච,
bod:ඉධාපි විසුද්ධිමග්ගෙ –
gax:“මහාවිහාරවාසීනං, දෙසනානයනිස්සිතං।
gae:විසුද්ධිමග්ගං භාසිස්ස”න්ති <n>විසුද්ධි॰ 1.2</n> ච,
ind:“තස්සා අත්ථසංවණ්ණනං කරොන්තෙන විභජ්ජවාදිමණ්ඩලං ඔතරිත්වා ආචරියෙ අනබ්භාචික්ඛන්තෙන සකසමයං අවොක්කමන්තෙන පරසමයං අනායූහන්තෙන සුත්තං අප්පටිබාහන්තෙන විනයං අනුලොමෙන්තෙන මහාපදෙසෙ ඔලොකෙන්තෙන ධම්මං දීපෙන්තෙන අත්ථං සඞ්ගාහෙන්තෙන තමෙවත්ථං පුනරාවත්තෙත්වා අපරෙහිපි පරියායන්තරෙහි නිද්දිසන්තෙන ච යස්මා අත්ථසංවණ්ණනා කාතබ්බා හොතී”ති <n>විසුද්ධි॰ 2.581</n> ච,
gax:“සාසනං පනිදං නානා-දෙසනානයමණ්ඩිතං।
gax:පුබ්බාචරියමග්ගො ච, අබ්බොච්ඡින්නො පවත්තති।
gax:යස්මා තස්මා තදුභයං, සන්නිස්සායත්ථවණ්ණනං।
gae:ආරභිස්සාමි එතස්සා”ති <n>විසුද්ධි॰ 2.581</n> ච,
bod:පටිඤ්ඤං <pb M=.17/> කත්වා යථාපටිඤ්ඤාතප්පකාරෙනෙව අට්ඨකථායො කතා। එවමෙතාසං කරණෙ කාරණම්පෙත්ථ පකාසෙතබ්බං, තස්මා දානි තම්පකාසනත්ථං සම්මාසම්බුද්ධස්ස පරිනිබ්බුතිකාලතො පට්ඨාය යාව ආචරියබුද්ධඝොසස්ස කාලො, තාව සාසනප්පවත්තික්කමම්පි වක්ඛාම।
