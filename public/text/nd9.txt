cha:(10) 5:අසුරවග්ගො
sub:1-2:අසුරසුත්තාදිවණ්ණනා
bod:91-92:පඤ්චමස්ස <pb V=2.291/> පඨමදුතියානි උත්තානත්ථානෙව।
cen:අසුරසුත්තාදිවණ්ණනා නිට්ඨිතා।
sub:3:දුතියසමාධිසුත්තවණ්ණනා
bod:93:තතියෙ <pb M=2.320/> <b>අප්පටිවානී</b>ති භාවප්පධානො නිද්දෙසොති ආහ <b>“අනිවත්තනතා”</b>ති। “අප්පටිවානිතා”ති වත්තබ්බෙ “අප්පටිවානී”ති වුත්තං। තථා හි වීරියප්පවාහෙ වත්තමානෙ අන්තරා එව පටිගමනං නිවත්තනං පටිවානං, තං අස්ස අත්ථීති පටිවානී, න පටිවානී අප්පටිවානී, තස්ස භාවො <b>අප්පටිවානිතා,</b> අනිවත්තනාති අත්ථො। <b>අප්පටිවානී</b>ති වා ඉත්ථිලිඞ්ගවසෙනෙවායං නිද්දෙසො। අන්තරායෙව පටිගමනං නිවත්තනං පටිවානී, න පටිවානී <b>අප්පටිවානී,</b> අනිවත්තනාති අත්ථො।
cen:දුතියසමාධිසුත්තවණ්ණනා නිට්ඨිතා।
sub:4:තතියසමාධිසුත්තවණ්ණනා
bod:94:චතුත්ථෙ <b>සණ්ඨපෙතබ්බ</b>න්ති සම්මදෙව ඨපෙතබ්බං। යථා පන ඨපිතං සණ්ඨපිතං හොති, තං දස්සෙතුං <b>“සන්නිසාදෙතබ්බ”</b>න්තිආදි වුත්තං। තත්ථ <b>සන්නිසාදෙතබ්බ</b>න්ති සමාධිප්පටිපක්ඛෙ කිලෙසෙ සන්නිසීදාපෙන්තෙන චිත්තං ගොචරජ්ඣත්තෙ සන්නිසීදාපෙතබ්බන්ති। <b>එකොදි කාතබ්බ</b>න්ති අබ්යග්ගභාවාපාදනෙන එකග්ගං කාතබ්බං। <b>සමාදහිතබ්බ</b>න්ති යථා ආරම්මණෙ සුට්ඨු අප්පිතං හොති, එවං සම්මා සම්මදෙව ආදහිතබ්බං, සුට්ඨු ආරොපෙතබ්බං සමාහිතං කාතබ්බන්ති අත්ථො।
cen:තතියසමාධිසුත්තවණ්ණනා නිට්ඨිතා।
sub:5-6:ඡවාලාතසුත්තාදිවණ්ණනා
bod:95-96:පඤ්චමෙ <pb V=2.292/> <b>ඡවාලාත</b>න්ති ඡවානං දඩ්ඪට්ඨානෙ අලාතං। තෙනෙවාහ <b>“සුසානෙ අලාත”</b>න්ති। <b>මජ්ඣට්ඨානෙ ගූථමක්ඛිත</b>න්ති පමාණෙන අට්ඨඞ්ගුලමත්තං ද්වීසු ඨානෙසු ආදිත්තං මජ්ඣෙ ගූථමක්ඛිතං। <b>කට්ඨත්ථ</b>න්ති කට්ඨෙන කාතබ්බකිච්චං। සෙසමෙත්ථ උත්තානමෙව। ඡට්ඨං උත්තානමෙව।
cen:ඡවාලාතසුත්තාදිවණ්ණනා නිට්ඨිතා।
sub:7-10:ඛිප්පනිසන්තිසුත්තාදිවණ්ණනා
bod:97-100:සත්තමෙ <pb M=2.321/> <b>ඛිප්පනිසන්තී</b>ති ඛිප්පපඤ්ඤො। තෙනාහ <b>“ඛිප්පනිසාමනො”</b>තිආදි। <b>අනුරූපධම්ම</b>න්ති ලොකුත්තරාධිගමස්ස අනුච්ඡවිකසභාවං। කල්යාණා සුන්දරා පරිමණ්ඩලපදබ්යඤ්ජනා වාචා අස්සාති <b>කල්යාණවාචො</b>। තෙනාහ <b>“සුන්දරවචනො”</b>ති। කල්යාණං මධුරං වාක්කරණං උදාහාරඝොසො අස්සාති <b>කල්යාණවාක්කරණො</b>। ගුණපරිපුණ්ණභාවෙන පූරෙ පුණ්ණභාවෙ භවාති පොරී, තාය <b>පොරියා</b>। තෙනාහ <b>“ගුණපරිපුණ්ණායා”</b>ති। පුරෙ භවත්තා පොරියා නාගරිකිත්ථියා සුඛුමාලත්තනෙන සදිසාති පොරී, තාය <b>පොරියා</b>। “සුඛුමාලත්තනෙනා”ති ඉමිනා තස්සා වාචාය මුදුසණ්හභාවො වුත්තො। <b>අපලිබුද්ධායා</b>ති පිත්තසෙම්හාදීහි න පලිවෙඨිතාය। <b>අදොසායා</b>ති සන්දිද්ධවිලම්බිතාදිදොසරහිතාය <b>අගළිතපදබ්යඤ්ජනායා</b>ති අපතිතපදබ්යඤ්ජනාය අවිරහිතපදබ්යඤ්ජනාය। උභයමෙතං අනෙලගලායාති ඉමස්සෙව අත්ථවචනං। <b>අනෙලගලායා</b>ති හි අනෙලාය චෙව අගලාය චාති අත්ථො। <b>අත්ථං විඤ්ඤාපෙතුං සමත්ථායා</b>ති ආදිමජ්ඣපරියොසානං පාකටං කත්වා භාසිතත්ථස්ස විඤ්ඤාපනසත්ථාය। අට්ඨමනවමදසමානි උත්තානත්ථානෙව।
cen:ඛිප්පනිසන්තිසුත්තාදිවණ්ණනා නිට්ඨිතා।
cen:අසුරවග්ගවණ්ණනා නිට්ඨිතා।
cen:දුතියපණ්ණාසකං නිට්ඨිතං।
tit:3:තතියපණ්ණාසකං
