cha:සොළසමො පරිච්ඡෙදො
sub:16:චිත්තුප්පාදකථා
gax:533:චිත්තුප්පාදෙසු ධම්මානං, ඉති ඤත්වා විනිච්ඡයං।
gae:චිත්තුප්පාදානමෙවාථ, ඤාතබ්බො භෙදසඞ්ගහො॥
gax:534:වෙදනාහාරතො චෙව, හෙතාධිපතිතො තථා।
gae:ඣානින්ද්රියමග්ගබලා, යෙවාපනපථාදිතො॥
gax:535:තත්ථ සුඛා ච දුක්ඛා ච, අදුක්ඛමසුඛාති ච।
gae:තිස්සො ච <b>වෙදනා</b> වුත්තා, සම්භොගත්ථවිසෙසතො॥
gax:536:සුඛං දුක්ඛං සොමනස්සං, දොමනස්සමථාපරං।
gae:උපෙක්ඛින්ද්රියමිච්චෙවං, පඤ්චින්ද්රියවිභාගතො॥
gax:537:කායවිඤ්ඤාණයුගළෙ, සුඛදුක්ඛා හි වෙදනා।
gae:සොමනස්සං දොමනස්සං, ඉති නාමං ලභන්ති න॥
gax:538:අඤ්ඤත්ථ පන සබ්බත්ථ, සුඛා දුක්ඛා ච වෙදනා।
gae:සොමනස්සං දොමනස්සං, ඉති නාමං ලභන්ති ච॥
gax:539:අදුක්ඛි <pb V=.53/> අසුඛොපෙක්ඛා, මජ්ඣත්තාති ච වෙදනා।
gae:පඤ්චපඤ්ඤාසචිත්තෙසු, තදඤ්ඤෙසු පකාසිතා॥
gax:540:සුඛදුක්ඛින්ද්රියයුත්තං, කායවිඤ්ඤාණකද්වයං।
gae:දොමනස්සින්ද්රියයුත්තං, පටිඝද්වයමානසං॥
gax:541:අට්ඨාරස <pb M=.48/> පරිත්තානි, චතුක්කජ්ඣානමාදිතො।
gae:සොමනස්සින්ද්රියයුත්තා, ද්වාසට්ඨිවිධ මානසා॥
gax:542:ද්වත්තිංස ච පරිත්තානි, තෙවීස ඣානපඤ්චමා।
gae:හොන්තිපෙක්ඛින්ද්රියයුත්තා, පඤ්චපඤ්ඤාස මානසා॥
gax:543:සුඛයුත්තා තු තෙසට්ඨි, දුක්ඛයුත්තා තයො තහිං।
gae:අදුක්ඛමසුඛයුත්තා, පඤ්චපඤ්ඤාසුපෙක්ඛකා॥
gax:544:ඔජට්ඨමකරූපඤ්ච, වෙදනං සන්ධිමානසං।
gae:නාමරූපඤ්ච කමතො, ආහරන්තීති දෙසිතා॥
gax:545:<b>ආහාරා</b> කබළීකාරො, ඵස්සො සඤ්චෙතනා තථා।
gae:විඤ්ඤාණඤ්චෙති චත්තාරො, උපත්ථම්භා ච සම්භවා॥
gax:546:චිත්තුප්පාදෙසු සබ්බත්ථ,
gax:ආහාරාරූපිනො තයො।
gax:කබළීකාරො ආහාරො,
gae:කාමෙ කායානුපාලකො॥
gax:547:අලොභො ච අදොසො ච,
gax:අමොහො ච තථාපරො।
gax:ලොභො දොසො ච මොහො ච,
gae:<b>හෙතූ</b> ධම්මා ඡ දෙසිතා॥
gax:548:කුසලාකුසලා හෙතූ, තයො අබ්යාකතාති ච।
gae:නවද්වාදසධා තත්ථ, විපාකක්රියභෙදතො॥
gax:549:දස <pb V=.54/> පඤ්චාධිකා හොන්ති, භූමිභෙදා තතො තහිං।
gae:පුඤ්ඤපාකක්රියාභෙදා, තාලීස චතුනූනකා॥
gax:550:සන්තීරණමනොධාතු-පඤ්චවිඤ්ඤාණමානසෙ।
gae:වොට්ඨබ්බනෙ ච හසිතෙ, හෙතු නාම න විජ්ජති॥
gax:551:ලොභමූලෙසු <pb M=.49/> ලොභො ච,
gax:මොහො ච පටිඝද්වයෙ।
gax:දොසො මොහො ච ලබ්භන්ති,
gae:මොහො එකොව මොමුහෙ॥
gax:552:ඤාණෙන විප්පයුත්තෙසු,
gax:අලොභාදිද්වයං භවෙ।
gax:තතො සෙසෙසු සබ්බත්ථ,
gae:අලොභාදිතයොපි ච॥
gax:553:තිහෙතුකා සත්තචත්තා-ලීස හොන්ති ද්විහෙතුකා।
gae:බාවීස ද්වෙකහෙතුකා, අට්ඨාරස අහෙතුකා॥
gax:554:ඡන්දො චිත්තඤ්ච වීරියං, වීමංසාති චතුබ්බිධා।
gae:සහජාතාධිපා ධම්මා, වුත්තා<b>ධිපතයො</b> සියුං॥
gax:555:යමාලම්බං ගරුං කත්වා, නාමධම්මා පවත්තරෙ।
gae:ආරම්මණාධිපනාමෙන, තදාලම්බණමීරිතං॥
gax:556:තිහෙතුකජවෙස්වෙකො, චතූසුපි යථාරහං।
gae:ද්විහෙතුකෙසු සම්භොති, වීමංසාධිපතිං විනා॥
gax:557:අනුත්තරෙ කාමපුඤ්ඤෙ, තිහෙතුකමහාක්රියෙ।
gae:ලොභමූලෙ ච සාවජ්ජෙ, ලබ්භතාලම්බණාධිපො॥
gax:558:තත්ථ චානියතා කාමෙ, ලබ්භමානාපි ලබ්භරෙ।
gae:මහග්ගතානුත්තරෙසු, නියතාව යථාරහං॥
gax:559:ක්රියාද්විහෙතුපටිඝෙ <pb V=.55/>,
gax:නත්ථෙවාලම්බණාධිපො।
gax:මොමූහාහෙතුකෙ පාකෙ,
gae:ලොකියෙ ච න කොචිපි॥
gax:560:උභයාධිපයුත්තා ච, සහජාධිපයොගිනො।
gae:උභයානියතාධිප්පා, සහජානියතාධිපා॥
gax:561:උභයවිප්පයුත්තා <pb M=.50/> ච, පඤ්චධා තත්ථ මානසා।
gae:අට්ඨට්ඨාරස වීසං ඡ, සත්තතිංස යථාක්කමං॥
gax:562:පඤ්චාධිපතියොගා ච, චතුරාධිපයොගිනො।
gae:තිවිධාධිපයුත්තා ච, විමුත්තාපි ච සබ්බථා॥
gax:563:සොළසාථ සමත්තිංස, ඡළෙවාථ යථාක්කමං।
gae:සත්තතිංසතිවිධාති, චතුධෙවම්පි නිද්දිසෙ॥
gax:564:වීමංසාධිපයුත්තා ච, සහජාධිපයොගිනො।
gae:ආලම්බාධිපයුත්තා ච, විප්පමුත්තාපි සබ්බථා॥
gax:565:චතුත්තිංස ද්විපඤ්ඤාස, අට්ඨවීස යථාක්කමං।
gae:සත්තතිංසති චෙවෙති, චතුධෙවම්පි නිද්දිසෙ॥
gax:566:සහජාධිපලද්ධා තු, ද්වෙපඤ්ඤාසෙව සබ්බථා।
gae:ආලම්බාධිපලද්ධා ච, උභයාධිපලාභිනො॥
gax:567:අට්ඨවීසෙව සබ්බෙපි, ද්වෙපඤ්ඤාසෙව සාධිපා।
gae:සෙසා නිරාධිපා සබ්බෙ, සත්තතිංසාපි සබ්බථා॥
gax:568:වෙදනාදිවසෙනෙවං, ඤත්වා භෙදං චතුබ්බිධං।
gae:<b>ඣානින්ද්රියමග්ගබල</b>-වසෙනාපි විභාවයෙ॥
gax:569:විතක්කහෙට්ඨිමං ඣානං, මනොපරං මනින්ද්රියං।
gae:හෙතුපරඤ්ච මග්ගඞ්ගං, බලං වීරියපච්ඡිමං॥
gax:570:අවිතක්කෙ <pb V=.56/> පකතියා, තස්මා ඣානං න විජ්ජති।
gae:අහෙතුකෙ ච මග්ගඞ්ගං, බලඤ්චාවීරියෙ යථා॥
gax:571:අට්ඨ රූපින්ද්රියානෙත්ථ, අගය්හන්තෙව සබ්බථා।
gae:මග්ගින්ද්රියබලට්ඨෙසු, සමාධි ච න කඞ්ඛිතෙ॥
gax:572:කාමපුඤ්ඤෙස්වනියතා, විරතීපි අනුද්ධතා।
gae:පඤ්ඤානුත්තරචිත්තෙසු, ඉන්ද්රියත්තයභාජිතා॥
gax:573:සෙසා වුත්තානුසාරෙන, ලබ්භමානජ්ඣානාදිකා।
gae:තෙහි යුත්තා ච විඤ්ඤෙය්යා, චිත්තුප්පාදා යථාක්කමං॥
gax:574:සොමනස්සයුත්තා <pb M=.51/> කාමෙ, ලොකුත්තරමහග්ගතෙ।
gae:පඨමජ්ඣානචිත්තා ච, පඤ්චඣානඞ්ගිකා මතා॥
gax:575:දුක්ඛුපෙක්ඛායුත්තා කාමෙ, පඤ්චවිඤ්ඤාණවජ්ජිතා।
gae:දුතියජ්ඣානචිත්තා ච, චතුඣානඞ්ගිකා සියුං॥
gax:576:ඣානඞ්ගත්තයසංයුත්තා, තතියජ්ඣානමානසා।
gae:චතුත්ථපඤ්චමාරුප්පා, ඣානඞ්ගද්වයයොගිනො॥
gax:577:පඤ්චවිඤ්ඤාණයුගළෙ, ඣානඞ්ගං නත්ථි කිඤ්චිපි।
gae:ඉත්ථං ඣානානං භෙදෙන, <b>පඤ්චධා</b> මානසා ඨිතා॥
gax:578:එකූනතිංසති සත්ත-තිංස චෙකාදසාපරෙ।
gae:චතුත්තිංස දසෙවාථ, ගණිකා තු යථාක්කමං॥
gax:579:ලොකුත්තරෙසු සබ්බෙසු, ඉන්ද්රියානි නවුච්චරෙ।
gae:තිහෙතුකෙසු සබ්බෙසු, ලොකියෙසු පනට්ඨධා॥
gax:580:ඤාණෙන විප්පයුත්තෙසු, සත්තධාව සමුද්ධරෙ।
gae:සිතවොට්ඨබ්බනා පුඤ්ඤෙ, පඤ්චධාව පකාසයෙ॥
gax:581:විචිකිච්ඡාසහගතෙ, චතුධාව විනිද්දිසෙ।
gae:තීණින්ද්රියානි වුත්තානි, සෙසාහෙතුකමානසෙ॥
gax:582:අට්ඨ <pb V=.57/> චෙකූනතාලීස, ද්වාදස වාථ තෙරස।
gae:එකඤ්ච සොළස චෙති, <b>ඡබ්බිධා</b> තත්ථ සඞ්ගහො॥
gax:583:පඨමානුත්තරං ඣානං, අට්ඨමග්ගඞ්ගිකං මතං।
gae:සත්තමග්ගඞ්ගිකං නාම, සෙසං ඣානමනුත්තරං॥
gax:584:ලොකියං පඨමං ඣානං, තථා කාමෙ තිහෙතුකං।
gae:පඤ්චමග්ගඞ්ගිකා නාම, චිත්තුප්පාදා පකාසිතා॥
gax:585:සෙසං මහග්ගතං ඣානං, සම්පයුත්තා ච දිට්ඨියා।
gae:ඤාණෙන විප්පයුත්තා ච, චතුමග්ගඞ්ගිකා මතා॥
gax:586:දොසමූලද්වයඤ්චෙව, උද්ධච්චසහිතං තථා।
gae:දිට්ඨියා විප්පයුත්තා ච, මග්ගඞ්ගත්තයයොගිනො॥
gax:587:විචිකිච්ඡාසම්පයුත්තො <pb M=.52/>, වුත්තො මග්ගො දුවඞ්ගිකො।
gae:අමග්ගාහෙතුකො චෙති, <b>සත්තධා</b> තත්ථ සඞ්ගහො॥
gax:588:අට්ඨ ද්වත්තිංසති චෙව, දස පඤ්චාධිකාපරෙ।
gae:තාලීස කමතො සත්ත, එකඤ්චට්ඨදසාපරෙ॥
gax:589:බලානි පන සත්තෙව, සබ්බත්ථාපි තිහෙතුකෙ।
gae:ඤාණෙන විප්පයුත්තෙසු, ඡ බලානි සමුද්දිසෙ॥
gax:590:චතුධාකුසලෙ හොන්ති, තිවිධා කඞ්ඛිතෙ පන।
gae:ද්විබලං සිතවොට්ඨබ්බං, අබලං සෙසමීරිතං॥
gax:591:<b>ඡබ්බිධො</b> සඞ්ගහො තත්ථ, සත්තතාලීසථාපරෙ।
gae:ද්වාදසෙකාදසෙකං ද්වෙ, සොළසෙති යථාක්කමං॥
gax:592:ඉත්ථං පඤ්ච ඡ සත්ත ඡ-කොට්ඨාසා කමතො ඨිතා।
gae:<b>චතුවීසති</b> සබ්බෙපි, ඣානඞ්ගාදිවසා කථා॥
cen:ඉති චෙතසිකවිභාගෙ චිත්තුප්පාදකථා නිට්ඨිතා।
cen:සොළසමො පරිච්ඡෙදො।
