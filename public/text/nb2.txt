cha:3:බාලවග්ගවණ්ණනා
bod:22-24:තතියස්ස පඨමදුතියතතියානි උත්තානත්ථානෙව।
bod:25:චතුත්ථෙ <b>නෙතබ්බො</b>ති අඤ්ඤතො ආහරිත්වා බොධෙතබ්බො, ඤාපෙතබ්බොති අත්ථො।
bod:27:ඡට්ඨෙ <b>නො චෙපි පටිච්ඡාදෙත්වා කරොන්තී</b>ති පාණාතිපාතාදීනි කරොන්තො සචෙපි අප්පටිච්ඡාදෙත්වා කරොන්ති। <b>පටිච්ඡන්නමෙවා</b>ති විඤ්ඤූහි ගරහිතබ්බභාවතො <pb M=2.27/> පටිච්ඡාදනාරහත්තා පටිච්ඡන්නමෙවාති වුච්චති। අවීචිආදයො පදෙසවිසෙසා තත්ථූපපන්නා සත්තා ච නිරයග්ගහණෙන ගහිතාති ආහ <b>“නිරයොති සහොකාසකා ඛන්ධා”</b>ති। තිරච්ඡානයොනි නාම විසුං පදෙසවිසෙසො නත්ථීති ආහ <b>“තිරච්ඡානයොනියං ඛන්ධාව ලබ්භන්තී”</b>ති।
bod:31:දසමෙ අත්ථො ඵලං තදධීනවුත්තිතාය වසො එතස්සාති <b>අත්ථවසො,</b> හෙතූති ආහ <b>“අත්ථවසෙති කාරණානී”</b>ති। <b>අරඤ්ඤවනපත්ථානී</b>ති අරඤ්ඤලක්ඛණප්පත්තානි වනපත්ථානි। වනපත්ථ-සද්දො හි සණ්ඩභූතෙ රුක්ඛසමූහෙපි වත්තතීති අරඤ්ඤග්ගහණං। වනීයති විවෙකකාමෙහි භජීයති, වනුතෙ වා තෙ අත්තසම්පත්තියා වසනත්ථාය යාචන්තො විය හොතීති වනං, පතිට්ඨහන්ති එත්ථ විවෙකකාමා යථාධිප්පෙතවිසෙසාධිගමෙනාති පත්ථං, වනෙසු පත්ථං ගහනට්ඨානෙ සෙනාසනං <b>වනපත්ථං। කිඤ්චාපී</b>ති අනුජානනසම්භාවනත්ථෙ නිපාතො। කිං අනුජානාති? නිප්පරියායතො අරඤ්ඤභාවං ගාමතො බහි අරඤ්ඤන්ති। තෙනාහ <b>“නිප්පරියායෙනා”</b>තිආදි। කිං සම්භාවෙති? ආරඤ්ඤකඞ්ගනිප්ඵාදකත්තං। යඤ්හි ආරඤ්ඤකඞ්ගනිප්ඵාදකං, තං විසෙසතො අරඤ්ඤන්ති වත්තබ්බන්ති। තෙනාහ <b>“යං තං පඤ්චධනුසතික”</b>න්තිආදි। <b>නික්ඛමිත්වා බහි ඉන්දඛීලා</b>ති ඉන්දඛීලතො බහි නික්ඛමිත්වා, තතො බහි පට්ඨායාති අත්ථො। <b>බහි ඉන්දඛීලා</b>ති වා යත්ථ ද්වෙ තීණි ඉන්දඛීලානි, <pb V=2.25/> තත්ථ බහිද්ධා ඉන්දඛීලතො පට්ඨාය। යත්ථ තං නත්ථි, තදරහට්ඨානතො පට්ඨායාති වදන්ති। <b>ගාමන්ත</b>න්ති ගාමසමීපං। <b>අනුපචාරට්ඨාන</b>න්ති නිච්චකිච්චවසෙන න උපචරිතබ්බට්ඨානං। තෙනාහ <b>“යත්ථ න කසීයති න වපීයතී”</b>ති।
bod:<b>අත්තනො ච දිට්ඨධම්මසුඛවිහාර</b>න්ති එතෙන සත්ථා අත්තනො විවෙකාභිරතිං පකාසෙති। තත්ථ දිට්ඨධම්මො නාම අයං පච්චක්ඛො අත්තභාවො, සුඛවිහාරො නාම චතුන්නං ඉරියාපථවිහාරානං ඵාසුතා। එකකස්ස හි අරඤ්ඤෙ අන්තමසො උච්චාරවස්සාවකිච්චං උපාදාය සබ්බෙ ඉරියාපථා ඵාසුකා හොන්ති, තස්මා දිට්ඨධම්මෙ සුඛවිහාරං <b>දිට්ඨධම්මසුඛවිහාර</b>න්ති එවං වා එත්ථ අත්ථො දට්ඨබ්බො।
bod:<b>පච්ඡිමඤ්ච ජනතං අනුකම්පමානො</b>ති කථං අරඤ්ඤවාසෙන පච්ඡිමා ජනතා අනුකම්පිතා හොති? සද්ධාපබ්බජිතා හි කුලපුත්තා භගවතො අරඤ්ඤවාසං <pb M=2.28/> දිස්වා “භගවාපි නාම අරඤ්ඤසෙනාසනානි න මුඤ්චති, යස්ස නෙවත්ථි පරිඤ්ඤාතබ්බං න පහාතබ්බං න භාවෙතබ්බං න සච්ඡිකාතබ්බං, කිමඞ්ගං පන මය”න්ති චින්තෙත්වා තත්ථ වසිතබ්බමෙව මඤ්ඤිස්සන්ති, එවං ඛිප්පමෙව දුක්ඛස්සන්තකරා භවිස්සන්ති। එවං පච්ඡිමා ජනතා අනුකම්පිතා හොති। එතමත්ථං දස්සෙන්තො ආහ <b>“පච්ඡිමෙ මම සාවකෙ අනුකම්පන්තො”</b>ති।
bod:32:එකාදසමෙ විජ්ජං භජන්තීති <b>විජ්ජාභාගියා,</b> විජ්ජාභාගෙ විජ්ජාකොට්ඨාසෙ වත්තන්තීතිපි <b>විජ්ජාභාගියා। පදං පච්ඡින්දතී</b>ති මග්ගචිත්තස්ස පතිට්ඨං උපච්ඡින්දති, මග්ගචිත්තං පතිට්ඨාපෙතුං න දෙතීති අත්ථො। <b>උබ්බට්ටෙත්වා</b>ති සමුච්ඡෙදවසෙන සමූලං උද්ධරිත්වා। <b>අට්ඨසු ඨානෙසූ</b>ති බුද්ධාදීසු අට්ඨසු ඨානෙසු। <b>රාගස්ස ඛයවිරාගෙනා</b>ති රාගස්ස ඛයසඞ්ඛාතෙන විරාගෙන, රාගස්ස අනුප්පත්තිධම්මතාපාදනෙනාති වුත්තං හොති।
cen:බාලවග්ගවණ්ණනා නිට්ඨිතා।
