cha:නෙක්ඛම්මජ්ඣාසයදීපනීයමකගාථා
cen:॥ නමො තස්ස යතො මහිමතො යස්ස තමො න॥
gax:49:දිස්වා නිමිත්තානි මදච්ඡිදානි,
gax:ථීනං විරූපානි රතච්ඡිදානි।
gax:පාපානි කම්මානි සුඛච්ඡිදානි,
gae:ලද්ධානි ඤාණානි භවච්ඡිදානි॥
gax:50:පදිත්තගෙහා විය භෙරවං රවං,
gax:රවං සම්මුට්ඨාය ගතො මහෙසි।
gax:මහෙසිමොලොකියපුත්තමත්තනො,
gae:තනොසි නො පෙමමහොඝමත්තනො॥
gax:51:උම්මාරඋම්මාරගතුද්ධරිත්වා,
gax:පදං පදං යාතනරාසභස්ස।
gax:අලං අලංකාරතරෙන ගන්තුං,
gae:මතී මතීවෙතිමනඞ්ගභඞ්ගෙ॥
gax:52:උම්මාරඋම්මාරගතො මහෙසි,
gax:අනඞ්ගභඞ්ගං සමචින්තයිත්ථ।
gax:කිං මෙ ජරාමච්චුමුඛෙ ඨිතස්ස,
gae:න මෙ වසෙ කාමවසෙ ඨිතස්ස॥
gax:53:කාමෙන කාමෙන න සාධ්යමොක්ඛං,
gax:මානෙන මානෙන මමත්ථි කිඤ්චි।
gax:මාරො සසෙනො හි අවාරණීයො,
gae:යන්තෙන උච්ඡුං විය මද්දතී මං॥
gax:54:ආදිත්තමුයාතපයාතමූනං,
gax:අතාණාලෙණාසරණෙ ජනෙ තෙ।
gax:දිස්වාන දිස්වාන සිවං මයා තෙ,
gae:කාමෙන කාමෙන කථං විනෙය්ය॥
gax:55:විජ්ජාවිජ්ජාය චුතඤ්චුපෙතං,
gax:අසාරසාරූපගතඤ්ජනං ජනං।
gax:විජ්ජායවිජ්ජාය යුතො චුතොහං,
gae:පහොමි තාරෙතුමසඞ්ගහො ගතො॥
gax:56:මග්ගන්ති නො දිට්ඨිගතාපවග්ගං,
gax:අග්ගා ති තෙවාහු ජනා සමග්ගා।
gax:නග්ගං අහො මොහතමස්ස වග්ගං,
gae:වග්ගං හනිස්සාමි තමග්ගමග්ගා॥
gax:57:පසෙය්හකාරෙන අසෙය්හදුක්ඛං,
gax:ජනා ජනෙන්තීහ ජනානමෙව।
gax:පසෙය්හකාරෙනා අසෙය්හදුක්ඛං,
gae:පාපං න ජානන්ති තතො නිදානං॥
gax:58:තෙ ඔඝයොගාසවසංකිලෙසා,
gax:තමෙව නාසෙන්ති තතො සමුට්ඨිතා।
gax:එකන්තිකං ජාති ජරා ච මච්චු,
gae:නිරන්තරං තං බ්යසනඤ්චනෙකං॥
gax:59:චීරං කිලෙසානසමුජ්ජලන්තං,
gax:දිස්වාන සත්තානුසයං සයම්භූ।
gax:සාධෙමි බොධිං විනයාමි සත්තෙ,
gae:පච්ඡාපි පස්සාමි සුතං සුතන්තං॥
gax:60:තං දිබ්බචක්කං ඛුරචක්කමාලං,
gax:රජ්ජං සසාරජ්ජසමජ්ජමජ්ජං।
gax:තෙ බන්ධවා බන්ධනමාගතා පරෙ,
gae:සුතො පසූතොයමනඞ්ගදූතො॥
gax:61:සමුජ්ජලන්තං වසතී සතීසිරී,
gax:සිරීසපාගාරමිදං මහාවිසං।
gax:දද්දල්ලමානා යුවතී වතීමා,
gae:සකණ්ටකායෙව සමඤ්ජසඤ්ජසෙ॥
gax:62:යස්සා විරාජිතසිරී සිරියාපි නත්ථි,
gax:තස්සාවලොකිය න තිත්තිවසානමත්ථි।
gax:ගච්ඡාමි හන්ද තවනඞ්ග සිරප්පභෙදං,
gae:මත්තෙභකුම්භුපරි සීහවිලාසගාමිං॥
gax:63:භො භො අනඞ්ගසුචිර පි පනුණ්ණබාණ,
gax:බාණානි සංහර පනුණ්ණමිතො නිරොධ।
gax:රොධෙන චාපදගතො මනසො න සොච,
gae:සොචං තවප්පනවලොකිය යාමි සන්තිං॥
gax:64:රතී රතී කාමගුණෙ විවෙකෙ,
gax:අලං අලන්තෙව විචින්තයන්තො।
gax:මනං මනඞ්ගාලයසම්පදාලයං,
gae:තහිං තහිං දිට්ඨබාලා ව පක්කමි॥
