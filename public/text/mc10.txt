cha:11:වලාහකසංයුත්තවණ්ණනා
bod:550-606:ලොකං <pb V=2.252/> වාලෙන්තා සංවරන්තා ඡාදෙන්තා අහන්ති පරියෙසන්තීති වලාහා, දෙවපුත්තා। තෙසං සමූහො වලාහකදෙවකායොති ආහ <b>“වලාහකකායිකා”</b>තිආදි। <b>සීතකරණවලාහකා</b>ති සීතහරණවලාහකා। <b>සෙසපදෙසූ</b>ති උණ්හවලාහකාදිපදෙසු। <b>එසෙව නයො</b>ති “උණ්හකරණවලාහකා”තිආදිනා අත්ථො වෙදිතබ්බො। <b>චිත්තට්ඨපන</b>න්ති “සීතං හොතූ”ති එවං චිත්තස්ස උප්පාදනං। <b>වස්සානෙ</b>ති වස්සකාලෙ। <b>උතුසමුට්ඨානමෙවා</b>ති පාකතිකසීතමෙවාති අත්ථො। <b>උණ්හෙපී</b>ති උණ්හකාලෙ। <b>අබ්භමණ්ඩපො</b>ති මණ්ඩපසදිසඅබ්භපටලවිතානමාහ। <b>අබ්භං උප්පජ්ජතී</b>ති තහං තහං පටලං උට්ඨහති। <b>අබ්භෙයෙවා</b>ති අබ්භකාලෙ එව, වස්සානෙති අත්ථො। <b>අතිඅබ්භ</b>න්ති සතපටලසහස්සපටලං හුත්වා අබ්භුට්ඨානං। <b>චිත්තවෙසාඛමාසෙසූ</b>ති වසන්තකාලං සන්ධායාහ। තදා හි විද්ධො විගතවලාහකො දෙවො භවිතුං යුත්තො। <b>උත්තරදක්ඛිණාදී</b>ති <b>ආදි</b>-සද්දෙන පච්ඡිමවාතාදිං සඞ්ගණ්හාති। <b>පකතිවාතො</b>ති පකතියා සභාවෙන වායනකවාතො। <b>තං උතුසමුට්ඨානමෙවා</b>ති ආහාරූපජීවීනං සත්තානං සාධාරණකම්මූපනිස්සයඋතුසමුට්ඨානමෙව। එස නයො උතුසමුට්ඨානසීතුණ්හවාතෙසුපි। තම්පි හි ආහාරූපජීවීනං සත්තානං සාධාරණකම්මූපනිස්සයමෙවාති।
bod:<b>ගීත</b>න්ති මෙඝගීතං। <b>සච්චකිරියායා</b>ති තාදිසානං පුරිසවිසෙසානං සච්චාධිට්ඨානෙන। <b>ඉද්ධිබලෙනා</b>ති ඉද්ධිමන්තානං ඉද්ධිආනුභාවෙන। <b>විනාසමෙඝෙනා</b>ති <pb M=2.278/> කප්පවිනාසකමෙඝෙන। අඤ්ඤෙනපි කණ්හපාපිකසත්තානං පාපකම්මපච්චයා උප්පන්නවිනාසමෙඝෙන වුට්ඨෙන සො සො දෙසො විනස්සතෙව।
cen:වලාහකසංයුත්තවණ්ණනා නිට්ඨිතා।
