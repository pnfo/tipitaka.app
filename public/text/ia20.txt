cha:20:අමතවග්ගවණ්ණනා
bod:600-611:<b>අමතං</b> <pb V=1.404/> <b>තෙ, භික්ඛවෙ, න පරිභුඤ්ජන්තී</b>ති මරණවිරහිතං නිබ්බානං න පරිභුඤ්ජන්තීති අත්ථො। නනු ච නිබ්බානං ලොකුත්තරං, කායගතාසති ලොකියා, කථං තං පරිභුඤ්ජන්තා අමතං පරිභුඤ්ජන්තීති? තං භාවෙත්වා අධිගන්තබ්බතො। කායගතඤ්හි සතිං භාවෙන්තො අමතමධිගච්ඡති, අභාවෙන්තො නාධිගච්ඡති। තස්මා එවං වුත්තං। එතෙනුපායෙන සබ්බත්ථ අත්ථො වෙදිතබ්බො। අපි චෙත්ථ <b>විරද්ධ</b>න්ති විරාධිතං නාධිගතං। <b>ආරද්ධ</b>න්ති පරිපුණ්ණං। <b>පමාදිංසූ</b>ති පමජ්ජන්ති। <b>පමුට්ඨ</b>න්ති සම්මුට්ඨං <pb P=2.87/> විස්සරිතං නට්ඨං වා। <b>ආසෙවිත</b>න්ති ආදිතො සෙවිතං। <b>භාවිත</b>න්ති වඩ්ඪිතං। <b>බහුලීකත</b>න්ති පුනප්පුනං කතං। <b>අනභිඤ්ඤාත</b>න්ති ඤාතඅභිඤ්ඤාය අජානිතං। <b>අපරිඤ්ඤාත</b>න්ති ඤාතපරිඤ්ඤාවසෙනෙව අපරිඤ්ඤාතං। <b>අසච්ඡිකත</b>න්ති අපච්චක්ඛකතං। සෙසං සබ්බත්ථ උත්තානත්ථමෙවාති।
cen:අමතවග්ගවණ්ණනා।
cen:මනොරථපූරණියා අඞ්ගුත්තරනිකාය-අට්ඨකථාය සහස්සසුත්තන්තපරිමාණස්ස
cen:එකකනිපාතස්ස සංවණ්ණනා නිට්ඨිතා।
