cha:චතුත්ථො පරිච්ඡෙදො
sub:4:වීථිපරිකම්මකථා
gax:126:පඨමාවජ්ජනං පඤ්ච-දසන්නං පරතො භවෙ।
gae:දුතියාවජ්ජනං හොති, එකවීසතිතො පරං॥
gax:127:එකම්හා <pb M=.12/> පඤ්චවිඤ්ඤාණං, පඤ්චම්හා සම්පටිච්ඡනං।
gae:සුඛසන්තීරණං හොති, පඤ්චවීසතිතො පරං॥
gax:128:සත්තතිංසතිතො හොති, උපෙක්ඛාතීරණද්වයං।
gae:වොට්ඨබ්බනසරූපානං, ද්වින්නං කාමජවා පරං॥
gax:129:මග්ගාභිඤ්ඤා පරං ද්වින්නං, තිණ්ණන්නං ලොකියප්පනා।
gae:ඵලා චතුන්නං පඤ්චන්නං, උපරිට්ඨඵලද්වයං॥
gax:130:භවන්ති චත්තාලීසම්හා, සුඛපාකා ද්විහෙතුකා।
gae:තථෙකචත්තාලීසම්හා, උපෙක්ඛාය සමායුතා॥
gax:131:හොන්ති <pb V=.14/> සත්තතිතො කාමෙ, සුඛපාකා තිහෙතුකා।
gax:ද්වාසත්තතිම්හා ජායන්ති, උපෙක්ඛාසහිතා පන॥
gax:132:එකූනසට්ඨිතො රූප-පාකා පාකා අරූපිනො।
gae:කමාට්ඨචත්තාලීසම්හා, තථෙකද්විතිහීනතො॥
gax:133:පුබ්බසඞ්ගහමිච්චෙවං, විගණෙත්වා විචක්ඛණො।
gae:පරසඞ්ගහසඞ්ඛ්යාදිං, විභාවෙය්ය විසාරදො॥
gax:134:පඤ්චද්වාරාවජ්ජනතො, දස චිත්තානි දීපයෙ।
gae:සෙසාවජ්ජනතො පඤ්චචත්තාලීසන්ති භාසිතං॥
gax:135:පඤ්චවිඤ්ඤාණතො පාපවිපාකා සම්පටිච්ඡනා।
gae:පරමෙකං ද්වයං පුඤ්ඤවිපාකා සම්පටිච්ඡනා॥
gax:136:සන්තීරණා ද්විහෙතුම්හා, පාකා ද්වාදස ජායරෙ।
gae:තිහෙතුකාමපාකම්හා, එකවීසති ලබ්භරෙ॥
gax:137:රූපාවචරපාකම්හා, පරමෙකූනවීසති।
gae:නවට්ඨාරූපපාකම්හා, සත්ත ඡාපි යථාක්කමං॥
gax:138:පටිඝම්හා තු සත්තෙව, සිතම්හා තෙරසෙරිතා।
gae:පාපපුඤ්ඤද්විහෙතුම්හා, එකවීසති භාවයෙ॥
gax:139:ද්විහෙතුකාමක්රියතො <pb M=.13/>, අට්ඨාරස උපෙක්ඛකා।
gae:සත්තරස සුඛොපෙතා, විභාවෙය්ය විචක්ඛණො॥
gax:140:කාමපුඤ්ඤතිහෙතුම්හා, තෙත්තිංසෙව උපෙක්ඛකා।
gae:තෙපඤ්ඤාස සුඛොපෙතා, භවන්තීති පකාසිතං॥
gax:141:තිහෙතුකාමක්රියතො, චතුවීසතිපෙක්ඛකා।
gae:සුඛිතම්හා තු දීපෙය්ය, පඤ්චවීසති පණ්ඩිතො॥
gax:142:දසරූපජවම්හෙකා-දසද්වාදස <pb V=.15/> තෙරස।
gae:යථාක්කමං පඤ්චදස, ආරුප්පා පරිදීපයෙ॥
gax:143:ඵලම්හා චුද්දසෙවාහු, මග්ගම්හා තු සකං ඵලං।
gae:පරං සඞ්ගහමිච්චෙවං, විගණෙය්ය විසාරදො॥
gax:144:පුබ්බාපරසමොධාන-මිති ඤත්වා තතො පරං।
gae:වත්ථුවීථිසමොධානං, යථාසම්භවමුද්දිසෙ॥
gax:145:පඤ්ච වත්ථූනි නිස්සාය, කමතො පඤ්චමානසා।
gae:තෙත්තිංස පන නිස්සාය, හදයං මානසා සියුං॥
gax:146:කාමපාකමනොධාතු-හසිතුප්පාදමානසා।
gae:දොසමූලානි මග්ගො ච, රූපජ්ඣානාව සබ්බථා॥
gax:147:දසාවසෙසාපුඤ්ඤානි, කාමපුඤ්ඤමහාක්රියා।
gae:වොට්ඨබ්බාරූපජවනං, සත්ත ලොකුත්තරානි ච॥
gax:148:ද්වෙචත්තාලීස චිත්තානි, පඤ්චවොකාරභූමියං।
gae:නිස්සාය හදයං හොන්ති, අරූපෙ නිස්සයං විනා॥
gax:149:ආරුප්පපාකා චත්තාරො, අනිස්සායෙති සබ්බථා।
gae:විත්ථාරෙනට්ඨධා භින්නං, සඞ්ඛෙපා තිවිධං භවෙ॥
gax:150:තෙචත්තාලීස නිස්සාය, අනිස්සාය චතුබ්බිධං।
gae:නිස්සිතානිස්සිතා සෙසා, ද්වෙචත්තාලීස මානසා॥
gax:151:පඤ්ච චිත්තප්පනා හොන්ති, කමෙනෙකෙකවීථියං।
gae:මනොධාතුත්තිකං නාම, පඤ්චද්වාරිකමීරිතං॥
gax:152:සුඛතීරණවොට්ඨබ්බ-පරිත්තජවනා <pb M=.14/> පන।
gae:එකතිංසාපි ජායන්තෙ, ඡසු වීථීසු සම්භවා॥
gax:153:මහාපාකා පනට්ඨාපි, උපෙක්ඛාතීරණද්වයං।
gae:ඡසු ද්වාරෙසු ජායන්ති, දස මුත්තා ච වීථියා॥
gax:154:චුතිසන්ධිභවඞ්ගානං, වසා පාකා මහග්ගතා।
gae:නව වීථිවිමුත්තාති, දසධා වීථිසඞ්ගහො॥
gax:155:එකද්වාරිකචිත්තානි <pb V=.16/>, පඤ්චඡද්වාරිකා තථා।
gae:ඡද්වාරිකවිමුත්තා ච, විමුත්තාති ච සබ්බථා॥
gax:156:ඡත්තිංස තයෙකතිංස, දස චෙව නවෙති ච।
gae:ඤත්වා වීථිසමොධානං, ගොචරඤ්ච සමුද්දිසෙ॥
gax:157:කමතො පඤ්චවිඤ්ඤාණා, ලොකුත්තරමහග්ගතා।
gae:අභිඤ්ඤාවජ්ජිතා සබ්බා, පඤ්චතාලීස මානසා॥
gax:158:යථාසම්භවතො හොන්ති, රූපාදෙකෙකගොචරා।
gae:පඤ්චගොචරමීරෙන්ති, මනොධාතුත්තිකං පන॥
gax:159:සන්තීරණමහාපාකා, පරිත්තජවනානි ච।
gae:වොට්ඨබ්බනමභිඤ්ඤා ච, තෙචත්තාලීස සම්භවා॥
gax:160:ඡාරම්මණෙසු හොන්තීති, අට්ඨධා තිවිධා පුන।
gae:එකාරම්මණචිත්තානි, පඤ්චඡාරම්මණානි ච॥
gax:161:සඞ්ඛෙපා මානසා පඤ්ච-චත්තාලීස තයො තථා।
gae:තෙචත්තාලීස චෙවෙති, සත්තධාපි සියුං කථං॥
gax:162:කාමපාකමනොධාතු-හසිතුප්පාදමානසා।
gae:පඤ්චවීස යථායොගං, පරිත්තාරම්මණා මතා॥
gax:163:කසිණුග්ඝාටිමාකාසං, පඨමාරුප්පමානසං।
gae:තස්සෙව නත්ථිභාවං තු, තතියාරුප්පකං තථා॥
gax:164:ආලම්බිත්වා පවත්තන්ති, ආරුප්පා කමතො තතො।
gae:දුතියඤ්ච චතුත්ථඤ්ච, ඡ මහග්ගතගොචරා॥
gax:165:අප්පමාණසමඤ්ඤා <pb M=.15/> තෙ, නිබ්බානෙ පන ගොචරෙ।
gae:අට්ඨ ලොකුත්තරා ධම්මා, නියමෙන වවත්ථිතා॥
gax:166:කසිණාසුභකොට්ඨාසෙ,
gax:ආනාපානෙ ච යොගිනො।
gax:පටිභාගනිමිත්තම්හි <pb V=.17/>,
gae:අප්පමඤ්ඤානුයුඤ්ජතො॥
gax:167:සත්තපණ්ණත්තියඤ්චෙව, රූපජ්ඣානං පවත්තති।
gae:යථාවුත්තනිමිත්තම්හි, සෙසමාරුප්පකන්ති ච॥
gax:168:අභිඤ්ඤාවජ්ජිතා එකවීස මහග්ගතා සබ්බා।
gae:සබ්බෙ පණ්ණත්තිසඞ්ඛාතෙ, නවත්තබ්බෙ පවත්තරෙ॥
gax:169:ජායන්තාකුසලා ඤාණවිප්පයුත්තජවා තථා।
gae:අප්පමාණං විනා වීස, පරිත්තාදීසු තීසුපි॥
gax:170:තිහෙතුකාමපුඤ්ඤානි, පුඤ්ඤාභිඤ්ඤා ච පඤ්චිමෙ।
gae:චතූසුපි පවත්තන්ති, අරහත්තද්වයං විනා॥
gax:171:ක්රියාභිඤ්ඤා ච වොට්ඨබ්බං, ක්රියාකාමෙ තිහෙතුකා।
gae:ඡ සබ්බත්ථාපි හොන්තීති, සත්තධා මානසා ඨිතා॥
gax:172:එකතිච්චතුකොට්ඨාසගොචරා තිවිධා පන।
gae:සමසට්ඨි තථා වීස, කමෙනෙකාදසෙති ච॥
gax:173:පඤ්චද්වාරෙසු පඤ්චාපි, පච්චුප්පන්නාව ගොචරා।
gae:තෙකාලිකා නවත්තබ්බා, මනොද්වාරෙ යථාරහං॥
gax:174:අජ්ඣත්තා ච බහිද්ධා ච, පඤ්චද්වාරෙසු ගොචරා।
gae:මනොද්වාරෙ නවත්තබ්බො, නත්ථිභාවොපි ලබ්භති॥
gax:175:පඤ්චද්වාරෙසු පඤ්චන්න-මෙකමෙකො ච ගොචරො।
gae:ඡාපි ආරම්මණා හොන්ති, මනොද්වාරම්හි සබ්බථා॥
gax:176:පඤ්චද්වාරෙසු ගහිතං, තදඤ්ඤම්පි ච ගොචරං।
gae:මනොද්වාරෙ වවත්ථානං, ගච්ඡතීති හි දෙසිතං॥
gax:177:අතීතා <pb M=.16/> වත්තමානා ච, සම්භවා කාමසන්ධියා।
gae:ඡද්වාරගහිතා හොන්ති, තිවිධා තෙපි ගොචරා॥
gax:178:කම්මනිමිත්තමෙවෙකං <pb V=.18/>, මනොද්වාරෙ උපට්ඨිතං।
gae:නවත්තබ්බමතීතඤ්ච, ධම්මාරම්මණසඞ්ගහං॥
gax:179:ආලම්බිත්වා යථායොගං, පටිසන්ධිමහග්ගතා।
gae:අන්තෙ චුති භවෙ මජ්ඣෙ, භවඞ්ගම්පි පවත්තතීති॥
cen:ඉති චිත්තවිභාගෙ වීථිපරිකම්මකථා නිට්ඨිතා।
cen:චතුත්ථො පරිච්ඡෙදො।
