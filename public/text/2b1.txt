cha:2:ආයතනවිභඞ්ගො
tit:1:සුත්තන්තභාජනීයං
bod:154:ද්වාදසායතනානි <pb T=.85/> <pb M=.69/> <pb P=.70/> <pb V=.77/> – චක්ඛායතනං, රූපායතනං, සොතායතනං, සද්දායතනං, ඝානායතනං, ගන්ධායතනං, ජිව්හායතනං, රසායතනං, කායායතනං, ඵොට්ඨබ්බායතනං, මනායතනං, ධම්මායතනං।
bod:චක්ඛුං අනිච්චං දුක්ඛං අනත්තා විපරිණාමධම්මං। රූපා අනිච්චා දුක්ඛා අනත්තා විපරිණාමධම්මා। සොතං අනිච්චං දුක්ඛං අනත්තා විපරිණාමධම්මං। සද්දා අනිච්චා දුක්ඛා අනත්තා විපරිණාමධම්මා। ඝානං අනිච්චං දුක්ඛං අනත්තා විපරිණාමධම්මං। ගන්ධා අනිච්චා දුක්ඛා අනත්තා විපරිණාමධම්මා। ජිව්හා අනිච්චා දුක්ඛා අනත්තා විපරිණාමධම්මා। රසා අනිච්චා දුක්ඛා අනත්තා විපරිණාමධම්මා। කායො අනිච්චො දුක්ඛො අනත්තා විපරිණාමධම්මො। ඵොට්ඨබ්බා අනිච්චා දුක්ඛා අනත්තා විපරිණාමධම්මා। මනො අනිච්චො දුක්ඛො අනත්තා විපරිණාමධම්මො। ධම්මා අනිච්චා දුක්ඛා අනත්තා විපරිණාමධම්මා।
cen:සුත්තන්තභාජනීයං।
tit:2:අභිධම්මභාජනීයං
bod:155:ද්වාදසායතනානි <pb V=.78/> – චක්ඛායතනං, සොතායතනං, ඝානායතනං, ජිව්හායතනං, කායායතනං, මනායතනං, රූපායතනං, සද්දායතනං, ගන්ධායතනං, රසායතනං, ඵොට්ඨබ්බායතනං, ධම්මායතනං।
bod:156:තත්ථ කතමං චක්ඛායතනං? යං චක්ඛු <n>චක්ඛුං (සී॰ ස්යා॰ ක॰) ධ॰ ස॰ 596-599</n> චතුන්නං මහාභූතානං උපාදාය පසාදො අත්තභාවපරියාපන්නො අනිදස්සනො සප්පටිඝො, යෙන චක්ඛුනා <pb P=.71/> අනිදස්සනෙන සප්පටිඝෙන රූපං සනිදස්සනං සප්පටිඝං පස්සි වා පස්සති වා පස්සිස්සති වා පස්සෙ වා, චක්ඛුම්පෙතං චක්ඛායතනම්පෙතං චක්ඛුධාතුපෙසා චක්ඛුන්ද්රියම්පෙතං ලොකොපෙසො ද්වාරාපෙසා සමුද්දොපෙසො පණ්ඩරම්පෙතං ඛෙත්තම්පෙතං වත්ථුම්පෙතං නෙත්තම්පෙතං නයනම්පෙතං ඔරිමං තීරම්පෙතං සුඤ්ඤො ගාමොපෙසො। ඉදං වුච්චති “චක්ඛායතනං” <pb T=.86/>।
bod:157:තත්ථ <pb M=.70/> කතමං සොතායතනං? යං සොතං චතුන්නං මහාභූතානං උපාදාය පසාදො අත්තභාවපරියාපන්නො අනිදස්සනො සප්පටිඝො, යෙන සොතෙන අනිදස්සනෙන සප්පටිඝෙන සද්දං අනිදස්සනං සප්පටිඝං සුණි වා සුණාති වා සුණිස්සති වා සුණෙ වා, සොතම්පෙතං සොතායතනම්පෙතං සොතධාතුපෙසා සොතින්ද්රියම්පෙතං ලොකොපෙසො ද්වාරාපෙසා සමුද්දොපෙසො පණ්ඩරම්පෙතං ඛෙත්තම්පෙතං වත්ථුම්පෙතං ඔරිමං තීරම්පෙතං සුඤ්ඤො ගාමොපෙසො। ඉදං වුච්චති “සොතායතනං”।
bod:158:තත්ථ කතමං ඝානායතනං? යං ඝානං චතුන්නං මහාභූතානං උපාදාය පසාදො අත්තභාවපරියාපන්නො අනිදස්සනො සප්පටිඝො, යෙන ඝානෙන අනිදස්සනෙන සප්පටිඝෙන ගන්ධං අනිදස්සනං සප්පටිඝං ඝායි වා ඝායති වා ඝායිස්සති වා ඝායෙ වා, ඝානම්පෙතං ඝානායතනම්පෙතං ඝානධාතුපෙසා ඝානින්ද්රියම්පෙතං ලොකොපෙසො ද්වාරාපෙසා සමුද්දොපෙසො පණ්ඩරම්පෙතං ඛෙත්තම්පෙතං වත්ථුම්පෙතං ඔරිමං තීරම්පෙතං සුඤ්ඤො ගාමොපෙසො। ඉදං වුච්චති “ඝානායතනං”।
bod:159:තත්ථ කතමං ජිව්හායතනං? යා ජිව්හා චතුන්නං මහාභූතානං උපාදාය පසාදො අත්තභාවපරියාපන්නො අනිදස්සනො සප්පටිඝො, යාය ජිව්හාය අනිදස්සනාය සප්පටිඝාය රසං අනිදස්සනං සප්පටිඝං සායි වා සායති වා සායිස්සති වා සායෙ වා, ජිව්හාපෙසා ජිව්හායතනම්පෙතං <pb V=.79/> ජිව්හාධාතුපෙසා ජීව්හින්ද්රියම්පෙතං ලොකොපෙසො ද්වාරාපෙසා සමුද්දොපෙසො පණ්ඩරම්පෙතං ඛෙත්තම්පෙතං වත්ථුම්පෙතං ඔරිමං තීරම්පෙතං සුඤ්ඤො ගාමොපෙසො। ඉදං වුච්චති “ජිව්හායතනං”।
bod:160:තත්ථ කතමං කායායතනං? යො කායො චතුන්නං මහාභූතානං උපාදාය පසාදො අත්තභාවපරියාපන්නො අනිදස්සනො සප්පටිඝො, යෙන කායෙන අනිදස්සනෙන සප්පටිඝෙන ඵොට්ඨබ්බං අනිදස්සනං සප්පටිඝං ඵුසි වා ඵුසති වා ඵුසිස්සති වා ඵුසෙ වා, කායොපෙසො කායායතනම්පෙතං කායධාතුපෙසා කායින්ද්රියම්පෙතං ලොකොපෙසො ද්වාරාපෙසා සමුද්දොපෙසො පණ්ඩරම්පෙතං ඛෙත්තම්පෙතං වත්ථුම්පෙතං ඔරිමං තීරම්පෙතං සුඤ්ඤො ගාමොපෙසො। ඉදං වුච්චති “කායායතනං”।
bod:161:තත්ථ <pb M=.71/> කතමං මනායතනං? එකවිධෙන මනායතනං – ඵස්සසම්පයුත්තං।
bod:දුවිධෙන මනායතනං – අත්ථි සහෙතුකං, අත්ථි අහෙතුකං।
bod:තිවිධෙන මනායතනං – අත්ථි කුසලං, අත්ථි අකුසලං, අත්ථි අබ්යාකතං।
bod:චතුබ්බිධෙන මනායතනං – අත්ථි කාමාවචරං, අත්ථි රූපාවචරං, අත්ථි අරූපාවචරං, අත්ථි අපරියාපන්නං।
bod:පඤ්චවිධෙන මනායතනං – අත්ථි සුඛින්ද්රියසම්පයුත්තං, අත්ථි දුක්ඛින්ද්රියසම්පයුත්තං, අත්ථි සොමනස්සින්ද්රියසම්පයුත්තං, අත්ථි දොමනස්සින්ද්රියසම්පයුත්තං, අත්ථි උපෙක්ඛින්ද්රියසම්පයුත්තං।
bod:ඡබ්බිධෙන මනායතනං – චක්ඛුවිඤ්ඤාණං, සොතවිඤ්ඤාණං, ඝානවිඤ්ඤාණං, ජිව්හාවිඤ්ඤාණං, කායවිඤ්ඤාණං, මනොවිඤ්ඤාණං। එවං ඡබ්බිධෙන මනායතනං।
bod:සත්තවිධෙන මනායතනං – චක්ඛුවිඤ්ඤාණං, සොතවිඤ්ඤාණං, ඝානවිඤ්ඤාණං, ජිව්හාවිඤ්ඤාණං, කායවිඤ්ඤාණං, මනොධාතු, මනොවිඤ්ඤාණධාතු। එවං සත්තවිධෙන මනායතනං।
bod:අට්ඨවිධෙන මනායතනං – චක්ඛුවිඤ්ඤාණං, සොතවිඤ්ඤාණං, ඝානවිඤ්ඤාණං, ජිව්හාවිඤ්ඤාණං, කායවිඤ්ඤාණං <pb V=.80/> අත්ථි සුඛසහගතං, අත්ථි දුක්ඛසහගතං, මනොධාතු, මනොවිඤ්ඤාණධාතු। එවං අට්ඨවිධෙන මනායතනං।
bod:නවවිධෙන මනායතනං – චක්ඛුවිඤ්ඤාණං, සොතවිඤ්ඤාණං, ඝානවිඤ්ඤාණං, ජිව්හාවිඤ්ඤාණං, කායවිඤ්ඤාණං, මනොධාතු, මනොවිඤ්ඤාණධාතු අත්ථි කුසලං, අත්ථි අකුසලං, අත්ථි අබ්යාකතං। එවං නවවිධෙන මනායතනං।
bod:දසවිධෙන මනායතනං – චක්ඛුවිඤ්ඤාණං, සොතවිඤ්ඤාණං, ඝානවිඤ්ඤාණං, ජිව්හාවිඤ්ඤාණං, කායවිඤ්ඤාණං අත්ථි සුඛසහගතං, අත්ථි දුක්ඛසහගතං, මනොධාතු, මනොවිඤ්ඤාණධාතු අත්ථි කුසලං, අත්ථි අකුසලං, අත්ථි අබ්යාකතං। එවං දසවිධෙන මනායතනං।
bod:එකවිධෙන මනායතනං – ඵස්සසම්පයුත්තං।
bod:දුවිධෙන මනායතනං – අත්ථි සහෙතුකං, අත්ථි අහෙතුකං।
bod:තිවිධෙන <pb M=.72/> මනායතනං – අත්ථි සුඛාය වෙදනාය සම්පයුත්තං, අත්ථි දුක්ඛාය වෙදනාය සම්පයුත්තං, අත්ථි අදුක්ඛමසුඛාය වෙදනාය සම්පයුත්තං…පෙ॰…। එවං බහුවිධෙන මනායතනං। ඉදං වුච්චති “මනායතනං”।
bod:162:තත්ථ <pb P=.72/> කතමං රූපායතනං? යං රූපං චතුන්නං මහාභූතානං උපාදාය වණ්ණනිභා සනිදස්සනං සප්පටිඝං නීලං පීතකං ලොහිතකං <n>පීතං ලොහිතං (සී॰)</n> ඔදාතං කාළකං මඤ්ජිට්ඨකං <n>මඤ්ජෙට්ඨකං (සී॰ ස්යා॰)</n> හරි හරිවණ්ණං අම්බඞ්කුරවණ්ණං දීඝං රස්සං අණුං ථූලං වට්ටං පරිමණ්ඩලං චතුරස්සං ඡළංසං අට්ඨංසං සොළසංසං නින්නං ථලං ඡායා ආතපො ආලොකො අන්ධකාරො අබ්භා මහිකා ධූමො රජො චන්දමණ්ඩලස්ස වණ්ණනිභා සූරියමණ්ඩලස්ස <n>සුරියමණ්ඩලස්ස (සී॰ ස්යා॰ කං॰)</n> වණ්ණනිභා තාරකරූපානං වණ්ණනිභා ආදාසමණ්ඩලස්ස වණ්ණනිභා මණිසඞ්ඛමුත්තවෙළුරියස්ස වණ්ණනිභා ජාතරූපරජතස්ස වණ්ණනිභා, යං වා පනඤ්ඤම්පි අත්ථි රූපං චතුන්නං මහාභූතානං උපාදාය වණ්ණනිභා සනිදස්සනං සප්පටිඝං, යං රූපං සනිදස්සනං සප්පටිඝං චක්ඛුනා අනිදස්සනෙන සප්පටිඝෙන පස්සි වා පස්සති වා පස්සිස්සති වා පස්සෙ වා, රූපම්පෙතං රූපායතනම්පෙතං රූපධාතුපෙසා। ඉදං වුච්චති “රූපායතනං”।
bod:163:තත්ථ <pb V=.81/> කතමං සද්දායතනං? යො සද්දො චතුන්නං මහාභූතානං උපාදාය අනිදස්සනො සප්පටිඝො භෙරිසද්දො මුදිඞ්ගසද්දො <n>මුතිඞ්ගසද්ධො (සී॰)</n> සඞ්ඛසද්දො පණවසද්දො ගීතසද්දො වාදිතසද්දො සම්මසද්දො පාණිසද්දො සත්තානං නිග්ඝොසසද්දො ධාතූනං සන්නිඝාතසද්දො වාතසද්දො උදකසද්දො මනුස්සසද්දො අමනුස්සසද්දො, යො වා පනඤ්ඤොපි අත්ථි සද්දො චතුන්නං මහාභූතානං උපාදාය අනිදස්සනො සප්පටිඝො, යං සද්දං අනිදස්සනං සප්පටිඝං සොතෙන අනිදස්සනෙන සප්පටිඝෙන සුණි වා සුණාති වා සුණිස්සති වා සුණෙ වා, සද්දොපෙසො සද්දායතනම්පෙතං සද්දධාතුපෙසා। ඉදං වුච්චති “සද්දායතනං”।
bod:164:තත්ථ කතමං ගන්ධායතනං? යො ගන්ධො චතුන්නං මහාභූතානං උපාදාය අනිදස්සනො සප්පටිඝො මූලගන්ධො සාරගන්ධො තචගන්ධො පත්තගන්ධො පුප්ඵගන්ධො ඵලගන්ධො ආමගන්ධො විස්සගන්ධො සුගන්ධො දුග්ගන්ධො, යො වා පනඤ්ඤොපි අත්ථි ගන්ධො චතුන්නං මහාභූතානං උපාදාය අනිදස්සනො සප්පටිඝො <pb M=.73/>, යං ගන්ධං අනිදස්සනං සප්පටිඝං ඝානෙන අනිදස්සනෙන සප්පටිඝෙන ඝායි වා ඝායති වා ඝායිස්සති වා ඝායෙ වා, ගන්ධොපෙසො ගන්ධායතනම්පෙතං ගන්ධධාතුපෙසා। ඉදං වුච්චති “ගන්ධායතනං”।
bod:165:තත්ථ කතමං රසායතනං? යො රසො චතුන්නං මහාභූතානං උපාදාය අනිදස්සනො සප්පටිඝො මූලරසො ඛන්ධරසො තචරසො පත්තරසො පුප්ඵරසො ඵලරසො අම්බිලං මධුරං තිත්තකං කටුකං ලොණිකං <n>ලපිලකං (සී॰), ලම්පිකං (ක॰ සී॰)</n> ඛාරිකං ලම්බිකං කසාවො සාදු අසාදු, යො වා පනඤ්ඤොපි අත්ථි රසො චතුන්නං මහාභූතානං උපාදාය අනිදස්සනො සප්පටිඝො, යං රසං අනිදස්සනං සප්පටිඝං ජිව්හාය අනිදස්සනාය සප්පටිඝාය සායි වා සායති වා සායිස්සති වා සායෙ වා, රසොපෙසො රසායතනම්පෙතං රසධාතුපෙසා। ඉදං වුච්චති “රසායතනං”।
bod:166:තත්ථ කතමං ඵොට්ඨබ්බායතනං? පථවීධාතු තෙජොධාතු වායොධාතු කක්ඛළං මුදුකං සණ්හං ඵරුසං සුඛසම්ඵස්සං දුක්ඛසම්ඵස්සං ගරුකං ලහුකං, යං ඵොට්ඨබ්බං අනිදස්සනං සප්පටිඝං කායෙන අනිදස්සනෙන සප්පටිඝෙන ඵුසි වා ඵුසති වා ඵුසිස්සති වා ඵුසෙ වා, ඵොට්ඨබ්බොපෙසො ඵොට්ඨබ්බායතනම්පෙතං ඵොට්ඨබ්බධාතුපෙසා। ඉදං වුච්චති “ඵොට්ඨබ්බායතනං”।
bod:167:තත්ථ <pb V=.82/> කතමං ධම්මායතනං? වෙදනාක්ඛන්ධො, සඤ්ඤාක්ඛන්ධො, සඞ්ඛාරක්ඛන්ධො, යඤ්ච රූපං අනිදස්සනඅප්පටිඝං ධම්මායතනපරියාපන්නං, අසඞ්ඛතා ච ධාතු।
bod:තත්ථ කතමො වෙදනාක්ඛන්ධො? එකවිධෙන වෙදනාක්ඛන්ධො – ඵස්සසම්පයුත්තො। දුවිධෙන වෙදනාක්ඛන්ධො – අත්ථි සහෙතුකො, අත්ථි අහෙතුකො। තිවිධෙන වෙදනාක්ඛන්ධො – අත්ථි කුසලො, අත්ථි අකුසලො, අත්ථි අබ්යාකතො…පෙ॰… එවං දසවිධෙන වෙදනාක්ඛන්ධො…පෙ॰… එවං බහුවිධෙන වෙදනාක්ඛන්ධො। අයං වුච්චති “වෙදනාක්ඛන්ධො”।
bod:තත්ථ කතමො සඤ්ඤාක්ඛන්ධො? එකවිධෙන සඤ්ඤාක්ඛන්ධො – ඵස්සසම්පයුත්තො। දුවිධෙන සඤ්ඤාක්ඛන්ධො – අත්ථි සහෙතුකො, අත්ථි අහෙතුකො। තිවිධෙන සඤ්ඤාක්ඛන්ධො – අත්ථි කුසලො, අත්ථි අකුසලො, අත්ථි <pb M=.74/> අබ්යාකතො…පෙ॰… එවං දසවිධෙන සඤ්ඤාක්ඛන්ධො…පෙ॰… එවං බහුවිධෙන සඤ්ඤාක්ඛන්ධො। අයං වුච්චති “සඤ්ඤාක්ඛන්ධො”।
bod:තත්ථ කතමො සඞ්ඛාරක්ඛන්ධො? එකවිධෙන සඞ්ඛාරක්ඛන්ධො – චිත්තසම්පයුත්තො। දුවිධෙන සඞ්ඛාරක්ඛන්ධො – අත්ථි හෙතු, අත්ථි න හෙතු। තිවිධෙන සඞ්ඛාරක්ඛන්ධො – අත්ථි කුසලො, අත්ථි අකුසලො, අත්ථි අබ්යාකතො…පෙ॰… එවං දසවිධෙන සඞ්ඛාරක්ඛන්ධො…පෙ॰… එවං බහුවිධෙන සඞ්ඛාරක්ඛන්ධො। අයං වුච්චති “සඞ්ඛාරක්ඛන්ධො”।
bod:තත්ථ කතමං <pb T=.87/> රූපං අනිදස්සනඅප්පටිඝං ධම්මායතනපරියාපන්නං? ඉත්ථින්ද්රියං පුරිසින්ද්රියං…පෙ॰… කබළීකාරො ආහාරො। ඉදං වුච්චති රූපං “අනිදස්සනඅප්පටිඝං ධම්මායතනපරියාපන්නං”।
bod:තත්ථ කතමා අසඞ්ඛතා ධාතු? රාගක්ඛයො <pb P=.73/>, දොසක්ඛයො, මොහක්ඛයො – අයං වුච්චති “අසඞ්ඛතා ධාතු”।
cen:ඉදං වුච්චති ධම්මායතනං।
cen:අභිධම්මභාජනීයං।
tit:3:පඤ්හාපුච්ඡකං
bod:168:ද්වාදසායතනානි <pb V=.83/> – චක්ඛායතනං, රූපායතනං, සොතායතනං, සද්දායතනං, ඝානායතනං, ගන්ධායතනං, ජිව්හායතනං, රසායතනං, කායායතනං, ඵොට්ඨබ්බායතනං, මනායතනං, ධම්මායතනං।
bod:169:ද්වාදසන්නං ආයතනානං කති කුසලා, කති අකුසලා, කති අබ්යාකතා…පෙ॰… කති සරණා, කති අරණා?
sub:1:තිකං
bod:170:දසායතනා අබ්යාකතා। ද්වායතනා සියා කුසලා, සියා අකුසලා, සියා අබ්යාකතා। දසායතනා න වත්තබ්බා – “සුඛාය වෙදනාය සම්පයුත්තා”තිපි, “දුක්ඛාය වෙදනාය සම්පයුත්තා”තිපි, “අදුක්ඛමසුඛාය වෙදනාය සම්පයුත්තා”තිපි। මනායතනං සියා සුඛාය වෙදනාය <pb M=.75/> සම්පයුත්තං, සියා දුක්ඛාය වෙදනාය සම්පයුත්තං, සියා අදුක්ඛමසුඛාය වෙදනාය සම්පයුත්තං। ධම්මායතනං සියා සුඛාය වෙදනාය සම්පයුත්තං, සියා දුක්ඛාය වෙදනාය සම්පයුත්තං, සියා අදුක්ඛමසුඛාය වෙදනාය සම්පයුත්තං, සියා න වත්තබ්බං – “සුඛාය වෙදනාය සම්පයුත්ත”න්තිපි, “දුක්ඛාය වෙදනාය සම්පයුත්ත”න්තිපි, “අදුක්ඛමසුඛාය වෙදනාය සම්පයුත්ත”න්තිපි। දසායතනා නෙවවිපාකනවිපාකධම්මධම්මා। ද්වායතනා සියා විපාකා, සියා විපාකධම්මධම්මා, සියා නෙවවිපාකනවිපාකධම්මධම්මා।
bod:පඤ්චායතනා උපාදින්නුපාදානියා। සද්දායතනං <pb T=.88/> අනුපාදින්නුපාදානියං। චත්තාරො ආයතනා සියා උපාදින්නුපාදානියා, සියා අනුපාදින්නුපාදානියා, සියා අනුපාදානියා। ද්වායතනා සියා උපාදින්නුපාදානියා, සියා අනුපාදින්නුපාදානියා, සියා අනුපාදින්නඅනුපාදානියා। දසායතනා අසංකිලිට්ඨසංකිලෙසිකා। ද්වායතනා සියා සංකිලිට්ඨසංකිලෙසිකා, සියා අසංකිලිට්ඨසංකිලෙසිකා, සියා අසංකිලිට්ඨඅසංකිලෙසිකා। දසායතනා අවිතක්කඅවිචාරා। මනායතනං සියා සවිතක්කසවිචාරං, සියා අවිතක්කවිචාරමත්තං, සියා අවිතක්කඅවිචාරං। ධම්මායතනං සියා සවිතක්කසවිචාරං, සියා අවිතක්කවිචාරමත්තං, සියා අවිතක්කඅවිචාරං <pb V=.84/>, සියා න වත්තබ්බං – “සවිතක්කසවිචාර”න්තිපි, “අවිතක්කවිචාරමත්ත”න්තිපි, “අවිතක්කඅවිචාර”න්තිපි। දසායතනා න වත්තබ්බා – “පීතිසහගතා”තිපි, “සුඛසහගතා”තිපි, “උපෙක්ඛාසහගතා”තිපි। ද්වායතනා සියා පීතිසහගතා, සියා <pb P=.74/> සුඛසහගතා, සියා උපෙක්ඛාසහගතා, සියා න වත්තබ්බා – “පීතිසහගතා”තිපි, “සුඛසහගතා”තිපි, “උපෙක්ඛාසහගතා”තිපි।
bod:දසායතනා නෙව දස්සනෙන න භාවනාය පහාතබ්බා। ද්වායතනා සියා දස්සනෙන පහාතබ්බා, සියා භාවනාය පහාතබ්බා, සියා නෙව දස්සනෙන න භාවනාය පහාතබ්බා। දසායතනා නෙව දස්සනෙන න භාවනාය පහාතබ්බහෙතුකා। ද්වායතනා සියා දස්සනෙන පහාතබ්බහෙතුකා, සියා භාවනාය පහාතබ්බහෙතුකා, සියා නෙව දස්සනෙන න භාවනාය පහාතබ්බහෙතුකා। දසායතනා නෙවාචයගාමිනාපචයගාමිනො। ද්වායතනා සියා ආචයගාමිනො, සියා අපචයගාමිනො, සියා නෙවාචයගාමිනාපචයගාමිනො। දසායතනා <pb T=.89/> නෙවසෙක්ඛනාසෙක්ඛා। ද්වායතනා සියා සෙක්ඛා, සියා අසෙක්ඛා <pb M=.76/>, සියා නෙවසෙක්ඛනාසෙක්ඛා। දසායතනා පරිත්තා। ද්වායතනා සියා පරිත්තා, සියා මහග්ගතා, සියා අප්පමාණා। දසායතනා අනාරම්මණා। ද්වායතනා සියා පරිත්තාරම්මණා, සියා මහග්ගතාරම්මණා, සියා අප්පමාණාරම්මණා, සියා න වත්තබ්බා – “පරිත්තාරම්මණා”තිපි, “මහග්ගතාරම්මණා”තිපි, “අප්පමාණාරම්මණා”තිපි। දසායතනා මජ්ඣිමා। ද්වායතනා සියා හීනා, සියා මජ්ඣිමා, සියා පණීතා। දසායතනා අනියතා। ද්වායතනා සියා මිච්ඡත්තනියතා, සියා සම්මත්තනියතා, සියා අනියතා।
bod:දසායතනා අනාරම්මණා। ද්වායතනා සියා මග්ගාරම්මණා, සියා මග්ගහෙතුකා, සියා මග්ගාධිපතිනො, සියා න වත්තබ්බා – “මග්ගාරම්මණා”තිපි, “මග්ගහෙතුකා”තිපි, “මග්ගාධිපතිනො”තිපි। පඤ්චායතනා සියා උප්පන්නා, සියා උප්පාදිනො, න වත්තබ්බා – “අනුප්පන්නා”ති। සද්දායතනං සියා උප්පන්නං, සියා අනුප්පන්නං, න වත්තබ්බං – “උප්පාදී”ති। පඤ්චායතනා සියා උප්පන්නා, සියා අනුප්පන්නා, සියා උප්පාදිනො। ධම්මායතනං සියා උප්පන්නං, සියා අනුප්පන්නං, සියා උප්පාදි, සියා න වත්තබ්බං – “උප්පන්න”න්තිපි, “අනුප්පන්න”න්තිපි, “උප්පාදී”තිපි। එකාදසායතනා සියා අතීතා, සියා අනාගතා, සියා පච්චුප්පන්නා। ධම්මායතනං සියා අතීතං, සියා අනාගතං, සියා පච්චුප්පන්නං, සියා න වත්තබ්බං – “අතීත”න්තිපි, “අනාගත”න්තිපි, “පච්චුප්පන්න”න්තිපි। දසායතනා අනාරම්මණා। ද්වායතනා සියා <pb V=.85/> අතීතාරම්මණා, සියා අනාගතාරම්මණා <pb T=.90/>, සියා පච්චුප්පන්නාරම්මණා, සියා න වත්තබ්බා <pb P=.75/> – “අතීතාරම්මණා”තිපි, “අනාගතාරම්මණා”තිපි, “පච්චුප්පන්නාරම්මණා”තිපි; සියා අජ්ඣත්තා, සියා බහිද්ධා, සියා අජ්ඣත්තබහිද්ධා। දසායතනා අනාරම්මණා। ද්වායතනා සියා අජ්ඣත්තාරම්මණා, සියා බහිද්ධාරම්මණා, සියා අජ්ඣත්තබහිද්ධාරම්මණා, සියා න වත්තබ්බා – “අජ්ඣත්තාරම්මණා”තිපි, “බහිද්ධාරම්මණා”තිපි, “අජ්ඣත්තබහිද්ධාරම්මණා”තිපි। රූපායතනං සනිදස්සනසප්පටිඝං। නවායතනා අනිදස්සනසප්පටිඝා। ද්වායතනා අනිදස්සනඅප්පටිඝා।
sub:2:දුකං
bod:171:එකාදසායතනා න හෙතූ। ධම්මායතනං සියා හෙතු, සියා න හෙතු। දසායතනා අහෙතුකා। ද්වායතනා සියා සහෙතුකා, සියා අහෙතුකා। දසායතනා හෙතුවිප්පයුත්තා। ද්වායතනා සියා හෙතුසම්පයුත්තා, සියා හෙතුවිප්පයුත්තා। දසායතනා න වත්තබ්බා – “හෙතූ <pb M=.77/> චෙව සහෙතුකා චා”තිපි, “සහෙතුකා චෙව න ච හෙතූ”තිපි। මනායතනං න වත්තබ්බං – “හෙතු චෙව සහෙතුකඤ්චා”ති, සියා සහෙතුකඤ්චෙව න ච හෙතු, සියා න වත්තබ්බං – “සහෙතුකඤ්චෙව න ච හෙතූ”ති। ධම්මායතනං සියා හෙතු චෙව සහෙතුකඤ්ච, සියා සහෙතුකඤ්චෙව න ච හෙතු, සියා න වත්තබ්බං – “හෙතු චෙව සහෙතුකඤ්චා”තිපි, “සහෙතුකඤ්චෙව න ච හෙතූ”තිපි। දසායතනා න වත්තබ්බා – “හෙතූ චෙව හෙතුසම්පයුත්තා චා”තිපි, “හෙතුසම්පයුත්තා චෙව න ච හෙතූ”තිපි। මනායතනං න වත්තබ්බං – “හෙතු චෙව හෙතුසම්පයුත්තඤ්චා”ති, සියා හෙතුසම්පයුත්තඤ්චෙව න ච හෙතු, සියා න වත්තබ්බං – “හෙතුසම්පයුත්තඤ්චෙව න <pb T=.91/> ච හෙතූ”ති। ධම්මායතනං සියා හෙතු චෙව හෙතුසම්පයුත්තඤ්ච, සියා හෙතුසම්පයුත්තඤ්චෙව න ච හෙතු, සියා න වත්තබ්බං – “හෙතු චෙව හෙතුසම්පයුත්තඤ්චා”තිපි, “හෙතුසම්පයුත්තඤ්චෙව න ච හෙතූ”තිපි। දසායතනා න හෙතූඅහෙතුකා। මනායතනං සියා න හෙතුසහෙතුකං, සියා න හෙතුඅහෙතුකං। ධම්මායතනං සියා න හෙතුසහෙතුකං, සියා න හෙතුඅහෙතුකං, සියා න වත්තබ්බං – “න හෙතුසහෙතුක”න්තිපි, “න හෙතුඅහෙතුක”න්තිපි।
bod:එකාදසායතනා සප්පච්චයා। ධම්මායතනං සියා සප්පච්චයං, සියා අප්පච්චයං। එකාදසායතනා සඞ්ඛතා। ධම්මායතනං සියා සඞ්ඛතං, සියා අසඞ්ඛතං। රූපායතනං සනිදස්සනං। එකාදසායතනා <pb V=.86/> අනිදස්සනා। දසායතනා <pb P=.76/> සප්පටිඝා। ද්වායතනා අප්පටිඝා। දසායතනා රූපා। මනායතනං අරූපං। ධම්මායතනං සියා රූපං, සියා අරූපං। දසායතනා ලොකියා। ද්වායතනා සියා ලොකියා, සියා ලොකුත්තරා; කෙනචි විඤ්ඤෙය්යා, කෙනචි න විඤ්ඤෙය්යා।
bod:එකාදසායතනා නො ආසවා। ධම්මායතනං සියා ආසවො, සියා නො ආසවො। දසායතනා සාසවා। ද්වායතනා සියා සාසවා, සියා අනාසවා। දසායතනා ආසවවිප්පයුත්තා। ද්වායතනා සියා ආසවසම්පයුත්තා, සියා ආසවවිප්පයුත්තා। දසායතනා න වත්තබ්බා – “ආසවා චෙව සාසවා චා”ති, “සාසවා චෙව නො ච ආසවා”। මනායතනං න වත්තබ්බං – “ආසවො චෙව සාසවඤ්චා”ති, සියා සාසවඤ්චෙව නො ච ආසවො, සියා න වත්තබ්බං – “සාසවඤ්චෙව නො ච ආසවො”ති। ධම්මායතනං සියා ආසවො චෙව සාසවඤ්ච, සියා සාසවඤ්චෙව නො ච <pb M=.78/> ආසවො, සියා න වත්තබ්බං – “ආසවො චෙව සාසවඤ්චා”තිපි, “සාසවඤ්චෙව නො ච ආසවො”තිපි। දසායතනා න වත්තබ්බා – “ආසවා චෙව ආසවසම්පයුත්තා චා”තිපි, “ආසවසම්පයුත්තා චෙව නො ච ආසවා”තිපි। මනායතනං න වත්තබ්බං – “ආසවො චෙව ආසවසම්පයුත්තඤ්චා”ති, සියා ආසවසම්පයුත්තඤ්චෙව නො ච ආසවො, සියා න වත්තබ්බං – “ආසවසම්පයුත්තඤ්චෙව නො ච ආසවො”ති। ධම්මායතනං සියා <pb T=.92/> ආසවො චෙව ආසවසම්පයුත්තඤ්ච, සියා ආසවසම්පයුත්තඤ්චෙව නො ච ආසවො, සියා න වත්තබ්බං – “ආසවො චෙව ආසවසම්පයුත්තඤ්චා”තිපි, “ආසවසම්පයුත්තඤ්චෙව නො ච ආසවො”තිපි। දසායතනා ආසවවිප්පයුත්තසාසවා। ද්වායතනා සියා ආසවවිප්පයුත්තසාසවා, සියා ආසවවිප්පයුත්තඅනාසවා, සියා න වත්තබ්බා – “ආසවවිප්පයුත්තසාසවා”තිපි, “ආසවවිප්පයුත්තඅනාසවා”තිපි।
bod:එකාදසායතනා නො සංයොජනා। ධම්මායතනං සියා සංයොජනං, සියා නො සංයොජනං। දසායතනා සංයොජනියා। ද්වායතනා සියා සංයොජනියා, සියා අසංයොජනියා। දසායතනා සංයොජනවිප්පයුත්තා। ද්වායතනා සියා සංයොජනසම්පයුත්තා, සියා සංයොජනවිප්පයුත්තා। දසායතනා න වත්තබ්බා – “සංයොජනා චෙව සංයොජනියා චා”ති, සංයොජනියා චෙව නො ච සංයොජනා। මනායතනං න වත්තබ්බං – “සංයොජනඤ්චෙව සංයොජනියඤ්චා”ති, සියා සංයොජනියඤ්චෙව නො ච සංයොජනං, සියා න වත්තබ්බං – “සංයොජනියඤ්චෙව නො ච සංයොජන”න්ති। ධම්මායතනං <pb T=.93/> සියා සංයොජනඤ්චෙව සංයොජනියඤ්ච, සියා සංයොජනියඤ්චෙව නො ච සංයොජනං, සියා න වත්තබ්බං – “සංයොජනඤ්චෙව <pb V=.87/> සංයොජනිය”න්තිපි, “සංයොජනියඤ්චෙව නො ච සංයොජන”න්තිපි। දසායතනා න වත්තබ්බා – “සංයොජනා චෙව සංයොජනසම්පයුත්තා චා”තිපි, “සංයොජනසම්පයුත්තා චෙව නො ච සංයොජනා”තිපි। මනායතනං <pb P=.77/> න වත්තබ්බං – “සංයොජනඤ්චෙව සංයොජනසම්පයුත්තඤ්චා”ති, සියා සංයොජනසම්පයුත්තඤ්චෙව නො ච සංයොජනං, සියා න වත්තබ්බං – “සංයොජනසම්පයුත්තඤ්චෙව නො ච සංයොජන”න්ති। ධම්මායතනං සියා සංයොජනඤ්චෙව සංයොජනසම්පයුත්තඤ්ච, සියා සංයොජනසම්පයුත්තඤ්චෙව නො ච සංයොජනං, සියා න වත්තබ්බං – “සංයොජනඤ්චෙව සංයොජනසම්පයුත්තඤ්චා”තිපි, “සංයොජනසම්පයුත්තඤ්චෙව නො ච සංයොජන”න්තිපි। දසායතනා සංයොජනවිප්පයුත්තසංයොජනියා <pb M=.79/>। ද්වායතනා සියා සංයොජනවිප්පයුත්තසංයොජනියා, සියා සංයොජනවිප්පයුත්තඅසංයොජනියා, සියා න වත්තබ්බා – “සංයොජනවිප්පයුත්තසංයොජනියා”තිපි, “සංයොජනවිප්පයුත්තඅසංයොජනියා”තිපි।
bod:එකාදසායතනා නො ගන්ථා। ධම්මායතනං සියා ගන්ථො, සියා නො ගන්ථො। දසායතනා ගන්ථනියා। ද්වායතනා සියා ගන්ථනියා, සියා අගන්ථනියා। දසායතනා ගන්ථවිප්පයුත්තා। ද්වායතනා සියා ගන්ථසම්පයුත්තා, සියා ගන්ථවිප්පයුත්තා। දසායතනා න වත්තබ්බා – “ගන්ථා චෙව ගන්ථනියා චා”ති, ගන්ථනියා චෙව නො ච ගන්ථා। මනායතනං න වත්තබ්බං <pb T=.94/> – “ගන්ථො චෙව ගන්ථනියඤ්චා”ති, සියා ගන්ථනියඤ්චෙව නො ච ගන්ථො, සියා න වත්තබ්බං – “ගන්ථනියඤ්චෙව නො ච ගන්ථො”ති। ධම්මායතනං සියා ගන්ථො චෙව ගන්ථනියඤ්ච, සියා ගන්ථනියඤ්චෙව නො ච ගන්ථො, සියා න වත්තබ්බං – “ගන්ථො චෙව ගන්ථනියඤ්චා”තිපි, “ගන්ථනියඤ්චෙව නො ච ගන්ථො”තිපි। දසායතනා න වත්තබ්බා – “ගන්ථා චෙව ගන්ථසම්පයුත්තා චා”තිපි, “ගන්ථසම්පයුත්තා චෙව නො ච ගන්ථා”තිපි। මනායතනං න වත්තබ්බං – “ගන්ථො චෙව ගන්ථසම්පයුත්තඤ්චා”ති, සියා ගන්ථසම්පයුත්තඤ්චෙව නො ච ගන්ථො, සියා න වත්තබ්බං – “ගන්ථසම්පයුත්තඤ්චෙව නො ච ගන්ථො”ති। ධම්මායතනං සියා ගන්ථො චෙව ගන්ථසම්පයුත්තඤ්ච, සියා ගන්ථසම්පයුත්තඤ්චෙව නො ච ගන්ථො, සියා න වත්තබ්බං – “ගන්ථො චෙව ගන්ථසම්පයුත්තඤ්චා”තිපි, “ගන්ථසම්පයුත්තඤ්චෙව නො ච ගන්ථො”තිපි। දසායතනා ගන්ථවිප්පයුත්තගන්ථනියා। ද්වායතනා සියා ගන්ථවිප්පයුත්තගන්ථනියා, සියා ගන්ථවිප්පයුත්තඅගන්ථනියා, සියා න වත්තබ්බා – “ගන්ථවිප්පයුත්තගන්ථනියා”තිපි, “ගන්ථවිප්පයුත්තඅගන්ථනියා”තිපි।
bod:එකාදසායතනා නො ඔඝා…පෙ॰… නො යොගා…පෙ॰… නො නීවරණා। ධම්මායතනං සියා <pb V=.88/> නීවරණං, සියා නො නීවරණං। දසායතනා නීවරණියා। ද්වායතනා සියා <pb P=.78/> නීවරණියා, සියා අනීවරණියා। දසායතනා නීවරණවිප්පයුත්තා। ද්වායතනා සියා නීවරණසම්පයුත්තා, සියා නීවරණවිප්පයුත්තා। දසායතනා න වත්තබ්බා – “නීවරණා චෙව නීවරණියා චා”ති, නීවරණියා චෙව නො ච නීවරණා। මනායතනං න වත්තබ්බං – “නීවරණඤ්චෙව නීවරණියඤ්චා”ති <pb T=.95/>, සියා නීවරණියඤ්චෙව නො ච නීවරණං, සියා න වත්තබ්බං – “නීවරණියඤ්චෙව නො ච නීවරණ”න්ති। ධම්මායතනං සියා නීවරණඤ්චෙව නීවරණියඤ්ච, සියා නීවරණියඤ්චෙව නො ච නීවරණං, සියා <pb M=.80/> න වත්තබ්බං – “නීවරණඤ්චෙව නීවරණියඤ්චා”තිපි, “නීවරණියඤ්චෙව නො ච නීවරණ”න්තිපි। දසායතනා න වත්තබ්බා – “නීවරණා චෙව නීවරණසම්පයුත්තා චා”තිපි, “නීවරණසම්පයුත්තා චෙව නො ච නීවරණා”තිපි। මනායතනං න වත්තබ්බං – “නීවරණඤ්චෙව නීවරණසම්පයුත්තඤ්චා”ති, සියා නීවරණසම්පයුත්තඤ්චෙව නො ච නීවරණං, සියා න වත්තබ්බං – “නීවරණසම්පයුත්තඤ්චෙව නො ච නීවරණ”න්ති। ධම්මායතනං සියා නීවරණඤ්චෙව නීවරණසම්පයුත්තඤ්ච, සියා නීවරණසම්පයුත්තඤ්චෙව නො ච නීවරණං, සියා න වත්තබ්බං – “නීවරණඤ්චෙව නීවරණසම්පයුත්තඤ්චා”තිපි, “නීවරණසම්පයුත්තඤ්චෙව නො ච නීවරණ”න්තිපි। දසායතනා නීවරණවිප්පයුත්තනීවරණියා। ද්වායතනා සියා නීවරණවිප්පයුත්තනීවරණියා, සියා නීවරණවිප්පයුත්තඅනීවරණියා, සියා න වත්තබ්බා – “නීවරණවිප්පයුත්තනීවරණියා”තිපි, “නීවරණවිප්පයුත්තඅනීවරණියා”තිපි।
bod:එකාදසායතනා නො පරාමාසා। ධම්මායතනං සියා පරාමාසො, සියා නො පරාමාසො। දසායතනා පරාමට්ඨා। ද්වායතනා සියා පරාමට්ඨා, සියා අපරාමට්ඨා। දසායතනා පරාමාසවිප්පයුත්තා। මනායතනං සියා පරාමාසසම්පයුත්තං, සියා පරාමාසවිප්පයුත්තං। ධම්මායතනං සියා පරාමාසසම්පයුත්තං, සියා පරාමාසවිප්පයුත්තං, සියා න වත්තබ්බං – “පරාමාසසම්පයුත්ත”න්තිපි, “පරාමාසවිප්පයුත්ත”න්තිපි। දසායතනා න <pb T=.96/> වත්තබ්බා – “පරාමාසා චෙව පරාමට්ඨා චා”ති, “පරාමට්ඨා චෙව නො ච පරාමාසා”। මනායතනං න වත්තබ්බං – “පරාමාසො චෙව පරාමට්ඨඤ්චා”ති, සියා පරාමට්ඨඤ්චෙව නො ච පරාමාසො, සියා න වත්තබ්බං – “පරාමට්ඨඤ්චෙව නො ච පරාමාසො”ති। ධම්මායතනං සියා පරාමාසො චෙව පරාමට්ඨඤ්ච, සියා පරාමට්ඨඤ්චෙව නො ච පරාමාසො, සියා න වත්තබ්බං – “පරාමාසො චෙව පරාමට්ඨඤ්චා”තිපි, “පරාමට්ඨඤ්චෙව නො ච පරාමාසො”තිපි। දසායතනා පරාමාසවිප්පයුත්තපරාමට්ඨා। ද්වායතනා සියා පරාමාසවිප්පයුත්තපරාමට්ඨා <pb V=.89/>, සියා පරාමාසවිප්පයුත්තඅපරාමට්ඨා, සියා න වත්තබ්බා – “පරාමාසවිප්පයුත්තපරාමට්ඨා”තිපි <pb P=.79/>, “පරාමාසවිප්පයුත්තඅපරාමට්ඨා”තිපි।
bod:දසායතනා අනාරම්මණා। මනායතනං සාරම්මණං। ධම්මායතනං සියා සාරම්මණං, සියා අනාරම්මණං। මනායතනං චිත්තං। එකාදසායතනා නො චිත්තා। එකාදසායතනා අචෙතසිකා। ධම්මායතනං සියා චෙතසිකං, සියා අචෙතසිකං। දසායතනා චිත්තවිප්පයුත්තා। ධම්මායතනං සියා චිත්තසම්පයුත්තං, සියා චිත්තවිප්පයුත්තං। මනායතනං න වත්තබ්බං – “චිත්තෙන සම්පයුත්ත”න්තිපි <pb M=.81/>, “චිත්තෙන විප්පයුත්ත”න්තිපි। දසායතනා චිත්තවිසංසට්ඨා। ධම්මායතනං සියා චිත්තසංසට්ඨං, සියා චිත්තවිසංසට්ඨං। මනායතනං න වත්තබ්බං – “චිත්තෙන සංසට්ඨ”න්තිපි, “චිත්තෙන විසංසට්ඨ”න්තිපි। ඡායතනා නො චිත්තසමුට්ඨානා। ඡායතනා සියා චිත්තසමුට්ඨානා, සියා නො චිත්තසමුට්ඨානා। එකාදසායතනා නො චිත්තසහභුනො। ධම්මායතනං සියා චිත්තසහභූ <pb T=.97/>, සියා නො චිත්තසහභූ। එකාදසායතනා නො චිත්තානුපරිවත්තිනො। ධම්මායතනං සියා චිත්තානුපරිවත්ති, සියා නො චිත්තානුපරිවත්ති। එකාදසායතනා නො චිත්තසංසට්ඨසමුට්ඨානා। ධම්මායතනං සියා චිත්තසංසට්ඨසමුට්ඨානං, සියා නො චිත්තසංසට්ඨසමුට්ඨානං। එකාදසායතනා නො චිත්තසංසට්ඨසමුට්ඨානසහභුනො। ධම්මායතනං සියා චිත්තසංසට්ඨසමුට්ඨානසහභූ, සියා නො චිත්තසංසට්ඨසමුට්ඨානසහභූ। එකාදසායතනා නො චිත්තසංසට්ඨසමුට්ඨානානුපරිවත්තිනො। ධම්මායතනං සියා චිත්තසංසට්ඨසමුට්ඨානානුපරිවත්ති, සියා නො චිත්තසංසට්ඨසමුට්ඨානානුපරිවත්ති।
bod:ඡායතනා අජ්ඣත්තිකා। ඡායතනා බාහිරා। නවායතනා උපාදා। ද්වායතනා නො උපාදා। ධම්මායතනං සියා උපාදා, සියා නො උපාදා। පඤ්චායතනා උපාදින්නා। සද්දායතනං අනුපාදින්නං। ඡායතනා සියා උපාදින්නා, සියා අනුපාදින්නා। එකාදසායතනා නො උපාදානා। ධම්මායතනං සියා උපාදානං, සියා නො උපාදානං। දසායතනා උපාදානියා। ද්වායතනා සියා උපාදානියා, සියා අනුපාදානියා। දසායතනා උපාදානවිප්පයුත්තා। ද්වායතනා සියා උපාදානසම්පයුත්තා, සියා උපාදානවිප්පයුත්තා। දසායතනා න වත්තබ්බා – “උපාදානා චෙව උපාදානියා චා”ති, උපාදානියා චෙව නො ච උපාදානා। මනායතනං න වත්තබ්බං – “උපාදානඤ්චෙව උපාදානියඤ්චා”ති, සියා උපාදානියඤ්චෙව නො ච උපාදානං, සියා න වත්තබ්බං – “උපාදානියඤ්චෙව නො ච උපාදාන”න්ති। ධම්මායතනං සියා උපාදානඤ්චෙව <pb T=.98/> උපාදානියඤ්ච, සියා උපාදානියඤ්චෙව නො ච උපාදානං, සියා න වත්තබ්බං – “උපාදානඤ්චෙව <pb P=.80/> <pb V=.90/> උපාදානියඤ්චා”තිපි, “උපාදානියඤ්චෙව නො ච උපාදාන”න්තිපි। දසායතනා න වත්තබ්බා – “උපාදානා චෙව උපාදානසම්පයුත්තා චා”තිපි, “උපාදානසම්පයුත්තා චෙව නො ච උපාදානා”තිපි। මනායතනං න වත්තබ්බං – “උපාදානියඤ්චෙව උපාදානසම්පයුත්තඤ්චා”ති, සියා උපාදානසම්පයුත්තඤ්චෙව නො ච උපාදානං, සියා න වත්තබ්බං – “උපාදානසම්පයුත්තඤ්චෙව නො ච උපාදාන”න්ති। ධම්මායතනං සියා උපාදානඤ්චෙව උපාදානසම්පයුත්තඤ්ච, සියා උපාදානසම්පයුත්තඤ්චෙව නො ච උපාදානං <pb M=.82/>, සියා න වත්තබ්බං – “උපාදානඤ්චෙව උපාදානසම්පයුත්තඤ්චා”තිපි, “උපාදානසම්පයුත්තඤ්චෙව නො ච උපාදාන”න්තිපි। දසායතනා උපාදානවිප්පයුත්තඋපාදානියා। ද්වායතනා සියා උපාදානසම්පයුත්තඋපාදානියා, සියා උපාදානවිප්පයුත්තඅනුපාදානියා, සියා න වත්තබ්බා – “උපාදානවිප්පයුත්තඋපාදානියා”තිපි, “උපාදානවිප්පයුත්තඅනුපාදානියා”තිපි।
bod:එකාදසායතනා නො කිලෙසා। ධම්මායතනං සියා කිලෙසො, සියා නො කිලෙසො। දසායතනා සංකිලෙසිකා। ද්වායතනා සියා සංකිලෙසිකා, සියා අසංකිලෙසිකා। දසායතනා අසංකිලිට්ඨා। ද්වායතනා සියා සංකිලිට්ඨා, සියා අසංකිලිට්ඨා। දසායතනා කිලෙසවිප්පයුත්තා। ද්වායතනා සියා කිලෙසසම්පයුත්තා, සියා කිලෙසවිප්පයුත්තා। දසායතනා න වත්තබ්බා – “කිලෙසා චෙව සංකිලෙසිකා චා”ති, “සංකිලෙසිකා චෙව නො ච කිලෙසා”। මනායතනං න වත්තබ්බං – “කිලෙසො චෙව සංකිලෙසිකඤ්චා”ති, සියා සංකිලෙසිකඤ්චෙව නො ච කිලෙසො, සියා න වත්තබ්බං – “සංකිලෙසිකඤ්චෙව නො ච කිලෙසො”ති। ධම්මායතනං සියා කිලෙසො චෙව සංකිලෙසිකඤ්ච, සියා සංකිලෙසිකඤ්චෙව නො ච කිලෙසො, සියා න වත්තබ්බං – “කිලෙසො චෙව සංකිලෙසිකඤ්චා”තිපි, “සංකිලෙසිකඤ්චෙව නො ච කිලෙසො”තිපි। දසායතනා න වත්තබ්බා – “කිලෙසා චෙව සංකිලිට්ඨා චා”තිපි, “සංකිලිට්ඨා චෙව නො ච <pb T=.99/> කිලෙසා”තිපි। මනායතනං න වත්තබ්බං – “කිලෙසො චෙව සංකිලිට්ඨඤ්චා”ති, සියා සංකිලිට්ඨඤ්චෙව නො ච කිලෙසො, සියා න වත්තබ්බං – “සංකිලිට්ඨඤ්චෙව නො ච කිලෙසො”ති। ධම්මායතනං සියා කිලෙසො චෙව සංකිලිට්ඨඤ්ච, සියා සංකිලිට්ඨඤ්චෙව නො ච කිලෙසො, සියා න වත්තබ්බං – “කිලෙසො චෙව සංකිලිට්ඨඤ්චා”තිපි, “සංකිලිට්ඨඤ්චෙව නො ච කිලෙසො”තිපි।
bod:දසායතනා න වත්තබ්බා – “කිලෙසා චෙව කිලෙසසම්පයුත්තා චා”තිපි, “කිලෙසසම්පයුත්තා චෙව නො ච න කිලෙසා”තිපි। මනායතනං න වත්තබ්බං – “කිලෙසො චෙව කිලෙසසම්පයුත්තඤ්චා”ති <pb V=.91/>, සියා කිලෙසසම්පයුත්තඤ්චෙව නො ච කිලෙසො, සියා න වත්තබ්බං – “කිලෙසසම්පයුත්තඤ්චෙව නො ච කිලෙසො”ති। ධම්මායතනං සියා කිලෙසො චෙව කිලෙසසම්පයුත්තඤ්ච, සියා කිලෙසසම්පයුත්තඤ්චෙව නො ච කිලෙසො, සියා න වත්තබ්බං – “කිලෙසො චෙව කිලෙසසම්පයුත්තඤ්චා”තිපි, “කිලෙසසම්පයුත්තඤ්චෙව නො <pb M=.83/> ච කිලෙසො”තිපි। දසායතනා කිලෙසවිප්පයුත්තසංකිලෙසිකා। ද්වායතනා සියා කිලෙසවිප්පයුත්තසංකිලෙසිකා, සියා කිලෙසවිප්පයුත්තඅසංකිලෙසිකා <pb P=.81/>, සියා න වත්තබ්බා – “කිලෙසවිප්පයුත්තසංකිලෙසිකා”තිපි, “කිලෙසවිප්පයුත්තඅසංකිලෙසිකා”තිපි <pb T=.100/>।
bod:දසායතනා න දස්සනෙන පහාතබ්බා। ද්වායතනා සියා දස්සනෙන පහාතබ්බා, සියා න දස්සනෙන පහාතබ්බා। දසායතනා න භාවනාය පහාතබ්බා। ද්වායතනා සියා භාවනාය පහාතබ්බා, සියා න භාවනාය පහාතබ්බා। දසායතනා න දස්සනෙන පහාතබ්බහෙතුකා। ද්වායතනා සියා දස්සනෙන පහාතබ්බහෙතුකා, සියා න දස්සනෙන පහාතබ්බහෙතුකා। දසායතනා න භාවනාය පහාතබ්බහෙතුකා। ද්වායතනා සියා භාවනාය පහාතබ්බහෙතුකා, සියා න භාවනාය පහාතබ්බහෙතුකා। දසායතනා අවිතක්කා। ද්වායතනා සියා සවිතක්කා, සියා අවිතක්කා। දසායතනා අවිචාරා। ද්වායතනා සියා සවිචාරා, සියා අවිචාරා। දසායතනා අප්පීතිකා। ද්වායතනා සියා සප්පීතිකා, සියා අප්පීතිකා। දසායතනා න පීතිසහගතා। ද්වායතනා සියා පීතිසහගතා, සියා න පීතිසහගතා। දසායතනා න සුඛසහගතා। ද්වායතනා සියා සුඛසහගතා, සියා න සුඛසහගතා। දසායතනා න උපෙක්ඛාසහගතා। ද්වායතනා සියා උපෙක්ඛාසහගතා, සියා න උපෙක්ඛාසහගතා।
bod:දසායතනා කාමාවචරා। ද්වායතනා සියා කාමාවචරා, සියා න කාමාවචරා। දසායතනා න රූපාවචරා। ද්වායතනා සියා රූපාවචරා, සියා න රූපාවචරා। දසායතනා න අරූපාවචරා। ද්වායතනා සියා අරූපාවචරා, සියා න අරූපාවචරා। දසායතනා පරියාපන්නා। ද්වායතනා සියා පරියාපන්නා, සියා අපරියාපන්නා। දසායතනා අනිය්යානිකා। ද්වායතනා සියා නිය්යානිකා <pb T=.101/>, සියා අනිය්යානිකා। දසායතනා අනියතා। ද්වායතනා සියා නියතා, සියා අනියතා। දසායතනා සඋත්තරා। ද්වායතනා සියා සඋත්තරා, සියා අනුත්තරා। දසායතනා අරණා। ද්වායතනා සියා සරණා, සියා අරණාති।
cen:පඤ්හාපුච්ඡකං।
cen:ආයතනවිභඞ්ගො නිට්ඨිතො।
