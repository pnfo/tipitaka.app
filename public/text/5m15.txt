cha:සික්ඛාකරණීයකථාවණ්ණනා
bod:2438:පාටිදෙසනීයානන්තරං උද්දිට්ඨානි පඤ්චසත්තති සෙඛියානි මහාවිභඞ්ගෙ වුත්තවිනිච්ඡයානෙවාති තදෙව අතිදිසන්තො ආහ <b>“සෙඛියා පන යෙ ධම්මා”</b>තිආදි। යෙ පන පඤ්චසත්තති <pb V=2.103/> සෙඛියා ධම්මා පාටිදෙසනීයානන්තරං <b>උද්දිට්ඨා,</b> තෙසං අත්ථවිනිච්ඡයො මහාවිභඞ්ගෙ වුත්තොවාති යොජනා, අත්ථිකෙහි තතොව ගහෙතබ්බො, න පුන ඉධ දස්සෙස්සාමීති අධිප්පායො।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:සික්ඛාකරණීයකථාවණ්ණනා නිට්ඨිතා।
bod:2439-40:<b>සවිභඞ්ගානං</b> උභතොවිභඞ්ගසහිතානං <b>උභතොපාතිමොක්ඛානං</b> භික්ඛූනං, භික්ඛුනීනඤ්ච පාතිමොක්ඛානං <b>අට්ඨකථාසාරො</b> සබ්බට්ඨකථානං සාරභූතො යො සො අත්ථො විසෙසතො සමන්තපාසාදිකායං <b>වුත්තො। තං සබ්බං</b> සාරභූතං අත්ථං සමාදාය යො විනයස්සවිනිච්ඡයො භික්ඛූනං, භික්ඛුනීනඤ්ච හිතත්ථාය මයා <b>කතො</b> විරචිතොති සම්බන්ධො।
bod:2441:<b>නො</b> අම්හාකං <b>පටිභාණජං</b> පටිභාණතො ජාතං <b>ඉමං තු</b> ඉමං විනයවිනිච්ඡයං පන <b>යෙ ජන්තුනො</b> සත්තා සුණන්ති <pb M=2.126/>, <b>තෙ</b> ජන්තුනො <b>ජනස්ස</b> සත්තලොකස්ස <b>හිතෙ</b> අධිසීලසික්ඛාපකාසකත්තා උපකාරකෙ සුමතස්ස සොභණන්ති බුද්ධාදීහි මතස්ස, සොභණෙහි වා බුද්ධාදීහි මතස්ස පටිවිද්ධස්ස අමතමහානිබ්බානස්ස අයනෙ අඤ්ජසභූතෙ <b>ජනස්ස තායනෙ</b> කායිකවාචසිකවීතික්කමපටිපක්ඛත්තා අපායභයනිවාරණට්ඨෙන තාණභූතෙ <b>විනයෙ</b> විනයපිටකෙ <b>පකතඤ්ඤුනො</b> යථාසභාවං ජානන්තා <b>තඤ්ඤුනො භවන්ති</b> තං තං කප්පියාකප්පියං සෙවිතබ්බාසෙවිතබ්බං ජානන්තා භවන්තෙවාති අත්ථො।
bod:2442:බහවො සාරභූතා නයා එත්ථාති බහුසාරනයො, තස්මිං <b>බහුසාරනයෙ। පරමෙ</b> උත්තමෙ <b>විනයෙ</b> විනයපිටකෙ <b>විසාරදතං</b> වෙසාරජ්ජං අසංහීරඤාණං <b>අභිපත්ථයතා</b> විසෙසතො ඉච්ඡන්තෙන <b>බුද්ධිමතා</b> ඤාණාතිසයමන්තෙන <b>යතිනා</b> සබ්බකාලං තිවිධසික්ඛාපරිපූරණෙ අසිථිලපවත්තසම්මාවායාමෙන භික්ඛුනා ඉමස්මිං විනයවිනිච්ඡයෙ <b>පරමා</b> උත්තරිතරා මහතී ආදරතා <b>කරණීයතමා</b> විසෙසෙන කාතබ්බායෙවාති අත්ථො।
bod:2443:ඉච්චෙවං සීලවිසුද්ධිසාධනෙ විනයපිටකෙ වෙසාරජ්ජහෙතුතාය ඉමස්ස විනයවිනිච්ඡයස්ස සීලවිසුද්ධිආදිසත්තවිසුද්ධිපරම්පරාය අධිගන්තබ්බස්ස අමතමහානිබ්බානස්ස පත්තියාපි මූලභූතතං දස්සෙතුමාහ <b>“අවගච්ඡතී”</b>තිආදි।
bod:යො <pb V=2.104/> පන භික්ඛු අත්ථයුත්තං මහතා පයොජනත්ථෙන, අභිධෙය්යත්ථෙන ච සමන්නාගතං <b>ඉමං</b> විනයස්සවිනිච්ඡයං <b>අවගච්ඡති</b> අවෙච්ච යාථාවතො ජානාති, සො අපරම්පරං මරණාභාවා <b>අමරං</b> ජරායාභාවා <b>අජරං</b> රාගාදිකිලෙසරජපටිපක්ඛත්තා <b>අරජං</b> අනෙකප්පකාරරොගානං අප්පවත්තිහෙතුත්තා <b>අරුජං සන්තිපදං</b> සබ්බකිලෙසදරථපරිළාහානං වූපසමහෙතුත්තා <pb M=2.127/> සන්තිසඞ්ඛාතං නිබ්බානපදං <b>අධිගච්ඡති</b> සීලවිසුද්ධිආදිසත්තවිසුද්ධිපරම්පරාය ගන්ත්වා පටිවිජ්ඣතීති යොජනා।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:භික්ඛුනිවිභඞ්ගකථාවණ්ණනා නිට්ඨිතා।
tit:ඛන්ධකකථා
