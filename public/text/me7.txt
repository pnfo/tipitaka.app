cha:8:අනුරුද්ධසංයුත්තං
tit:1:රහොගතවග්ගො
sub:1-2:පඨමරහොගතසුත්තාදිවණ්ණනා
bod:899-900:<b>ඡත්තිංසාය</b> <pb M=2.516/> <pb V=2.217/> <b>ඨානෙසූ</b>ති අජ්ඣත්තං කායෙ සමුදයධම්මානුපස්සී, වයො, සමුදයවයො, බහිද්ධා සමුදයො, වයො, සමුදයවයො, අජ්ඣත්තබහිද්ධා සමුදයො, වයො, සමුදයවයධම්මානුපස්සීති නව අනුපස්සනා, තථා වෙදනාය චිත්තෙ ධම්මෙසූති එවං ඡත්තිංසාය ඨානෙසු। <b>දුතියෙ ද්වාදසසු ඨානෙසූ</b>ති කායෙ අජ්ඣත්තං බහිද්ධා අජ්ඣත්තබහිද්ධා, වෙදනාය චිත්තෙ ධම්මෙසූති එවං ද්වාදසසු ඨානෙසු।
sub:3:සුතනුසුත්තවණ්ණනා
bod:901:<b>ඉමාය පාළියා</b>ති ඉමාය හීනත්තිකපාළියා। <b>ඉමෙ ධම්මා හීනා</b> ලාමකට්ඨෙන। <b>ඉමෙ ධම්මා මජ්ඣිමා</b> හීනපණීතානං මජ්ඣෙ භවාති। උත්තමට්ඨෙන අත්තප්පකට්ඨෙන පධානභාවං නීතාති <b>පණීතා</b>।
sub:4-7:පඨමකණ්ඩකීසුත්තාදිවණ්ණනා
bod:902-905:කණ්ඩකා එතිස්සා අත්ථීති <b>කණ්ඩකී,</b> කරමන්දගච්ඡො। ඔසධිභාවාපෙක්ඛාය ඉත්ථිලිඞ්ගනිද්දෙසො, තබ්බහුලතාය තං වනං “කණ්ඩකීවන”න්තෙව පඤ්ඤායිත්ථ। <b>සහස්සලොක</b>න්ති සහස්සචක්කවාළලොකං। <b>දසචක්කවාළසහස්සං එකාවජ්ජනස්ස ආපාථං ආගච්ඡති</b> තථා ආලොකවඩ්ඪනස්ස කතත්තා।
sub:9:අම්බපාලිවනසුත්තවණ්ණනා
bod:907:<b>අරහත්තභාවදීපක</b>න්ති <pb V=2.218/> අරහත්තස්ස අත්ථිභාවදීපකං। “අරහත්තභාවදීපික”න්ති වා පාඨො।
cen:රහොගතවග්ගවණ්ණනා නිට්ඨිතා।
tit:2:දුතියවග්ගවණ්ණනා
bod:909-922:<b>දසබලඤාණ</b>න්ති <pb M=2.517/> දසවිධබලඤාණං। <b>එකදෙසෙනා</b>ති පදෙසවසෙන। සාවකානම්පි අත්තනො අභිනීහාරානුරූපං ඤාණං පවත්තතීති තෙ කාලපදෙසවසෙන චෙව යථාපරිචයසත්තපදෙසවසෙන ච ඨානානීති ජානන්ති, සම්මාසම්බුද්ධානං පන අනන්තඤාණතාය සබ්බත්ථෙව අප්පටිහතමෙව ඤාණන්ති ආහ – <b>“සබ්බඤ්ඤුබුද්ධානං පනා”</b>තිආදි। <b>එතං</b> දසබලඤාණං අනන්තවිසයත්තා <b>නිප්පදෙසං</b> අනූනතාය <b>සබ්බාකාරපරිපූරං</b>।
cen:දුතියවග්ගවණ්ණනා නිට්ඨිතා।
cen:අනුරුද්ධසංයුත්තවණ්ණනා නිට්ඨිතා।
