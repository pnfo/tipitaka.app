cha:(14) 4:සන්ථාරවග්ගවණ්ණනා
bod:152:චතුත්ථස්ස පඨමෙ ආමිසස්ස ච ධම්මස්ස ච අලාභෙන අත්තනො පරස්ස ච අන්තරෙ සම්භවන්තස්ස ඡිද්දස්ස විවරස්ස භෙදස්ස සන්ථරණං පිදහනං සඞ්ගණ්හනං සන්ථාරො। අයඤ්හි ලොකසන්නිවාසො අලබ්භමානෙන ආමිසෙන ධම්මෙන චාති ද්වීහි ඡිද්දො। තස්ස තං ඡිද්දං යථා න පඤ්ඤායති <pb M=2.59/>, එවං පීඨස්ස විය පච්චත්ථරණෙන ආමිසෙන ධම්මෙන ච සන්ථරණං සඞ්ගණ්හනං සන්ථාරොති වුච්චති। එත්ථ ච ආමිසෙන සඞ්ගහො <b>ආමිසසන්ථාරො</b> නාම। තං කරොන්තෙන මාතාපිතූනං භික්ඛුගතිකස්ස <pb V=2.54/> වෙය්යාවච්චකරස්ස රඤ්ඤො චොරානඤ්ච අග්ගං අග්ගහෙත්වාපි දාතුං වට්ටති। ආමසිත්වා දින්නෙහි රාජානො ච චොරා ච අනත්ථම්පි කරොන්ති, ජීවිතක්ඛයම්පි පාපෙන්ති। අනාමසිත්වා දින්නෙන අත්තමනා හොන්ති, චොරනාගවත්ථුආදීනි චෙත්ථ වත්ථූනි කථෙතබ්බානි। තානි සමන්තපාසාදිකාය <b>විනයට්ඨකථායං</b> (පාරා॰ 185) විත්ථාරිතානි। සක්කච්චං උද්දෙසදානං පාළිවණ්ණනා ධම්මකථාකථනන්ති එවං ධම්මෙන සඞ්ගහො <b>ධම්මසන්ථාරො</b> නාම।
bod:153-163:දුතියාදීනි උත්තානත්ථානෙව।
cen:සන්ථාරවග්ගවණ්ණනා නිට්ඨිතා।
