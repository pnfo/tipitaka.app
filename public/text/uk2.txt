cha:3:ගුණාවබොධ-තතියපරිච්ඡෙද
tit:අනුසන්ධි
gax:116:සම්භවන්ති <pb M=.166/> ගුණා යස්මා, දොසානෙ’ව’මතික්කමෙ।
gae:දස්සෙස්සං තෙ තතො දානි, සද්දෙ සම්භූසයන්ති යෙ॥
tit:සද්දාලඞ්කාර උද්දෙස
gax:117:පසාදො’ජො, මධුරතා, සමතා, සුඛුමාලතා।
gae:සිලෙසො’දරතා, කන්ති, අත්ථබ්යත්ති, සමාධයො॥
tit:සද්දාලඞ්කාර පයොජන
gax:118:ගුණෙහෙ’තෙහි සම්පන්නො, බන්ධො කවිමනොහරො।
gae:සම්පාදියති කත්තූනං, කිත්ති මච්චන්තනිම්මලං॥
tit:සද්දාලඞ්කාර නිද්දෙස
gax:119:අදූරාහිතසම්බන්ධ, සුභගා යා පදා’වලි।
gae:සුපසිද්ධා’භිධෙය්යා’යං, <b>පසාදං</b> ජනයෙ යථා॥
gax:120:අලඞ්කරොන්තා <b>වදනං, මුනිනො’ධරරංසියො।</b>
gae:සොභන්තෙ’රුණරංසී’ව, සම්පතන්තා’ම්බුජො’දරෙ॥
gax:121:<b>ඔජො</b> සමාසබාහුල්ය, මෙසො ගජ්ජස්ස ජීවිතං।
gax:පජ්ජෙප්ය’නා’කුලො සො’යං,
gae:කන්තො කාමීයතෙ යථා॥
gax:122:<b>මුනින්ද මන්ද සඤ්ජාත, හාස චන්දන ලිම්පිතා।</b>
gae:පල්ලවා ධවලා තස්සෙ, වෙකො නා’ධරපල්ලවො॥
gax:123:පදා’භිධෙය්යවිසයං, සමාස බ්යාස සම්භවං।
gae:යං පාරිණත්යං හොතී’හ, සොපි <b>ඔජො’</b>ව තං යථා॥
gax:124:<b>ජොතයිත්වාන සද්ධම්මං, සන්තාරෙත්වා සදෙවකෙ।</b>
gae:<b>ජලිත්වා අග්ගිඛන්ධො’ව, නිබ්බුතො සො සසාවකො॥</b>
gax:125:<b>මත්ථකට්ඨී මතස්සා’පි, රජොභාවං වජන්තු මෙ।</b>
gae:<b>යතො පුඤ්ඤෙන තෙ සෙන්තු, ජින පාද’ම්බුජද්වයෙ॥</b>
gax:126:ඉච්චත්ර <pb M=.167/> නිච්චප්පණති, ගෙධො සාධු පදිස්සති।
gae:ජායතෙ’යං ගුණො තික්ඛ, පඤ්ඤානමභියොගතො॥
gax:127:<b>මධුරත්තං</b> පදාසත්ති, ර’නුප්පාසවසා ද්විධා।
gae:සියා සමසුති පුබ්බා, වණ්ණා’වුත්ති පරො යථා॥
gax:128:<b>යදා එසො’භිසම්බොධිං, සම්පත්තො මුනිපුඞ්ගවො।</b>
gae:<b>තදා පභුති ධම්මස්ස, ලොකෙ ජාතො මහු’ස්සවො॥</b>
gax:129:මුනි<b>න්ද</b>ම<b>න්ද</b>හාසා තෙ, කු<b>න්ද</b> ස<b>න්දො</b>හවිබ්භමා।
gae:දිස<b>න්ත</b> මනුධාව<b>න්ති,</b> හස<b>න්තා</b> ච<b>න්ද</b>ක<b>න්ති</b>යො॥
gax:130:සබ්බකොමලවණ්ණෙහි, නා’<b>නුප්පාසො</b> පසංසියො।
gae:යථා’<b>යං මාලතීමාලා, ලින ලොලා’ලිමාලිනී॥</b>
gax:131:මුදූහි වා කෙවලෙහි, කෙවලෙහි ඵුටෙහි වා,
gae:මිස්සෙහි වා <b>තිධා</b> හොති, වණ්ණෙහි <b>සමතා</b> යථා॥
tit:කෙවලමුදුසමතා
gax:132:<b>කොකිලා’ලාපසංවාදී, මුනින්දා’ලාපවිබ්භමො।</b>
gae:<b>හදයඞ්ගමතං යාති, සතං දෙති ච නිබ්බුතිං॥</b>
tit:කෙවලඵුටසමතා
gax:133:<b>සම්භාවනීයසම්භාවං, භගවන්තං භවන්තගුං।</b>
gae:<b>භවන්තසාධනා’කඞ්ඛී, කො න සම්භාවයෙ විභුං॥</b>
tit:මිස්සකසමතා
gax:134:<b>ලද්ධචන්දනසංසග්ග, සුගන්ධි මලයා’නිලො।</b>
gae:<b>මන්ද මායාති භීතො’ව, මුනින්දමුඛමාරුතා॥</b>
gax:135:අනිට්ඨුර’ක්ඛර’ප්පායා, සබ්බකොමල නිස්සටා।
gae:කිච්ඡමුච්චාරණා’පෙත, බ්යඤ්ජනා <b>සුඛුමාලතා॥</b>
gax:136:<b>පස්සන්තා රූපවිභවං, සුණන්තා මධුරං ගිරං।</b>
gae:<b>චරන්ති සාධූ</b> <n>සාධු (සී-ඡන්ධානුරක්ඛණත්ථං)</n> <b>සම්බුද්ධ, කාලෙ කෙළිපරම්මුඛා॥</b>
gax:137:අලඞ්කාරවිහීනා’පි, සතං සම්මුඛතෙ’දිසී।
gae:ආරොහති විසෙසෙන, රමණීයා ත’දුජ්ජලා॥
gax:138:<b>රොමඤ්ච</b> <pb M=.168/> <b>පිඤ්ඡ රචනා, සාධු වාදාහිතද්ධනී।</b>
gae:<b>ලළන්ති’මෙ මුනිමෙඝු, ම්මදා සාධු සිඛාවලා॥</b>
gax:139:සුඛුමාලත්ත මත්ථෙ’ව, පදත්ථවිසයම්පි ච।
gae:යථා මතාදිසද්දෙසු, <b>කිත්තිසෙසා</b>දිකිත්තනං॥
gax:140:සිලිට්ඨ පද සංසග්ග, රමණීය ගුණා’ලයො।
gae:සබන්ධගාරවො සො’යං, <b>සිලෙසො</b> නාම තං යථා॥
gax:141:<b>බාලි’න්දුවිබ්භම’ච්ඡෙදි, නඛරා’වලි කන්තිභි।</b>
gae:<b>සා මුනින්දපද’ම්භොජ, කන්ති වො වලිතා’වතං॥</b>
gax:142:උක්කංසවන්තො යොකොචි, ගුණො යදි පතීයතෙ।
gae:<b>උදාරො’</b>යං භවෙ තෙන, සනාථා බන්ධපද්ධති॥
gax:143:<b>පාදම්භොජ රජො ලිත්ත, ගත්තා යෙ තව ගොතම।</b>
gae:<b>අහො! තෙ ජන්තවො යන්ති, සබ්බථා නිරජත්තනං॥</b>
gax:144:එවං ජිනා’නුභාවස්ස, සමුක්කංසො’ත්ර දිස්සති।
gae:පඤ්ඤවා විධිනා’නෙන, චින්තයෙ පර මීදිසං॥
gax:145:<b>උදාරො</b> සොපි විඤ්ඤෙය්යො, යං පසත්ථ විසෙසනං।
gae:යථා <b>කීළාසරො ලීලා, හාසො හෙමඞ්ගදා’</b>දයො॥
gax:146:ලොකිය’ත්ථා’න’තික්කන්තා, කන්තා සබ්බජනානපි।
gae:<b>කන්ති</b> නාමා’තිවුත්තස්ස, වුත්තා සා පරිහාරතො॥
cen:යථා <b>මුනින්ද</b> ඉච්චාදි।
gax:147:<b>අත්ථබ්යත්තා’</b>භිධෙය්යස්සා,
gax:නෙය්යතා සද්දතො’ත්ථතො।
gax:සා’යං තදුභයා නෙය්ය, පරිහාරෙ පදස්සිතා।
gae:යථා <b>මරීචිච්චාදි</b> ච, <b>මනොනුරඤ්ජනො</b>ච්චාදි॥
cen:පුන අත්ථෙන යථා
gax:148:<b>සභාවා’මලතා ධීර, මුධා පාදනඛෙසු තෙ।</b>
gae:<b>යතො තෙ’වනතා’නන්ත, මොළිච්ඡායා ජහන්ති නො॥</b>
gax:149:‘බන්ධසාරො’ති මඤ්ඤන්ති, යං සමග්ගාපි විඤ්ඤුනො।
gae:දස්සනා’වසරං පත්තො, <b>සමාධි</b> නාම’යං ගුණො॥
gax:150:අඤ්ඤධම්මො තතො’ඤ්ඤත්ථ, ලොකසීමා’නුරොධතො।
gae:සම්මා ආධීයතෙ’ච්චෙ’සො, <b>‘සමාධී’</b>ති නිරුච්චති॥
tit:සමාධි උද්දෙස
gax:151:අපාණෙ <pb M=.169/> පාණීනං ධම්මො, සම්මා ආධීයතෙ ක්වචි,।
gae:නිරූපෙ රූපයුත්තස්ස, නිරසෙ සරසස්ස, ච॥
gax:152:අද්රවෙ ද්රවයුත්තස්ස, අකත්තරිපි කත්තුතා,।
gae:කඨිනස්සා’සරීරෙ,පි, රූපං තෙසං කමා සියා॥
tit:සමාධිනිද්දෙස
tit:අපාණෙ පාණීනං ධම්මො
gax:153:උණ්ණා පුණ්ණි’න්දුනා නාථ! දිවාපි සහ <b>සඞ්ගමා।</b>
gae:<b>විනිද්දා සම්පමොදන්ති,</b> මඤ්ඤෙ කුමුදිනී තව॥
tit:නිරුපෙ රූපයුත්තස්ස
gax:154:<b>දයාරසෙසු</b> මුජ්ජන්තා, ජනා’<b>මතරසෙස්වි’</b>ව।
gae:සුඛිතා හතදොසා තෙ, නාථ! පාද’ම්බුජා’නතා॥
tit:නිරසෙ සරසස්ස
gax:155:<b>මධුරෙ</b>පි <b>ගුණෙ</b> ධීර, න’ප්පසීදන්ති යෙ තව।
gae:කීදිසී මනසොවුත්ති, තෙසං <b>ඛාරගුණාන</b> භො’॥
tit:අද්රවෙ ද්රවයුත්තස්ස
gax:156:සබ්බත්ථසිද්ධ! <b>චූළක, පුටපෙය්යා මහාගුණා।</b>
gae:දිසා සමන්තා ධාවන්ති, කුන්දසොභා ස ලක්ඛණා॥
tit:අකත්තරිපි කත්තුතා
gax:157:<b>මාරා’රිබල</b>විස්සට්ඨා, කුණ්ඨා <b>නානාවිධා’යුධා।</b>
gae:<b>ලජ්ජමානා’</b>ඤ්ඤවෙසෙන, ජින! <b>පාදා’නතා</b> තව॥
tit:කඨිනස්සා සරීරෙ
gax:158:මුනින්දභාණුමා කාලො,
gax:දිතො <b>බොධො’දයා’චලෙ।</b>
gae:සද්ධම්මරංසිනා භාති, භින්ද මන්දතමං පරං॥
gax:159:<b>වමනු’ග්ගිරනාද්යෙ’</b>තං, ගුණවුත්ය’පරිච්චුතං।
gae:අතිසුන්දර මඤ්ඤං තු, කාමං වින්දති <b>ගාම්මතං॥</b>
gax:160:කන්තීනං <b>වමනබ්යාජා,</b> මුනිපාදනඛා’වලී।
gae:චන්දකන්තී පිවන්තී’ව, නිප්පභං තං කරොන්තියො॥
gax:161:අචිත්තකත්තුකං <pb M=.170/> රුච්ය <n>රුච්ච (සී॰)</n>, මිච්චෙවං ගුණකම්මතං।
gae:සචිත්තකත්තුකං පෙ’තං, ගුණකම්මං යදු’ත්තමං॥
gax:162:<b>උග්ගිරන්තො’</b>ව <b>සස්නෙහ, රසං</b> ජිනවරො ජනෙ।
gae:භාසන්තො මධුරං ධම්මං, කං න සප්පීණයෙ ජනං॥
gax:163:යො සද්දසත්ථකුසලො කුසලො නිඝණ්ඩු,
gax:ඡන්දොඅලඞ්කතිසු නිච්චකතා’භියොගො।
gax:සො’යං කවිත්තවිකලොපි කවීසු සඞ්ඛ්ය,
gae:මොග්ගය්හ වින්දති හි කිත්ති’ මමන්දරූපං॥
cen:ඉති සඞ්ඝරක්ඛිතමහාසාමිවිරචිතෙ සුබොධාලඞ්කාරෙ
cen:ගුණාවබොධො නාම
cen:තතියො පරිච්ඡෙදො।
