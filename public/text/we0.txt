cen:॥ නමො තස්ස භගවතො අරහතො සම්මාසම්බුද්ධස්ස॥
boo:ලොකනීති
cha:1:පණ්ඩිතකණ්ඩො
gax:1:ලොකනීතිං <pb M=.1/> පවක්ඛාමි,
gax:නානාසත්ථසමුද්ධටං।
gax:මාගධෙනෙව සඞ්ඛෙපං,
gae:වන්දිත්වා රතනත්ථයං॥
gax:2:නීතිලොකෙ පුරිසස්ස සාරො,
gax:මාතා පිතා ආචරියොච මිත්තො।
gax:තස්මා හි නීතිං පුරිසො විජඤ්ඤා,
gae:ඤාණී මහා හොති බහුස්සුතොච॥
gax:3:අලසස්ස කුතො සිප්පං,
gax:අසිප්පස්ස කුතො ධනං।
gax:අධනස්ස කුතො මිත්තං,
gax:අමිත්තස්ස කුතො සුඛං।
gax:අසුඛස්ස <pb M=.2/> කුතො පුඤ්ඤං,
gae:අපුඤ්ඤස්ස කුතො වරං॥
gax:4:සිප්පා සමං ධනං නත්ථි,
gax:සිප්පං චොරා නගණ්හරෙ।
gax:ඉධ ලොකෙ සිප්පං මිත්තං,
gae:පරලොකෙ සුඛාවහං॥
gax:5:අප්පකං නාතිමඤ්ඤෙය්ය,
gax:චිත්තෙ සුතං නිධාපයෙ।
gax:වම්මිකොදකබින්දූව,
gae:චිරෙන පරිපූරති॥
gax:6:ඛුද්දොති නාතිමඤ්ඤෙය්ය,
gax:විජ්ජං වා සිප්පමෙව වා।
gax:එකම්පි පරියොදාතං,
gae:ජීවිතකප්පකාරණං॥
gax:7:සෙලෙ සෙලෙ න මාණිකං,
gax:ගජෙ ගජෙ න මුත්තිකං।
gax:වනෙ වනෙ න චන්දනං,
gae:ඨානෙ ඨානෙ න පණ්ඩිතං॥
gax:8:පණ්ඩිතො සුතසම්පන්නො,
gax:යත්ථ අත්ථීති චෙ සුතො।
gax:මහුස්සාහෙන <pb M=.3/> තං ඨානං,
gae:ගන්තබ්බංව සුතෙසිනා॥
gax:9:සිනෙ සිප්පං සිනෙ ධනං,
gax:සිනෙ පබ්බතමාරුහං।
gax:සිනෙ කාමස්ස කොධස්ස,
gae:ඉමෙ පඤ්ච සිනෙ සිනෙ॥
gax:10:සුති සම්මුති සඞ්ඛ්යාච,
gax:යොගා නීති විසෙසකා।
gax:ගන්ධබ්බා ගණිකා චෙව,
gae:ධනු බෙදා ච පූරණා॥
gax:11:තිකිච්ඡා ඉතිහාසා ච,
gax:ජොති මායා ච ඡන්දති।
gax:කෙතු මන්තා ච සද්දා ච,
gae:සිප්පාට්ඨාරසකා ඉමෙ॥
gax:12:අපුට්ඨො පණ්ඩිතො භෙරී,
gax:පජ්ජුන්නො මෙ හොති පුච්ඡිතො।
gax:බාලො පුට්ඨො අපුට්ඨොපි,
gae:බහුම්පි භණතෙ සදා॥
gax:13:පොත්ථකෙසු ච යං සිප්පං,
gax:පරහත්ථෙසු යං ධනං।
gax:යථාකිච්චෙ <pb M=.4/> සමුප්පන්නෙ,
gae:න තං සිප්පං න තං ධනං॥
gax:14:ජලප්පමාණං කුමුද්දනාලං,
gax:කුලප්පමාණං විනයො පමාණං।
gax:බ්යත්තිප්පමාණං කථීතවාක්යං,
gae:පථවියා පමාණං තිණ මිලාතං॥
gax:15:අප්පස්සුතො සුතං අප්පං,
gax:බහුං මඤ්ඤති මානවා।
gax:සින්ධූදකං අපස්සන්තො,
gae:කූපෙ තොයංව මණ්ඩුකො॥
gax:16:පථමං පරාජයෙ සිප්පං,
gax:දුතියං පරාජයෙ ධනං।
gax:තතියං පරාජයෙ ධම්මං,
gae:චතුත්ථං කිං කරිස්සති॥
gax:17:බ්යත්ත පුත්ර කිමලසො,
gax:අබ්යත්තො භාරහාරකො।
gax:බ්යත්තකො පූජිතො ලොකෙ,
gae:බ්යත්ත පුත්ර දිනෙ දිනෙ॥
gax:18:මාතා වෙරී පිතා සත්රු,
gax:කෙන බාලෙ න සික්ඛිතා।
gax:සභාමජ්ඣෙ <pb M=.5/> න සොභන්ති,
gae:හංසමජ්ඣෙ බකොයථා॥
gax:19:කණ්ටකං ගිරි කො තික්ඛති,
gax:කො අඤ්ජනං මිගක්ඛිකං।
gax:උප්පථං පල්ලලෙ කො සුගන්ධං,
gax:කුල-පුත්ත-රූපො කො පවත්තති।
gae:සාමං-භාවො॥
gax:20:න රසං අකොතම්බුලං,
gax:අධනස්ස, ලඞ්කතම්පි।
gax:අලොනකන්තු බ්යඤ්ජනං,
gae:බ්යාකරණං අසිප්පස්ස॥
gax:21:සුස්සුසා සුතසම්පන්නො,
gax:සුතාපඤ්ඤාය පවඩ්ඪති।
gax:පඤ්ඤාය අත්ථං ජානාති,
gae:ඤාතො අත්ථො සුඛාවහො॥
gax:22:භොජනං මෙථුනං නිද්දා,
gax:ගොණෙ පොසෙපි විජ්ජති।
gax:විජ්ජා විසෙසො පොසස්ස,
gae:තං හීනො ගොසමො භවෙ॥
gax:23:නත්ථි විජ්ජාසමංමිත්තං,
gax:නච බ්යාධිසමො රිපු।
gax:නච <pb M=.6/> අත්තසමං පෙමං,
gae:නච කම්මසමං බලං॥
gax:24:හංසො මජ්ඣෙ න කාකානං,
gax:සීහො ගුන්නං න සොභතෙ।
gax:ගද්රභමජ්ඣෙ තුරඞ්ගො,
gae:බාලමජ්ඣෙ ච පණ්ඩිතො॥
gax:25:යාවජීවම්පි චෙ බාලො,
gax:පණ්ඩිතං පයිරුපාසති।
gax:න සො ධම්මං විජානාති,
gae:දබ්බි සූපරසං යථා॥
gax:26:මුහුත්තමපි චෙ විඤ්ඤූ,
gax:පණ්ඩිතං පයිරුපාසති।
gax:ඛිප්පං ධම්මං විජානාති,
gae:ජිව්හා සූපරසං යථා॥
gax:27:විනා සත්ථං න ගච්ඡෙය්ය,
gax:සූරො සඞ්ගාමභූමියං।
gax:පණ්ඩිත්වාද්ධගූ වාණිජො,
gae:විදෙසගමනො තථා॥
gax:28:ධනනාසං මනොතාපං,
gax:ඝරෙ දුච්චරිතානි ච।
gax:වඤ්චනඤ්ච <pb M=.7/> අවමානං,
gae:පණ්ඩිතො න පකාසයෙ॥
gax:29:පත්තානුරූපකං වාක්යං,
gax:සභාවරූපකං පියං।
gax:අත්තානුරූපකං කොධං,
gae:යො ජානාති ස පණ්ඩිතො॥
gax:30:අ-ධනස්ස රසං ඛාදා,
gax:අ-බලස්ස හථා නරා।
gax:අ-පඤ්ඤස්ස වාක්ය-කථා,
gae:උම්මත්තක-සමා ඉමෙ॥
gax:31:අනව්හායං ගමයන්තො,
gax:අ-පුච්ඡා බහු-භාසකො।
gax:අත්ත-ගුණං පකාසෙන්තො,
gae:ති-විධං හීන-ලක්ඛණං॥
gax:32:අප්ප-රූපො බහුං භාසො,
gax:අප්ප-පඤ්ඤො පකාසිතො।
gax:අප්ප-පූරො ඝටො ඛොභෙ,
gae:අප්ප-ඛීරා ගාවී චථෙ॥
gax:33:මණ්ඩූකෙපි උක්රෙ සීහෙ,
gax:කාකග්ගහෙ පියෙ පියෙ।
gax:අ-පණ්ඩීපි <pb M=.8/> පණ්ඩී හුත්වා,
gae:ධීරා පුච්ඡෙ වයෙ වයෙ॥
gax:34:මණ්ඩූකෙපි උක්රෙ සීහෙ,
gax:සූකරෙපි උහෙ දීපෙ।
gax:බිළාරෙ සදිසෙ බ්යග්ඝෙ,
gae:සබ්බ ධීරෙ සිප්ප-සමෙ॥
gax:35:න තිත්ති රාජා ධනම්හි,
gax:පණ්ඩිතොපි සු-භාසිතෙ।
gax:චක්ඛුංපි පිය-දස්සනෙ,
gae:ජලෙ සාගරො න තිත්ති॥
gax:36:රූප-යොබ්බන-සම්පන්නා,
gax:විසාථ-කුථ-සම්භවා।
gax:විජ්ජා-හීනා න සොභන්ති,
gae:නිගන්ධා ඉව කිංසුකා॥
gax:37:හීනෙ පුත්තො රාජාමච්චො,
gax:බාල-පුත්තො ච පණ්ඩිතො।
gax:අ-ධනස්ස ධනං බහු,
gae:පුරිසානං න මඤ්ඤථ॥
gax:38:යො සිප්ප-ලොභෙන,
gax:බහුං ගණ්හාති තං සිප්පං।
gax:මූගොව <pb M=.9/> සුපිනං පස්සං,
gae:කථෙතුම්පි න උස්සහෙ॥
gax:39:භිජ්ජෙතුං කුම්භකාරො,
gax:සොභෙතුං කුම්භ ඝට්ටති।
gax:න ඛිපිතුං අපායෙසු,
gae:සිස්සානං වුඩ්ඪි-කාරණා॥
gax:40:තග්ගරඤ්ච පලාසෙන,
gax:යො නරො උපනය්හති।
gax:පත්තාපි සුරභි වායන්ති,
gae:එවං ධීරූපසෙවනා॥
cen:පණ්ඩිතකණ්ඩො නිට්ඨිතො।
