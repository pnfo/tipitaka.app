cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:පෙතවත්ථුපාළි
cha:1:උරගවග්ගො
sub:1:ඛෙත්තූපමපෙතවත්ථු
gax:1:“ඛෙත්තූපමා <pb T=.157/> <pb M=.127/> <pb V=.91/> <pb P=.1/> අරහන්තො, දායකා කස්සකූපමා।
gae:බීජූපමං දෙය්යධම්මං, එත්තො නිබ්බත්තතෙ ඵලං॥
gax:2:“එතං බීජං කසි ඛෙත්තං, පෙතානං දායකස්ස ච।
gae:තං පෙතා පරිභුඤ්ජන්ති, දාතා පුඤ්ඤෙන වඩ්ඪති॥
gax:3:“ඉධෙව <pb V=.92/> කුසලං කත්වා, පෙතෙ ච පටිපූජිය।
gae:සග්ගඤ්ච කමති <n>ගමති (ක॰)</n> ට්ඨානං, කම්මං කත්වාන භද්දක”න්ති॥
cen:ඛෙත්තූපමපෙතවත්ථු පඨමං।
sub:2:සූකරමුඛපෙතවත්ථු
gax:4:“කායො <pb P=.2/> තෙ සබ්බසොවණ්ණො, සබ්බා ඔභාසතෙ දිසා।
gae:මුඛං තෙ සූකරස්සෙව, කිං කම්මමකරී පුරෙ” <n>මකරා පුරෙ (ක॰)</n>॥
gax:5:“කායෙන සඤ්ඤතො ආසිං, වාචායාසිමසඤ්ඤතො।
gae:තෙන මෙතාදිසො වණ්ණො, යථා පස්සසි නාරද॥
gax:6:“තං <pb M=.128/> ත්යාහං <n>තාහං (ක॰)</n> නාරද බ්රූමි, සාමං දිට්ඨමිදං තයා।
gae:මාකාසි <pb T=.158/> මුඛසා පාපං, මා ඛො සූකරමුඛො අහූ”ති॥
cen:සූකරමුඛපෙතවත්ථු දුතියං।
sub:3:පූතිමුඛපෙතවත්ථු
gax:7:“දිබ්බං සුභං ධාරෙසි වණ්ණධාතුං, වෙහායසං තිට්ඨසි අන්තලික්ඛෙ।
gae:මුඛඤ්ච තෙ කිමයො පූතිගන්ධං, ඛාදන්ති කිං කම්මමකාසි පුබ්බෙ”॥
gax:8:“සමණො අහං පාපොතිදුට්ඨවාචො <n>පාපො දුට්ඨවාචො (සී॰), පාපො දුක්ඛවාචො (ස්යා॰ පී॰)</n>, තපස්සිරූපො මුඛසා අසඤ්ඤතො।
gae:ලද්ධා ච මෙ තපසා වණ්ණධාතු, මුඛඤ්ච මෙ පෙසුණියෙන පූති॥
gax:9:“තයිදං තයා නාරද සාමං දිට්ඨං,
gax:අනුකම්පකා යෙ කුසලා වදෙය්යුං।
gax:‘මා පෙසුණං මා ච මුසා අභාණි,
gae:යක්ඛො තුවං හොහිසි කාමකාමී’”ති॥
cen:පූතිමුඛපෙතවත්ථු තතියං।
sub:4:පිට්ඨධීතලිකපෙතවත්ථු
gax:10:“යං <pb V=.93/> <pb P=.3/> කිඤ්චාරම්මණං කත්වා, දජ්ජා දානං අමච්ඡරී।
gae:පුබ්බපෙතෙ ච ආරබ්භ, අථ වා වත්ථුදෙවතා॥
gax:11:“චත්තාරො ච මහාරාජෙ, ලොකපාලෙ යසස්සිනෙ <n>යසස්සිනො (සී॰ ස්යා॰)</n>।
gax:කුවෙරං ධතරට්ඨඤ්ච, විරූපක්ඛං විරූළ්හකං।
gae:තෙ <pb T=.159/> චෙව පූජිතා හොන්ති, දායකා ච අනිප්ඵලා॥
gax:12:“න <pb M=.129/> හි රුණ්ණං වා සොකො වා, යා චඤ්ඤා පරිදෙවනා।
gae:න තං පෙතස්ස අත්ථාය, එවං තිට්ඨන්ති ඤාතයො॥
gax:13:“අයඤ්ච ඛො දක්ඛිණා දින්නා, සඞ්ඝම්හි සුප්පතිට්ඨිතා।
gae:දීඝරත්තං හිතායස්ස, ඨානසො උපකප්පතී”ති॥
cen:පිට්ඨධීතලිකපෙතවත්ථු චතුත්ථං।
sub:5:තිරොකුට්ටපෙතවත්ථු
gax:14:<n>ඛු॰ පා॰ 7.1 ඛුද්දකපාඨෙ</n> “තිරොකුට්ටෙසු <n>තිරොකුඩ්ඩෙසු (සී॰ ස්යා॰ පී॰)</n> තිට්ඨන්ති, සන්ධිසිඞ්ඝාටකෙසු ච।
gae:ද්වාරබාහාසු තිට්ඨන්ති, ආගන්ත්වාන සකං ඝරං॥
gax:15:“පහූතෙ අන්නපානම්හි, ඛජ්ජභොජ්ජෙ උපට්ඨිතෙ।
gae:න තෙසං කොචි සරති, සත්තානං කම්මපච්චයා॥
gax:16:“එවං <pb P=.4/> දදන්ති ඤාතීනං, යෙ හොන්ති අනුකම්පකා।
gax:සුචිං පණීතං කාලෙන, කප්පියං පානභොජනං।
gae:‘ඉදං වො ඤාතීනං හොතු, සුඛිතා හොන්තු ඤාතයො’॥
gax:17:“තෙ ච තත්ථ සමාගන්ත්වා, ඤාතිපෙතා සමාගතා।
gae:පහූතෙ අන්නපානම්හි, සක්කච්චං අනුමොදරෙ॥
gax:18:“‘චිරං ජීවන්තු නො ඤාතී, යෙසං හෙතු ලභාමසෙ।
gae:අම්හාකඤ්ච කතා පූජා, දායකා ච අනිප්ඵලා’॥
gax:19:“‘න හි තත්ථ කසි අත්ථි, ගොරක්ඛෙත්ථ න විජ්ජති।
gax:වණිජ්ජා තාදිසී නත්ථි, හිරඤ්ඤෙන කයාකයං <n>කයොක්කයං (සී॰ ක॰) කයොකයං (ඛු॰ පා॰ 7.6)</n>।
gae:ඉතො <pb T=.160/> දින්නෙන යාපෙන්ති, පෙතා කාලගතා <n>කාලකතා (සී॰ ස්යා॰ පී॰)</n> තහිං’॥
gax:20:“‘උන්නමෙ <pb V=.94/> උදකං වුට්ඨං, යථා නින්නං පවත්තති।
gae:එවමෙව ඉතො දින්නං, පෙතානං උපකප්පති’॥
gax:21:“‘යථා වාරිවහා පූරා, පරිපූරෙන්ති සාගරං।
gae:එවමෙව ඉතො දින්නං, පෙතානං උපකප්පති’॥
gax:22:“‘අදාසි <pb M=.130/> මෙ අකාසි මෙ, ඤාති මිත්තා <n>ඤාති මිත්තො (?)</n> සඛා ච මෙ।
gae:පෙතානං දක්ඛිණං දජ්ජා, පුබ්බෙ කතමනුස්සරං’॥
gax:23:“‘න හි රුණ්ණං වා සොකො වා, යා චඤ්ඤා පරිදෙවනා।
gae:න තං පෙතානමත්ථාය, එවං තිට්ඨන්ති ඤාතයො’॥
gax:24:“‘අයඤ්ච ඛො දක්ඛිණා දින්නා, සඞ්ඝම්හි සුප්පතිට්ඨිතා।
gae:දීඝරත්තං හිතායස්ස, ඨානසො උපකප්පති’॥
gax:25:“සො ඤාතිධම්මො ච අයං නිදස්සිතො, පෙතාන පූජා ච කතා උළාරා।
gae:බලඤ්ච භික්ඛූනමනුප්පදින්නං, තුම්හෙහි පුඤ්ඤං පසුතං අනප්පක”න්ති॥
cen:තිරොකුට්ටපෙතවත්ථු පඤ්චමං।
sub:6:පඤ්චපුත්තඛාදපෙතිවත්ථු
gax:26:“නග්ගා <pb P=.5/> දුබ්බණ්ණරූපාසි, දුග්ගන්ධා පූති වායසි।
gae:මක්ඛිකාහි පරිකිණ්ණා <n>මක්ඛිකාපරිකිණ්ණා ච (සී॰)</n>, කා නු ත්වං ඉධ තිට්ඨසී”ති॥
gax:27:“අහං භදන්තෙ <n>භද්දන්තෙ (ක॰)</n> පෙතීම්හි, දුග්ගතා යමලොකිකා।
gae:පාපකම්මං <pb T=.161/> කරිත්වාන, පෙතලොකං ඉතො ගතා॥
gax:28:“කාලෙන පඤ්ච පුත්තානි, සායං පඤ්ච පුනාපරෙ।
gae:විජායිත්වාන ඛාදාමි, තෙපි නා හොන්ති මෙ අලං॥
gax:29:“පරිඩය්හති ධූමායති, ඛුදාය <n>ඛුද්දාය (ක॰)</n> හදයං මම।
gae:පානීයං න ලභෙ පාතුං, පස්ස මං බ්යසනං ගත”න්ති॥
gax:30:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පුත්තමංසානි ඛාදසී”ති॥
gax:31:“සපතී <n>සපත්තී (සී॰)</n> මෙ ගබ්භිනී ආසි, තස්සා පාපං අචෙතයිං।
gae:සාහං පදුට්ඨමනසා, අකරිං ගබ්භපාතනං॥
gax:32:“තස්සා <pb M=.131/> <pb V=.95/> ද්වෙමාසිකො ගබ්භො, ලොහිතඤ්ඤෙව පග්ඝරි।
gax:තදස්සා මාතා කුපිතා, මය්හං ඤාතී සමානයි।
gae:සපථඤ්ච මං කාරෙසි, පරිභාසාපයී ච මං॥
gax:33:“සාහං ඝොරඤ්ච සපථං, මුසාවාදං අභාසිසං।
gae:පුත්තමංසානි ඛාදාමි, සචෙ තං පකතං මයා॥
gax:34:“තස්ස කම්මස්ස විපාකෙන <n>විපාකං (ස්යා॰ ක॰)</n>, මුසාවාදස්ස චූභයං।
gae:පුත්තමංසානි ඛාදාමි, පුබ්බලොහිතමක්ඛිතා”ති॥
cen:පඤ්චපුත්තඛාදපෙතිවත්ථු <n>පඤ්චපුත්තඛාදපෙතවත්ථු (සී॰ ස්යා॰ පී॰) එවමුපරිපි</n> ඡට්ඨං।
sub:7:සත්තපුත්තඛාදපෙතිවත්ථු
gax:35:“නග්ගා <pb P=.6/> දුබ්බණ්ණරූපාසි, දුග්ගන්ධා පූති වායසි।
gae:මක්ඛිකාහි <pb T=.162/> පරිකිණ්ණා, කා නු ත්වං ඉධ තිට්ඨසී”ති॥
gax:36:“අහං භදන්තෙ පෙතීම්හි, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා॥
gax:37:“කාලෙන සත්ත පුත්තානි, සායං සත්ත පුනාපරෙ।
gae:විජායිත්වාන ඛාදාමි, තෙපි නා හොන්ති මෙ අලං॥
gax:38:“පරිඩය්හති ධූමායති, ඛුදාය හදයං මම।
gae:නිබ්බුතිං නාධිගච්ඡාමි, අග්ගිදඩ්ඪාව ආතපෙ”ති॥
gax:39:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පුත්තමංසානි ඛාදසී”ති॥
gax:40:“අහූ මය්හං දුවෙ පුත්තා, උභො සම්පත්තයොබ්බනා।
gae:සාහං පුත්තබලූපෙතා, සාමිකං අතිමඤ්ඤිසං॥
gax:41:“තතො මෙ සාමිකො කුද්ධො, සපත්තිං මය්හමානයි।
gae:සා ච ගබ්භං අලභිත්ථ, තස්සා පාපං අචෙතයිං॥
gax:42:“සාහං <pb M=.132/> පදුට්ඨමනසා, අකරිං ගබ්භපාතනං।
gae:තස්සා තෙමාසිකො ගබ්භො, පුබ්බලොහිතකො <n>පුබ්බලොහිතකො (ක॰)</n> පති॥
gax:43:“තදස්සා මාතා කුපිතා, මය්හං ඤාතී සමානයි।
gae:සපථඤ්ච මං කාරෙසි, පරිභාසාපයී ච මං॥
gax:44:“සාහං <pb V=.96/> ඝොරඤ්ච සපථං, මුසාවාදං අභාසිසං।
gae:‘පුත්තමංසානි ඛාදාමි, සචෙ තං පකතං මයා’॥
gax:45:“තස්ස <pb T=.163/> කම්මස්ස විපාකෙන, මුසාවාදස්ස චූභයං।
gae:පුත්තමංසානි ඛාදාමි, පුබ්බලොහිතමක්ඛිතා”ති॥
cen:සත්තපුත්තඛාදපෙතිවත්ථු සත්තමං।
sub:8:ගොණපෙතවත්ථු
gax:46:“කිං <pb P=.7/> නු උම්මත්තරූපොව, ලායිත්වා හරිතං තිණං।
gae:ඛාද ඛාදාති ලපසි, ගතසත්තං ජරග්ගවං॥
gax:47:“න හි අන්නෙන පානෙන, මතො ගොණො සමුට්ඨහෙ।
gae:ත්වංසි බාලො ච <n>බාලොව (ක॰)</n> දුම්මෙධො, යථා තඤ්ඤොව දුම්මතී”ති॥
gax:48:“ඉමෙ පාදා ඉදං සීසං, අයං කායො සවාලධි।
gae:නෙත්තා තථෙව තිට්ඨන්ති, අයං ගොණො සමුට්ඨහෙ॥
gax:49:“නාය්යකස්ස හත්ථපාදා, කායො සීසඤ්ච දිස්සති।
gae:රුදං මත්තිකථූපස්මිං, නනු ත්වඤ්ඤෙව දුම්මතී”ති॥
gax:50:“ආදිත්තං වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං, සබ්බං නිබ්බාපයෙ දරං॥
gax:51:“අබ්බහී <n>අබ්බූළ්හං (බහූසු)</n> වත මෙ සල්ලං, සොකං හදයනිස්සිතං।
gae:යො මෙ සොකපරෙතස්ස, පිතුසොකං අපානුදි॥
gax:52:“ස්වාහං අබ්බූළ්හසල්ලොස්මි, සීතිභූතොස්මි නිබ්බුතො।
gae:න සොචාමි න රොදාමි, තව සුත්වාන මාණව’॥
gax:53:එවං <pb M=.133/> කරොන්ති සප්පඤ්ඤා, යෙ හොන්ති අනුකම්පකා।
gae:විනිවත්තයන්ති සොකම්හා, සුජාතො පිතරං යථාති॥
cen:ගොණපෙතවත්ථු අට්ඨමං।
sub:9:මහාපෙසකාරපෙතිවත්ථු
gax:54:“ගූථඤ්ච <pb T=.164/> <pb V=.97/> <pb P=.8/> මුත්තං රුහිරඤ්ච පුබ්බං, පරිභුඤ්ජති කිස්ස අයං විපාකො।
gae:අයං නු කිං කම්මමකාසි නාරී, යා සබ්බදා ලොහිතපුබ්බභක්ඛා॥
gax:55:“නවානි වත්ථානි සුභානි චෙව, මුදූනි සුද්ධානි ච ලොමසානි।
gae:දින්නානි මිස්සා කිතකා <n>කිටකා (ක॰)</n> භවන්ති, අයං නු කිං කම්මමකාසි නාරී”ති॥
gax:56:“භරියා මමෙසා අහූ භදන්තෙ, අදායිකා මච්ඡරිනී කදරියා।
gae:සා මං දදන්තං සමණබ්රාහ්මණානං, අක්කොසති ච පරිභාසති ච॥
gax:57:“‘ගූථඤ්ච මුත්තං රුහිරඤ්ච පුබ්බං, පරිභුඤ්ජ ත්වං අසුචිං සබ්බකාලං।
gax:එතං තෙ පරලොකස්මිං හොතු, වත්ථා ච තෙ කිටකසමා භවන්තු’।
gae:එතාදිසං දුච්චරිතං චරිත්වා, ඉධාගතා චිරරත්තාය ඛාදතී”ති॥
cen:මහාපෙසකාරපෙතිවත්ථු නවමං।
sub:10:ඛල්ලාටියපෙතිවත්ථු
gax:58:“කා <pb T=.165/> <pb P=.9/> නු අන්තොවිමානස්මිං, තිට්ඨන්තී නූපනික්ඛමි।
gae:උපනික්ඛමස්සු භද්දෙ, පස්සාම තං බහිට්ඨිත”න්ති॥
gax:59:“අට්ටීයාමි <pb M=.134/> හරායාමි, නග්ගා නික්ඛමිතුං බහි।
gae:කෙසෙහම්හි පටිච්ඡන්නා, පුඤ්ඤං මෙ අප්පකං කත”න්ති॥
gax:60:“හන්දුත්තරීයං දදාමි තෙ, ඉදං දුස්සං නිවාසය।
gax:ඉදං දුස්සං නිවාසෙත්වා, එහි නික්ඛම සොභනෙ।
gae:උපනික්ඛමස්සු භද්දෙ, පස්සාම තං බහිට්ඨිත”න්ති॥
gax:61:“හත්ථෙන හත්ථෙ තෙ දින්නං, න මය්හං උපකප්පති।
gae:එසෙත්ථුපාසකො සද්ධො, සම්මාසම්බුද්ධසාවකො॥
gax:62:“එතං අච්ඡාදයිත්වාන, මම දක්ඛිණමාදිස।
gae:තථාහං <n>අථාහං (සී॰)</n> සුඛිතා හෙස්සං, සබ්බකාමසමිද්ධිනී”ති॥
gax:63:තඤ්ච තෙ න්හාපයිත්වාන, විලිම්පෙත්වාන වාණිජා।
gae:වත්ථෙහච්ඡාදයිත්වාන, තස්සා දක්ඛිණමාදිසුං॥
gax:64:සමනන්තරානුද්දිට්ඨෙ <pb V=.98/> <n>සමනන්තරා අනුද්දිට්ඨෙ (ස්යා॰ ක॰)</n>, විපාකො උදපජ්ජථ <n>උපපජ්ජථ (සී॰ ස්යා॰)</n>।
gae:භොජනච්ඡාදනපානීයං <n>භොජනච්ඡාදනං පානීයං (ස්යා॰ ක॰)</n>, දක්ඛිණාය ඉදං ඵලං॥
gax:65:තතො සුද්ධා සුචිවසනා, කාසිකුත්තමධාරිනී।
gae:හසන්තී විමානා නික්ඛමි, ‘දක්ඛිණාය ඉදං ඵල’”න්ති॥
gax:66:“සුචිත්තරූපං රුචිරං, විමානං තෙ පභාසති।
gae:දෙවතෙ පුච්ඡිතාචික්ඛ, කිස්ස කම්මස්සිදං ඵල”න්ති॥
gax:67:“භික්ඛුනො <pb T=.166/> චරමානස්ස, දොණිනිම්මජ්ජනිං අහං।
gae:අදාසිං උජුභූතස්ස, විප්පසන්නෙන චෙතසා॥
gax:68:“තස්ස කම්මස්ස කුසලස්ස, විපාකං දීඝමන්තරං।
gae:අනුභොමි විමානස්මිං, තඤ්ච දානි පරිත්තකං॥
gax:69:“උද්ධං <pb P=.10/> චතූහි මාසෙහි, කාලංකිරියා <n>කාලංකිරියා (ක॰)</n> භවිස්සති।
gae:එකන්තකටුකං ඝොරං, නිරයං පපතිස්සහං॥
gax:70:<n>ම॰ නි॰ 3.250, 267; අ॰ නි॰ 3.36; පෙ॰ ව॰ 240, 693</n> “චතුක්කණ්ණං චතුද්වාරං, විභත්තං භාගසො මිතං।
gae:අයොපාකාරපරියන්තං, අයසා පටිකුජ්ජිතං॥
gax:71:“තස්ස <pb M=.135/> අයොමයා භූමි, ජලිතා තෙජසා යුතා।
gae:සමන්තා යොජනසතං, ඵරිත්වා තිට්ඨති සබ්බදා॥
gax:72:“තත්ථාහං දීඝමද්ධානං, දුක්ඛං වෙදිස්ස වෙදනං।
gae:ඵලඤ්ච පාපකම්මස්ස, තස්මා සොචාමහං භුස”න්ති॥
cen:ඛල්ලාටියපෙතිවත්ථු දසමං।
sub:11:නාගපෙතවත්ථු
gax:73:“පුරතොව <pb P=.11/> <n>පුරතො ච (ස්යා॰)</n> සෙතෙන පලෙති හත්ථිනා, මජ්ඣෙ පන අස්සතරීරථෙන।
gae:පච්ඡා ච කඤ්ඤා සිවිකාය නීයති, ඔභාසයන්තී දස සබ්බතො <n>සබ්බතො (ක॰)</n> දිසා॥
gax:74:“තුම්හෙ පන මුග්ගරහත්ථපාණිනො, රුදංමුඛා ඡින්නපභින්නගත්තා।
gae:මනුස්සභූතා <pb T=.167/> කිමකත්ථ පාපං, යෙනඤ්ඤමඤ්ඤස්ස පිවාථ ලොහිත”න්ති॥
gax:75:“පුරතොව යො ගච්ඡති කුඤ්ජරෙන, සෙතෙන නාගෙන චතුක්කමෙන।
gae:අම්හාක පුත්තො අහු ජෙට්ඨකො සො <n>සොව ජෙට්ඨො (ක॰)</n>, දානානි දත්වාන සුඛී පමොදති॥
gax:76:“යො <pb V=.99/> සො මජ්ඣෙ අස්සතරීරථෙන, චතුබ්භි යුත්තෙන සුවග්ගිතෙන।
gae:අම්හාක පුත්තො අහු මජ්ඣිමො සො, අමච්ඡරී දානවතී විරොචති॥
gax:77:“යා සා ච පච්ඡා සිවිකාය නීයති, නාරී සපඤ්ඤා මිගමන්දලොචනා।
gae:අම්හාක ධීතා අහු සා කනිට්ඨිකා, භාගඩ්ඪභාගෙන සුඛී පමොදති॥
gax:78:“එතෙ <pb M=.136/> ච දානානි අදංසු පුබ්බෙ, පසන්නචිත්තා සමණබ්රාහ්මණානං।
gax:මයං පන මච්ඡරිනො අහුම්හ, පරිභාසකා සමණබ්රාහ්මණානං।
gae:එතෙ ච දත්වා පරිචාරයන්ති, මයඤ්ච <pb T=.168/> සුස්සාම නළොව ඡින්නො”ති <n>ඛිත්තොති (සී॰)</n>॥
gax:79:“කිං තුම්හාකං භොජනං කිං සයානං, කථඤ්ච යාපෙථ සුපාපධම්මිනො।
gae:පහූතභොගෙසු අනප්පකෙසු, සුඛං විරාධාය <n>විරාගාය (ස්යා॰ ක॰)</n> දුක්ඛජ්ජ පත්තා”ති॥
gax:80:“අඤ්ඤමඤ්ඤං වධිත්වාන, පිවාම පුබ්බලොහිතං।
gae:බහුං පිත්වා න ධාතා හොම, නච්ඡාදිම්හසෙ <n>නරුච්චාදිම්හසෙ (ක॰)</n> මයං॥
gax:81:“ඉච්චෙව මච්චා පරිදෙවයන්ති, අදායකා පෙච්ච <n>මච්ඡරිනො (ක॰)</n> යමස්ස ඨායිනො।
gae:යෙ තෙ විදිච්ච <n>විදිත්වා (සී॰)</n> අධිගම්ම භොගෙ, න භුඤ්ජරෙ නාපි කරොන්ති පුඤ්ඤං॥
gax:82:“තෙ <pb P=.12/> ඛුප්පිපාසූපගතා පරත්ථ, පච්ඡා <n>පෙතා (සී॰)</n> චිරං ඣායරෙ ඩය්හමානා।
gae:කම්මානි කත්වාන දුඛුද්රානි, අනුභොන්ති දුක්ඛං කටුකප්ඵලානි॥
gax:83:“ඉත්තරං හි ධනං ධඤ්ඤං, ඉත්තරං ඉධ ජීවිතං।
gae:ඉත්තරං ඉත්තරතො ඤත්වා, දීපං කයිරාථ පණ්ඩිතො॥
gax:84:“යෙ තෙ එවං පජානන්ති, නරා ධම්මස්ස කොවිදා।
gae:තෙ දානෙ නප්පමජ්ජන්ති, සුත්වා අරහතං වචො”ති॥
cen:නාගපෙතවත්ථු එකාදසමං।
sub:12:උරගපෙතවත්ථු
gax:85:“උරගොව <pb T=.169/> <pb M=.137/> <pb P=.13/> තචං ජිණ්ණං, හිත්වා ගච්ඡති සන්තනුං।
gae:එවං සරීරෙ නිබ්භොගෙ, පෙතෙ කාලඞ්කතෙ සති॥
gax:86:“ඩය්හමානො න ජානාති, ඤාතීනං පරිදෙවිතං।
gae:තස්මා එතං න රොදාමි, ගතො සො තස්ස යා ගති”॥
gax:87:“අනබ්භිතො <n>අනව්හිතො (සී॰)</n> තතො ආගා, නානුඤ්ඤාතො ඉතො ගතො।
gae:යථාගතො තථා ගතො, තත්ථ කා <n>කා තත්ථ (සී॰)</n> පරිදෙවනා॥
gax:88:“ඩය්හමානො <pb V=.100/> න ජානාති, ඤාතීනං පරිදෙවිතං।
gae:තස්මා එතං න රොදාමි, ගතො සො තස්ස යා ගති”॥
gax:89:“සචෙ රොදෙ කිසා අස්සං, තත්ථ මෙ කිං ඵලං සියා।
gae:ඤාතිමිත්තසුහජ්ජානං, භිය්යො නො අරතී සියා॥
gax:90:“ඩය්හමානො න ජානාති, ඤාතීනං පරිදෙවිතං।
gae:තස්මා එතං න රොදාමි, ගතො සො තස්ස යා ගති”॥
gax:91:“යථාපි දාරකො චන්දං, ගච්ඡන්තමනුරොදති।
gae:එවං සම්පදමෙවෙතං, යො පෙතමනුසොචති॥
gax:92:“ඩය්හමානො න ජානාති, ඤාතීනං පරිදෙවිතං।
gae:තස්මා එතං න රොදාමි, ගතො සො තස්ස යා ගති”॥
gax:93:“යථාපි බ්රහ්මෙ උදකුම්භො, භින්නො අප්පටිසන්ධියො।
gae:එවං සම්පදමෙවෙතං, යො පෙතමනුසොචති॥
gax:94:“ඩය්හමානො න ජානාති, ඤාතීනං පරිදෙවිතං।
gae:තස්මා <pb T=.170/> එතං න රොදාමි, ගතො සො තස්ස යා ගතී”ති॥
cen:උරගපෙතවත්ථු ද්වාදසමං।
cen:උරගවග්ගො පඨමො නිට්ඨිතො।
bod:තස්සුද්දානං –
gax:ඛෙත්තඤ්ච සූකරං පූති, පිට්ඨං චාපි තිරොකුට්ටං।
gax:පඤ්චාපි <pb P=.14/> සත්තපුත්තඤ්ච, ගොණං පෙසකාරකඤ්ච।
gae:තථා ඛල්ලාටියං නාගං, ද්වාදසං උරගඤ්චෙවාති॥
