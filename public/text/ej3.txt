cha:3:සුභූතිවග්ගො
sub:1:සුභූතිත්ථෙරඅපදානං
gax:1:“හිමවන්තස්සාවිදූරෙ <pb M=1.74/> <pb V=1.64/> <pb P=1.67/>, නිසභො නාම පබ්බතො।
gae:අස්සමො සුකතො මය්හං, පණ්ණසාලා සුමාපිතා॥
gax:2:“කොසියො නාම නාමෙන, ජටිලො උග්ගතාපනො।
gae:එකාකියො <n>එකාකිකො (ක॰)</n> අදුතියො, වසාමි නිසභෙ තදා॥
gax:3:“ඵලං මූලඤ්ච පණ්ණඤ්ච, න භුඤ්ජාමි අහං තදා।
gae:පවත්තංව සුපාතාහං <n>පවත්තපණ්ඩුපත්තානි (සී॰)</n>, උපජීවාමි තාවදෙ॥
gax:4:“නාහං <pb T=1.95/> කොපෙමි ආජීවං, චජමානොපි ජීවිතං।
gae:ආරාධෙමි සකං චිත්තං, විවජ්ජෙමි අනෙසනං॥
gax:5:“රාගූපසංහිතං චිත්තං, යදා උප්පජ්ජතෙ මම।
gae:සයංව පච්චවෙක්ඛාමි, එකග්ගො තං දමෙමහං॥
gax:6:“‘රජ්ජසෙ රජ්ජනීයෙ ච, දුස්සනීයෙ ච දුස්සසෙ।
gae:මුය්හසෙ මොහනීයෙ ච, නික්ඛමස්සු වනා තුවං॥
gax:7:“‘විසුද්ධානං අයං වාසො, නිම්මලානං තපස්සිනං।
gae:මා ඛො විසුද්ධං දූසෙසි, නික්ඛමස්සු වනා තුවං॥
gax:8:“‘අගාරිකො භවිත්වාන, යදා පුත්තං <n>සදායුත්තං (සී॰), යදායුත්තං (ස්යා॰)</n>, ලභිස්සසි।
gae:උභොපි මා විරාධෙසි, නික්ඛමස්සු වනා තුවං॥
gax:9:“‘ඡවාලාතං යථා කට්ඨං, න ක්වචි කිච්චකාරකං।
gae:නෙව ගාමෙ අරඤ්ඤෙ වා, න හි තං කට්ඨසම්මතං॥
gax:10:“‘ඡවාලාතූපමො ත්වංසි, න ගිහී නාපි සඤ්ඤතො।
gae:උභතො මුත්තකො අජ්ජ, නික්ඛමස්සු වනා තුවං॥
gax:11:“‘සියා නු ඛො තව එතං, කො පජානාති තෙ ඉදං।
gae:සද්ධාධුරං වහිසි <n>සද්ධාධුරං ජහසි (සී॰), සීඝං ධුරං වහිසි (ස්යා॰)</n> මෙ, කොසජ්ජබහුලාය ච॥
gax:12:“‘ජිගුච්ඡිස්සන්ති <pb M=1.75/> <pb V=1.65/> තං විඤ්ඤූ, අසුචිං නාගරිකො යථා।
gae:ආකඩ්ඪිත්වාන ඉසයො, චොදයිස්සන්ති තං සදා॥
gax:13:“‘තං විඤ්ඤූ පවදිස්සන්ති, සමතික්කන්තසාසනං।
gae:සංවාසං අලභන්තො හි, කථං ජීවිහිසි <n>ජීවිස්සසි (සී॰)</n> තුවං॥
gax:14:“‘තිධාපභින්නං <pb T=1.96/> <pb P=1.68/> මාතඞ්ගං, කුඤ්ජරං සට්ඨිහායනං।
gae:බලී නාගො උපගන්ත්වා, යූථා නීහරතෙ ගජං॥
gax:15:“‘යූථා විනිස්සටො සන්තො, සුඛං සාතං න වින්දති।
gae:දුක්ඛිතො විමනො හොති, පජ්ඣායන්තො පවෙධති॥
gax:16:“‘තථෙව ජටිලා තම්පි, නීහරිස්සන්ති දුම්මතිං।
gae:තෙහි ත්වං නිස්සටො සන්තො, සුඛං සාතං න ලච්ඡසි॥
gax:17:“‘දිවා වා යදි වා රත්තිං, සොකසල්ලසමප්පිතො।
gae:ඩය්හසි පරිළාහෙන, ගජො යූථාව නිස්සටො॥
gax:18:“‘ජාතරූපං යථා කූටං, නෙව ඣායති <n>යායති (ස්යා॰)</n> කත්ථචි।
gae:තථා සීලවිහීනො ත්වං, න ඣායිස්සසි <n>යාරිස්සති (ස්යා॰)</n> කත්ථචි॥
gax:19:“‘අගාරං වසමානොපි, කථං ජීවිහිසි තුවං।
gae:මත්තිකං පෙත්තිකඤ්චාපි, නත්ථි තෙ නිහිතං ධනං॥
gax:20:“‘සයං කම්මං කරිත්වාන, ගත්තෙ සෙදං පමොචයං।
gae:එවං ජීවිහිසි ගෙහෙ, සාධු තෙ තං න රුච්චති॥
gax:21:“‘එවාහං තත්ථ වාරෙමි, සංකිලෙසගතං මනං।
gae:නානාධම්මකථං කත්වා, පාපා චිත්තං නිවාරයිං’॥
gax:22:“එවං මෙ විහරන්තස්ස, අප්පමාදවිහාරිනො।
gae:තිංසවස්සසහස්සානි, විපිනෙ මෙ අතික්කමුං॥
gax:23:“අප්පමාදරතං දිස්වා, උත්තමත්ථං ගවෙසකං।
gae:පදුමුත්තරසම්බුද්ධො, ආගච්ඡි මම සන්තිකං॥
gax:24:“තිම්බරූසකවණ්ණාභො <pb T=1.97/>, අප්පමෙය්යො අනූපමො।
gae:රූපෙනාසදිසො බුද්ධො, ආකාසෙ චඞ්කමී තදා॥
gax:25:“සුඵුල්ලො <pb M=1.76/> සාලරාජාව, විජ්ජූවබ්භඝනන්තරෙ।
gae:ඤාණෙනාසදිසො බුද්ධො, ආකාසෙ චඞ්කමී තදා॥
gax:26:“සීහරාජා <pb V=1.66/> වසම්භීතො <n>ඡම්භිතො (ක॰)</n>,
bod:ගජරාජාව දප්පිතො <n>දම්මිතො (ක॰)</n>।
gae:ලාසිතො <n>අභීතො (ස්යා॰)</n> බ්යග්ඝරාජාව, ආකාසෙ චඞ්කමී තදා॥
gax:27:“සිඞ්ගීනික්ඛසවණ්ණාභො, ඛදිරඞ්ගාරසන්නිභො।
gae:මණි යථා ජොතිරසො, ආකාසෙ චඞ්කමී තදා॥
gax:28:“විසුද්ධකෙලාසනිභො <pb P=1.69/>, පුණ්ණමායෙව චන්දිමා।
gae:මජ්ඣන්හිකෙව <n>මජ්ඣන්තිකෙව (සබ්බත්ථ)</n> සූරියො, ආකාසෙ චඞ්කමී තදා॥
gax:29:“දිස්වා නභෙ චඞ්කමන්තං, එවං චින්තෙසහං තදා।
gae:‘දෙවො නු ඛො අයං සත්තො, උදාහු මනුජො අයං॥
gax:30:“‘න මෙ සුතො වා දිට්ඨො වා, මහියා එදිසො නරො।
gae:අපි මන්තපදං අත්ථි, අයං සත්ථා භවිස්සති’॥
gax:31:“එවාහං චින්තයිත්වාන, සකං චිත්තං පසාදයිං।
gae:නානාපුප්ඵඤ්ච ගන්ධඤ්ච, සන්නිපාතෙසහං <n>සන්නිපාතෙත්වාහං (සී॰)</n> තදා॥
gax:32:“පුප්ඵාසනං පඤ්ඤපෙත්වා, සාධුචිත්තං මනොරමං।
gae:නරසාරථිනං අග්ගං, ඉදං වචනමබ්රවිං॥
gax:33:“‘ඉදං මෙ ආසනං වීර, පඤ්ඤත්තං තවනුච්ඡවං।
gae:හාසයන්තො මමං චිත්තං, නිසීද කුසුමාසනෙ’॥
gax:34:“නිසීදි <pb T=1.98/> තත්ථ භගවා, අසම්භීතොව <n>අඡම්භිතොව (ක॰)</n> කෙසරී।
gae:සත්තරත්තින්දිවං බුද්ධො, පවරෙ කුසුමාසනෙ॥
gax:35:“නමස්සමානො අට්ඨාසිං, සත්තරත්තින්දිවං අහං।
gax:වුට්ඨහිත්වා සමාධිම්හා, සත්ථා ලොකෙ අනුත්තරො।
gae:මම කම්මං පකිත්තෙන්තො, ඉදං වචනමබ්රවි॥
gax:36:“‘භාවෙහි බුද්ධානුස්සතිං, භාවනානමනුත්තරං।
gae:ඉමං සතිං භාවයිත්වා, පූරයිස්සසි මානසං॥
gax:37:“‘තිංසකප්පසහස්සානි, දෙවලොකෙ රමිස්සසි।
gax:අසීතික්ඛත්තුං දෙවින්දො, දෙවරජ්ජං කරිස්සසි।
gae:සහස්සක්ඛත්තුං චක්කවත්තී, රාජා රට්ඨෙ භවිස්සසි॥
gax:38:“‘පදෙසරජ්ජං <pb M=1.77/> විපුලං, ගණනාතො අසඞ්ඛියං।
gae:අනුභොස්සසි තං සබ්බං, බුද්ධානුස්සතියා ඵලං॥
gax:39:“‘භවාභවෙ <pb V=1.67/> සංසරන්තො, මහාභොගං ලභිස්සසි।
gae:භොගෙ තෙ ඌනතා නත්ථි, බුද්ධානුස්සතියා ඵලං॥
gax:40:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:41:“‘අසීතිකොටිං ඡඩ්ඩෙත්වා, දාසෙ කම්මකරෙ බහූ।
gae:ගොතමස්ස භගවතො, සාසනෙ පබ්බජිස්සසි॥
gax:42:“‘ආරාධයිත්වා සම්බුද්ධං, ගොතමං සක්යපුඞ්ගවං।
gae:සුභූති නාම නාමෙන, හෙස්සති සත්ථු සාවකො॥
gax:43:“‘භික්ඛුසඞ්ඝෙ <pb T=1.99/> <pb P=1.70/> නිසීදිත්වා, දක්ඛිණෙය්යගුණම්හි තං।
gae:තථාරණවිහාරෙ ච, ද්වීසු අග්ගෙ ඨපෙස්සති’॥
gax:44:“ඉදං වත්වාන සම්බුද්ධො, ජලජුත්තමනාමකො।
gae:නභං අබ්භුග්ගමී වීරො, හංසරාජාව අම්බරෙ॥
gax:45:“සාසිතො ලොකනාථෙන, නමස්සිත්වා තථාගතං।
gae:සදා භාවෙමි මුදිතො, බුද්ධානුස්සතිමුත්තමං॥
gax:46:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසං අගච්ඡහං॥
gax:47:“අසීතික්ඛත්තුං දෙවින්දො, දෙවරජ්ජමකාරයිං।
gae:සහස්සක්ඛත්තුං රාජා ච, චක්කවත්තී අහොසහං॥
gax:48:“පදෙසරජ්ජං විපුලං, ගණනාතො අසඞ්ඛියං।
gae:අනුභොමි සුසම්පත්තිං, බුද්ධානුස්සතියා ඵලං॥
gax:49:“භවාභවෙ සංසරන්තො, මහාභොගං ලභාමහං।
gae:භොගෙ මෙ ඌනතා නත්ථි, බුද්ධානුස්සතියා ඵලං॥
gax:50:“සතසහස්සිතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධානුස්සතියා ඵලං॥
gax:51:“පටිසම්භිදා <pb M=1.78/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සුභූති ථෙරො ඉමා ගාථායො අභාසිත්ථාති।
cen:සුභූතිත්ථෙරස්සාපදානං පඨමං।
sub:2:උපවානත්ථෙරඅපදානං
gax:52:“පදුමුත්තරො <pb T=1.100/> <pb V=1.68/> නාම ජිනො, සබ්බධම්මාන පාරගූ।
gae:ජලිත්වා අග්ගික්ඛන්ධොව, සම්බුද්ධො පරිනිබ්බුතො॥
gax:53:“මහාජනා සමාගම්ම, පූජයිත්වා තථාගතං।
gae:චිතං කත්වාන සුකතං, සරීරං අභිරොපයුං॥
gax:54:“සරීරකිච්චං කත්වාන, ධාතුං තත්ථ සමානයුං।
gae:සදෙවමානුසා සබ්බෙ, බුද්ධථූපං අකංසු තෙ॥
gax:55:“පඨමා <pb P=1.71/> කඤ්චනමයා, දුතියාසි මණීමයා।
gae:තතියා රූපියමයා, චතුත්ථී ඵලිකාමයා॥
gax:56:“තථා <n>තත්ථ (ස්යා॰ ක॰)</n> පඤ්චමියා භූමි <n>නෙමි (සී॰)</n>, ලොහිතඞ්ගමයා අහු।
gae:ඡට්ඨා මසාරගල්ලස්ස, සබ්බරතනමයූපරි॥
gax:57:“ජඞ්ඝා මණිමයා ආසි, වෙදිකා රතනමයා।
gae:සබ්බසොණ්ණමයො ථූපො, උද්ධං යොජනමුග්ගතො॥
gax:58:“දෙවා තත්ථ සමාගන්ත්වා, එකතො මන්තයුං තදා।
gae:මයම්පි ථූපං කස්සාම, ලොකනාථස්ස තාදිනො॥
gax:59:“ධාතු ආවෙණිකා නත්ථි, සරීරං එකපිණ්ඩිතං।
gae:ඉමම්හි බුද්ධථූපම්හි, කස්සාම කඤ්චුකං මයං॥
gax:60:“දෙවා සත්තහි රත්නෙහි <n>සත්තරතනෙහි (සී॰)</n>, අඤ්ඤං වඩ්ඪෙසු යොජනං।
gae:ථූපො ද්වියොජනුබ්බෙධො, තිමිරං බ්යපහන්ති සො॥
gax:61:“නාගා <pb T=1.101/> තත්ථ සමාගන්ත්වා, එකතො මන්තයුං තදා।
gae:මනුස්සා චෙව දෙවා ච, බුද්ධථූපං අකංසු තෙ॥
gax:62:“මා <pb M=1.79/> නො පමත්තා අස්සුම්හ <n>අස්සුම්හා (සී॰ ස්යා॰), ආසිම්හා (?)</n>, අප්පමත්තා සදෙවකා।
gae:මයම්පි ථූපං කස්සාම, ලොකනාථස්ස තාදිනො॥
gax:63:“ඉන්දනීලං මහානීලං, අථො ජොතිරසං මණිං।
gae:එකතො සන්නිපාතෙත්වා, බුද්ධථූපං අඡාදයුං॥
gax:64:“සබ්බං මණිමයං ආසි, තාවතා බුද්ධචෙතියං।
gae:තියොජනසමුබ්බිද්ධං <n>තීණි යොජනමුබ්බිද්ධං (සී॰ ක॰)</n>, ආලොකකරණං තදා॥
gax:65:“ගරුළා <pb V=1.69/> ච සමාගන්ත්වා, එකතො මන්තයුං තදා।
gae:මනුස්සා දෙවා නාගා ච, බුද්ධථූපං අකංසු තෙ॥
gax:66:“‘මා නො පමත්තා අස්සුම්හ, අප්පමත්තා සදෙවකා।
gae:මයම්පි ථූපං කස්සාම, ලොකනාථස්ස තාදිනො’॥
gax:67:“සබ්බං මණිමයං ථූපං, අකරුං තෙ ච කඤ්චුකං <n>සබ්බමණිමයං ථූපෙ, අකරුත්තරකඤ්චුකං (සී॰)</n>।
gae:යොජනං තෙපි වඩ්ඪෙසුං, ආයතං බුද්ධචෙතියං॥
gax:68:“චතුයොජනමුබ්බිද්ධො, බුද්ධථූපො විරොචති।
gae:ඔභාසෙති දිසා සබ්බා, සතරංසීව උග්ගතො॥
gax:69:“කුම්භණ්ඩා ච සමාගන්ත්වා, එකතො මන්තයුං තදා।
gax:මනුස්සා චෙව දෙවා ච, නාගා ච ගරුළා තථා॥
gae:පච්චෙකං බුද්ධසෙට්ඨස්ස, අකංසු ථූපමුත්තමං॥
gax:70:“‘මා නො පමත්තා අස්සුම්හ, අප්පමත්තා සදෙවකා।
gax:මයම්පි ථූපං කස්සාම, ලොකනාථස්ස තාදිනො।
gae:රතනෙහි ඡාදෙස්සාම, ආයතං බුද්ධචෙතියං’॥
gax:71:“යොජනං තෙපි වඩ්ඪෙසුං, ආයතං බුද්ධචෙතියං।
gae:පඤ්චයොජනමුබ්බිද්ධො, ථූපො ඔභාසතෙ තදා॥
gax:72:“යක්ඛා <pb P=1.72/> තත්ථ සමාගන්ත්වා, එකතො මන්තයුං තදා।
gae:මනුස්සා දෙවා නාගා ච, ගරුළා කුම්භඅණ්ඩකා॥
gax:73:“පච්චෙකං බුද්ධසෙට්ඨස්ස, අකංසු ථූපමුත්තමං।
gae:‘මා නො පමත්තා අස්සුම්හ, අප්පමත්තා සදෙවකා॥
gax:74:“‘මයම්පි <pb T=1.102/> <pb M=1.80/> ථූපං කස්සාම, ලොකනාථස්ස තාදිනො।
gae:ඵලිකාහි ඡාදෙස්සාම, ආයතං බුද්ධචෙතියං’॥
gax:75:“යොජනං තෙපි වඩ්ඪෙසුං, ආයතං බුද්ධචෙතියං।
gae:ඡ යොජනානි උබ්බිද්ධො, ථූපො ඔභාසතෙ තදා॥
gax:76:“ගන්ධබ්බා ච සමාගන්ත්වා, එකතො මන්තයුං තදා।
gae:‘මනුජා දෙවතා නාගා, ගරුළා කුම්භයක්ඛකා॥
gax:77:“‘සබ්බෙකංසු බුද්ධථූපං, මයමෙත්ථ අකාරකා।
gae:මයම්පි ථූපං කස්සාම, ලොකනාථස්ස තාදිනො’॥
gax:78:“වෙදියො <pb V=1.70/> සත්ත කත්වාන, ඡත්තමාරොපයිංසු තෙ।
gae:සබ්බසොණ්ණමයං ථූපං, ගන්ධබ්බා කාරයුං තදා॥
gax:79:“සත්තයොජනමුබ්බිද්ධො, ථූපො ඔභාසතෙ තදා।
gae:රත්තින්දිවා න ඤායන්ති, ආලොකො හොති <n>ආලොකා හොන්ති (ස්යා॰ ක॰)</n> සබ්බදා॥
gax:80:“අභිභොන්ති <pb T=1.103/> න තස්සාභා, චන්දසූරා සතාරකා।
gae:සමන්තා යොජනසතෙ, පදීපොපි න පජ්ජලි॥
gax:81:“තෙන කාලෙන යෙ කෙචි, ථූපං පූජෙන්ති මානුසා।
gae:න තෙ ථූපමාරුහන්ති, අම්බරෙ උක්ඛිපන්ති තෙ॥
gax:82:“දෙවෙහි ඨපිතො යක්ඛො, අභිසම්මතනාමකො।
gae:ධජං වා පුප්ඵදාමං වා, අභිරොපෙති උත්තරි॥
gax:83:“න තෙ පස්සන්ති තං යක්ඛං, දාමං පස්සන්ති ගච්ඡතො।
gae:එවං පස්සිත්වා ගච්ඡන්තා, සබ්බෙ ගච්ඡන්ති සුග්ගතිං॥
gax:84:“විරුද්ධා <n>විසද්ධා (සී॰)</n> යෙ පාවචනෙ, පසන්නා යෙ ච සාසනෙ।
gae:පාටිහෙරං දට්ඨුකාමා, ථූපං පූජෙන්ති මානුසා॥
gax:85:“නගරෙ හංසවතියා, අහොසිං භතකො <n>වරකො (ස්යා॰ ක॰)</n> තදා।
gae:ආමොදිතං ජනං දිස්වා, එවං චින්තෙසහං තදා॥
gax:86:“‘උළාරො භගවා හෙසො, යස්ස ධාතුධරෙදිසං।
gae:ඉමා ච ජනතා තුට්ඨා, කාරං කුබ්බං න තප්පරෙ <n>කුබ්බන්තනප්පකං (සී॰)</n>॥
gax:87:“‘අහම්පි <pb M=1.81/> කාරං කස්සාමි, ලොකනාථස්ස තාදිනො।
gae:තස්ස ධම්මෙසු දායාදො, භවිස්සාමි අනාගතෙ’॥
gax:88:“සුධොතං <pb P=1.73/> රජකෙනාහං, උත්තරෙය්යපටං මම।
gae:වෙළග්ගෙ ආලගෙත්වාන, ධජං උක්ඛිපිමම්බරෙ॥
gax:89:“අභිසම්මතකො ගය්හ, අම්බරෙහාසි මෙ ධජං।
gae:වාතෙරිතං ධජං දිස්වා, භිය්යො හාසං ජනෙසහං॥
gax:90:“තත්ථ <pb T=1.104/> චිත්තං පසාදෙත්වා, සමණං උපසඞ්කමිං।
gae:තං භික්ඛුං අභිවාදෙත්වා, විපාකං පුච්ඡහං ධජෙ॥
gax:91:“සො මෙ කථෙසි ආනන්ද, පීතිසඤ්ජනනං මම।
gae:‘තස්ස ධජස්ස විපාකං, අනුභොස්සසි සබ්බදා॥
gax:92:“‘හත්ථී <pb V=1.71/> අස්සා රථා පත්තී, සෙනා ච චතුරඞ්ගිනී।
gae:පරිවාරෙස්සන්ති තං නිච්චං, ධජදානස්සිදං ඵලං॥
gax:93:“‘සට්ඨිතූරියසහස්සානි, භෙරියො සමලඞ්කතා।
gae:පරිවාරෙස්සන්ති තං නිච්චං, ධජදානස්සිදං ඵලං॥
gax:94:“‘ඡළාසීතිසහස්සානි, නාරියො සමලඞ්කතා।
gae:විචිත්තවත්ථාභරණා, ආමුත්තමණිකුණ්ඩලා॥
gax:95:“‘අළාරපම්හා හසුලා, සුසඤ්ඤා තනුමජ්ඣිමා।
gae:පරිවාරෙස්සන්ති තං නිච්චං, ධජදානස්සිදං ඵලං॥
gax:96:“‘තිංසකප්පසහස්සානි, දෙවලොකෙ රමිස්සසි।
gae:අසීතික්ඛත්තුං දෙවින්දො, දෙවරජ්ජං කරිස්සසි॥
gax:97:“‘සහස්සක්ඛත්තුං රාජා ච, චක්කවත්තී භවිස්සසි।
gae:පදෙසරජ්ජං විපුලං, ගණනාතො අසඞ්ඛියං॥
gax:98:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:99:“‘දෙවලොකා චවිත්වාන, සුක්කමූලෙන චොදිතො।
gae:පුඤ්ඤකම්මෙන සංයුත්තො, බ්රහ්මබන්ධු භවිස්සසි॥
gax:100:“‘අසීතිකොටිං <pb T=1.105/> ඡඩ්ඩෙත්වා, දාසෙ කම්මකරෙ බහූ।
gae:ගොතමස්ස භගවතො, සාසනෙ පබ්බජිස්සසි॥
gax:101:“‘ආරාධයිත්වා <pb M=1.82/> සම්බුද්ධං, ගොතමං සක්යපුඞ්ගවං।
gae:උපවානොති නාමෙන, හෙස්සසි සත්ථු සාවකො’॥
gax:102:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව කිලෙසෙ ඣාපයී මම॥
gax:103:“චක්කවත්තිස්ස සන්තස්ස, චතුදීපිස්සරස්ස මෙ।
gae:තියොජනානි සමන්තා, උස්සීසන්ති ධජා සදා॥
gax:104:“සතසහස්සිතො <pb P=1.74/> කප්පෙ, යං කම්මමකරිං තදා।
gae:දුග්ගතිං නාභිජානාමි, ධජදානස්සිදං ඵලං॥
gax:105:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb V=1.72/> සුදං ආයස්මා උපවානො ථෙරො ඉමා ගාථායො අභාසිත්ථාති।
cen:උපවානත්ථෙරස්සාපදානං දුතියං।
sub:3:තිසරණගමනියත්ථෙරඅපදානං
gax:106:“නගරෙ චන්දවතියා <n>බන්ධුමතියා (අට්ඨ॰)</n>, මාතුඋපට්ඨාකො <n>මාතුපට්ඨායකො (සී॰), මාතුපට්ඨානකො (ස්යා॰)</n> අහුං।
gae:අන්ධා මාතා පිතා මය්හං, තෙ පොසෙමි අහං තදා॥
gax:107:“රහොගතො <pb T=1.106/> නිසීදිත්වා, එවං චින්තෙසහං තදා।
gae:පොසෙන්තො මාතාපිතරො, පබ්බජ්ජං න ලභාමහං॥
gax:108:“මහන්ධකාරපිහිතා <n>තමන්ධකාරපිහිතා (ස්යා॰)</n>, තිවිධග්ගීහි ඩය්හරෙ।
gae:එතාදිසෙ භවෙ <n>භයෙ (සී॰)</n> ජාතෙ, නත්ථි කොචි විනායකො॥
gax:109:“බුද්ධො ලොකෙ සමුප්පන්නො, දිප්පති <n>දිබ්බති (ක॰)</n> <n>ජිනසාසනං (සී॰)</n> දානි සාසනං।
gae:සක්කා උද්ධරිතුං අත්තා, පුඤ්ඤකාමෙන ජන්තුනා॥
gax:110:“උග්ගය්හ තීණි සරණෙ, පරිපුණ්ණානි ගොපයිං।
gae:තෙන කම්මෙන සුකතෙන, පටිමොක්ඛාමි දුග්ගතිං॥
gax:111:“නිසභො <pb M=1.83/> නාම සමණො, බුද්ධස්ස අග්ගසාවකො।
gae:තමහං උපගන්ත්වාන, සරණගමනං ගහිං॥
gax:112:“වස්සසතසහස්සානි, ආයු විජ්ජති තාවදෙ।
gae:තාවතා සරණගමනං, පරිපුණ්ණං අගොපයිං॥
gax:113:“චරිමෙ වත්තමානම්හි, සරණං තං අනුස්සරිං।
gae:තෙන කම්මෙන සුකතෙන, තාවතිංසං අගච්ඡහං॥
gax:114:“දෙවලොකගතො සන්තො, පුඤ්ඤකම්මසමාහිතො।
gae:යං දෙසං <n>යං යං දෙසං (ස්යා॰)</n> උපපජ්ජාමි <n>උපගච්ඡාමි (සී॰)</n>, අට්ඨ හෙතූ ලභාමහං॥
gax:115:“දිසාසු <pb P=1.75/> පූජිතො හොමි, තික්ඛපඤ්ඤො භවාමහං।
gae:සබ්බෙ දෙවානුවත්තන්ති, අමිතභොගං ලභාමහං॥
gax:116:“සුවණ්ණවණ්ණො සබ්බත්ථ, පටිකන්තො භවාමහං।
gae:මිත්තානං අචලො හොමි, යසො අබ්භුග්ගතො මමං॥
gax:117:“අසීතික්ඛත්තු <pb T=1.107/> දෙවින්දො, දෙවරජ්ජමකාරයිං।
gae:දිබ්බසුඛං අනුභවිං, අච්ඡරාහි පුරක්ඛතො॥
gax:118:“පඤ්චසත්තතික්ඛත්තුඤ්ච <pb V=1.73/>, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:119:“පච්ඡිමෙ භවෙ සම්පත්තෙ, පුඤ්ඤකම්මසමාහිතො।
gae:පුරෙ සාවත්ථියං ජාතො, මහාසාලෙ සුඅඩ්ඪකෙ॥
gax:120:“නගරා නික්ඛමිත්වාන, දාරකෙහි පුරක්ඛතො।
gae:හසඛිඩ්ඩසමඞ්ගීහං <n>සාහං ඛිඩ්ඩසමඞ්ගී (ස්යා॰)</n>, සඞ්ඝාරාමං උපාගමිං॥
gax:121:“තත්ථද්දසාසිං <n>තත්ථද්දසාහං (ක॰)</n> සමණං, විප්පමුත්තං නිරූපධිං।
gae:සො මෙ ධම්මමදෙසෙසි, සරණඤ්ච අදාසි මෙ॥
gax:122:“සොහං සුත්වාන සරණං, සරණං මෙ අනුස්සරිං।
gae:එකාසනෙ නිසීදිත්වා, අරහත්තමපාපුණිං॥
gax:123:“ජාතියා සත්තමෙ වස්සෙ, අරහත්තමපාපුණිං।
gae:උපසම්පාදයි බුද්ධො, ගුණමඤ්ඤාය චක්ඛුමා॥
gax:124:“අපරිමෙය්යෙ <pb M=1.84/> ඉතො කප්පෙ, සරණානි අගච්ඡහං।
gae:තතො මෙ සුකතං කම්මං, ඵලං දස්සෙසි මෙ ඉධ॥
gax:125:“සුගොපිතං මෙ සරණං, මානසං සුප්පණීහිතං।
gae:අනුභොත්වා යසං සබ්බං, පත්තොම්හි අචලං පදං॥
gax:126:“යෙසං සොතාවධානත්ථි, සුණොථ මම භාසතො।
gae:අහං <n>අත්ථං (ස්යා॰)</n> වො කථයිස්සාමි, සාමං දිට්ඨං පදං මම॥
gax:127:“‘බුද්ධො <pb T=1.108/> ලොකෙ සමුප්පන්නො, වත්තතෙ ජිනසාසනං।
gae:අමතා වාදිතා භෙරී, සොකසල්ලවිනොදනා॥
gax:128:“‘යථාසකෙන ථාමෙන, පුඤ්ඤක්ඛෙත්තෙ අනුත්තරෙ।
gae:අධිකාරං කරෙය්යාථ, පස්සයිස්සථ නිබ්බුතිං॥
gax:129:“‘පග්ගය්හ තීණි සරණෙ, පඤ්චසීලානි ගොපිය।
gae:බුද්ධෙ චිත්තං පසාදෙත්වා, දුක්ඛස්සන්තං කරිස්සථ॥
gax:130:“‘සම්මා ධම්මං භාවෙත්වාන <n>මමොපමං කරිත්වාන (සී॰ ස්යා॰)</n>, සීලානි <pb P=1.76/> පරිගොපිය।
gae:අචිරං අරහත්තං වො, සබ්බෙපි පාපුණිස්සථ॥
gax:131:“‘තෙවිජ්ජො ඉද්ධිපත්තොම්හි, චෙතොපරියකොවිදො।
gae:සාවකො තෙ මහාවීර, සරණො <n>චරණෙ (සී॰ ස්යා॰)</n> වන්දති සත්ථුනො’॥
gax:132:“අපරිමෙය්යෙ <pb V=1.74/> ඉතො කප්පෙ, සරණං බුද්ධස්ස ගච්ඡහං।
gae:දුග්ගතිං නාභිජානාමි, සරණං ගමනෙ ඵලං॥
gax:133:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා තිසරණගමනියො ථෙරො ඉමා ගාථායො අභාසිත්ථාති।
cen:තිසරණගමනියත්ථෙරස්සාපදානං තතියං।
sub:4:පඤ්චසීලසමාදානියත්ථෙරඅපදානං
gax:134:“නගරෙ චන්දවතියා, භතකො ආසහං තදා।
gae:පරකම්මායනෙ යුත්තො, පබ්බජ්ජං න ලභාමහං॥
gax:135:“මහන්ධකාරපිහිතා <pb T=1.109/> <pb M=1.85/>, තිවිධග්ගීහි ඩය්හරෙ।
gae:කෙන නු ඛො උපායෙන, විසංයුත්තො භවෙ අහං॥
gax:136:“දෙය්යධම්මො ච මෙ නත්ථි, වරාකො භතකො අහං।
gae:යංනූනාහං පඤ්චසීලං, රක්ඛෙය්යං පරිපූරයං॥
gax:137:“අනොමදස්සිස්ස මුනිනො, නිසභො නාම සාවකො।
gae:තමහං උපසඞ්කම්ම, පඤ්චසික්ඛාපදග්ගහිං॥
gax:138:“වස්සසතසහස්සානි, ආයු විජ්ජති තාවදෙ।
gae:තාවතා පඤ්චසීලානි, පරිපුණ්ණානි ගොපයිං॥
gax:139:“මච්චුකාලෙ ච සම්පත්තෙ, දෙවා අස්සාසයන්ති මං।
gae:‘රථො සහස්සයුත්තො තෙ, මාරිසායං <n>මාරිසස්ස (ක॰)</n> උපට්ඨිතො’॥
gax:140:“වත්තන්තෙ චරිමෙ චිත්තෙ, මම සීලං අනුස්සරිං।
gae:තෙන කම්මෙන සුකතෙන, තාවතිංසං අගච්ඡහං॥
gax:141:“තිංසක්ඛත්තුඤ්ච <pb P=1.77/> දෙවින්දො, දෙවරජ්ජමකාරයිං।
gae:දිබ්බසුඛං <n>දිබ්බං සුඛං (සී॰)</n> අනුභවිං, අච්ඡරාහි පුරක්ඛතො॥
gax:142:“පඤ්චසත්තතික්ඛත්තුඤ්ච, චක්කවත්තී අහොසහං।
gae:පදෙසරජ්ජං විපුලං, ගණනාතො අසඞ්ඛියං॥
gax:143:“දෙවලොකා චවිත්වාන, සුක්කමූලෙන චොදිතො।
gae:පුරෙ වෙසාලියං ජාතො, මහාසාලෙ සුඅඩ්ඪකෙ॥
gax:144:“වස්සූපනායිකෙ <pb V=1.75/> කාලෙ, දිප්පන්තෙ <n>දිබ්බන්ති (ක॰)</n> ජිනසාසනෙ।
gae:මාතා ච මෙ පිතා චෙව, පඤ්චසික්ඛාපදග්ගහුං॥
gax:145:“සහ <pb T=1.110/> සුත්වානහං සීලං, මම සීලං අනුස්සරිං।
gae:එකාසනෙ නිසීදිත්වා, අරහත්තමපාපුණිං॥
gax:146:“ජාතියා පඤ්චවස්සෙන, අරහත්තමපාපුණිං।
gae:උපසම්පාදයි බුද්ධො, ගුණමඤ්ඤාය චක්ඛුමා॥
gax:147:“පරිපුණ්ණානි ගොපෙත්වා, පඤ්චසික්ඛාපදානහං।
gae:අපරිමෙය්යෙ ඉතො කප්පෙ, විනිපාතං න ගච්ඡහං॥
gax:148:“ස්වාහං <pb M=1.86/> යසමනුභවිං, තෙසං සීලාන වාහසා।
gae:කප්පකොටිම්පි කිත්තෙන්තො, කිත්තයෙ එකදෙසකං॥
gax:149:“පඤ්චසීලානි ගොපෙත්වා, තයො හෙතූ ලභාමහං।
gae:දීඝායුකො මහාභොගො, තික්ඛපඤ්ඤො භවාමහං॥
gax:150:“සංකිත්තෙන්තො ච <n>පකිත්තෙන්තොව (සී॰), පකිත්තෙන්තෙ ච (ස්යා॰)</n> සබ්බෙසං, අභිමත්තඤ්ච පොරිසං।
gae:භවාභවෙ සංසරිත්වා, එතෙ ඨානෙ ලභාමහං॥
gax:151:“අපරිමෙය්යසීලෙසු, වත්තන්තා ජිනසාවකා।
gae:භවෙසු යදි රජ්ජෙය්යුං, විපාකො කීදිසො භවෙ॥
gax:152:“සුචිණ්ණං මෙ පඤ්චසීලං, භතකෙන තපස්සිනා <n>විපස්සිනා (සී॰)</n>।
gae:තෙන සීලෙනහං අජ්ජ, මොචයිං සබ්බබන්ධනා॥
gax:153:“අපරිමෙය්යෙ ඉතො කප්පෙ, පඤ්චසීලානි ගොපයිං।
gae:දුග්ගතිං නාභිජානාමි, පඤ්චසීලානිදං ඵලං॥
gax:154:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb T=1.111/> සුදං ආයස්මා පඤ්චසීලසමාදානියො ථෙරො ඉමා ගාථායො අභාසිත්ථාති।
cen:පඤ්චසීලසමාදානියත්ථෙරස්සාපදානං චතුත්ථං।
sub:5:අන්නසංසාවකත්ථෙරඅපදානං
gax:155:“සුවණ්ණවණ්ණං <pb P=1.78/> සම්බුද්ධං, ගච්ඡන්තං අන්තරාපණෙ।
gae:කඤ්චනග්ඝියසංකාසං, බාත්තිංසවරලක්ඛණං॥
gax:156:“සිද්ධත්ථං <pb V=1.76/> ලොකපජ්ජොතං, අප්පමෙය්යං අනොපමං।
gae:අලත්ථං පරමං පීතිං, දිස්වා දන්තං ජුතින්ධරං॥
gax:157:“සම්බුද්ධං අභිනාමෙත්වා, භොජයිං තං මහාමුනිං।
gae:මහාකාරුණිකො ලොකෙ <n>නාථො (සී॰)</n>, අනුමොදි මමං තදා॥
gax:158:“තස්මිං <pb M=1.87/> මහාකාරුණිකෙ, පරමස්සාසකාරකෙ।
gae:බුද්ධෙ චිත්තං පසාදෙත්වා, කප්පං සග්ගම්හි මොදහං॥
gax:159:“චතුන්නවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, භික්ඛාදානස්සිදං ඵලං॥
gax:160:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා අන්නසංසාවකො ථෙරො ඉමා ගාථායො අභාසිත්ථාති।
cen:අන්නසංසාවකත්ථෙරස්සාපදානං පඤ්චමං।
sub:6:ධූපදායකත්ථෙරඅපදානං
gax:161:“සිද්ධත්ථස්ස <pb T=1.112/> භගවතො, ලොකජෙට්ඨස්ස තාදිනො।
gae:කුටිධූපං මයා දින්නං, විප්පසන්නෙන චෙතසා॥
gax:162:යං යං යොනුපපජ්ජාමි, දෙවත්තං අථ මානුසං।
gae:සබ්බෙසම්පි පියො හොමි, ධූපදානස්සිදං ඵලං॥
gax:163:“චතුන්නවුතිතො කප්පෙ, යං ධූපමදදිං තදා <n>යං ධූපනමදාසහං (ක॰)</n>।
gae:දුග්ගතිං නාභිජානාමි, ධූපදානස්සිදං ඵලං॥
gax:164:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ධූපදායකො ථෙරො ඉමා ගාථායො අභාසිත්ථාති।
cen:ධූපදායකත්ථෙරස්සාපදානං ඡට්ඨං।
sub:7:පුලිනපූජකත්ථෙරඅපදානං
gax:165:“විපස්සිස්ස <pb V=1.77/> <pb P=1.79/> භගවතො, බොධියා පාදපුත්තමෙ।
gae:පුරාණපුලිනං හිත්වා <n>ඡඩ්ඩෙත්වා (සී॰ ස්යා॰)</n>, සුද්ධපුලිනමාකිරිං॥
gax:166:“එකනවුතිතො <pb M=1.88/> කප්පෙ, යං පුලිනමදාසහං।
gae:දුග්ගතිං නාභිජානාමි, පුලිනදානස්සිදං ඵලං॥
gax:167:“තිංසතිමෙ <pb T=1.113/> <n>තිපඤ්ඤාසෙ (සී॰ ස්යා॰)</n> ඉතො කප්පෙ, රාජා ආසිං ජනාධිභූ।
gae:මහාපුලිනනාමෙන, චක්කවත්තී මහබ්බලො॥
gax:168:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා පුලිනපූජකො ථෙරො ඉමා ගාථායො අභාසිත්ථාති।
cen:පුලිනපූජකත්ථෙරස්සාපදානං සත්තමං।
sub:8:උත්තියත්ථෙරඅපදානං
gax:169:“චන්දභාගානදීතීරෙ, සුසුමාරො අහං තදා।
gae:සගොචරප්පසුතොහං <n>සභොජනපසුතාහං (ස්යා॰ ක॰)</n>, නදීතිත්ථං අගච්ඡහං॥
gax:170:“සිද්ධත්ථො තම්හි සමයෙ, සයම්භූ අග්ගපුග්ගලො।
gae:නදිං තරිතුකාමො සො, නදීතිත්ථං උපාගමි॥
gax:171:“උපාගතෙ ච <n>උපාගතම්හි (ස්යා॰ ක॰)</n> සම්බුද්ධෙ, අහම්පි තත්ථුපාගමිං।
gae:උපගන්ත්වාන සම්බුද්ධං, ඉමං වාචං උදීරයිං॥
gax:172:“‘අභිරූහ මහාවීර, තාරෙස්සාමි අහං තුවං।
gae:පෙත්තිකං විසයං මය්හං, අනුකම්ප මහාමුනි’॥
gax:173:“මම උග්ගජ්ජනං සුත්වා, අභිරූහි මහාමුනි।
gae:හට්ඨො හට්ඨෙන චිත්තෙන, තාරෙසිං ලොකනායකං॥
gax:174:“නදියා <pb T=1.114/> පාරිමෙ තීරෙ, සිද්ධත්ථො ලොකනායකො।
gae:අස්සාසෙසි මමං තත්ථ, අමතං පාපුණිස්සසි॥
gax:175:“තම්හා <pb V=1.78/> කායා චවිත්වාන, දෙවලොකං ආගච්ඡහං।
gae:දිබ්බසුඛං අනුභවිං, අච්ඡරාහි පුරක්ඛතො॥
gax:176:“සත්තක්ඛත්තුඤ්ච <pb M=1.89/> දෙවින්දො, දෙවරජ්ජමකාසහං।
gae:තීණික්ඛත්තුං චක්කවත්තී, මහියා ඉස්සරො අහුං॥
gax:177:“විවෙකමනුයුත්තොහං <pb P=1.80/>, නිපකො ච සුසංවුතො।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:178:“චතුන්නවුතිතො කප්පෙ, තාරෙසිං යං නරාසභං।
gae:දුග්ගතිං නාභිජානාමි, තරණාය ඉදං ඵලං॥
gax:179:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා උත්තියො <n>උත්තිරියො (සී॰)</n> ථෙරො ඉමා ගාථායො අභාසිත්ථාති।
cen:උත්තියත්ථෙරස්සාපදානං අට්ඨමං।
sub:9:එකඤ්ජලිකත්ථෙරඅපදානං
gax:180:“සුවණ්ණවණ්ණං සම්බුද්ධං, ගච්ඡන්තං අන්තරාපණෙ।
gae:විපස්සිං සත්ථවාහග්ගං, නරවරං විනායකං॥
gax:181:“අදන්තදමනං <pb T=1.115/> තාදිං, මහාවාදිං මහාමතිං।
gae:දිස්වා පසන්නො සුමනො, එකඤ්ජලිමකාසහං॥
gax:182:“එකනවුතිතො කප්පෙ, යමඤ්ජලිං කරිං <n>යං අඤ්ජලිමකරිං (ස්යා॰), අඤ්ජලිමකරිං (ක॰)</n> තදා।
gae:දුග්ගතිං නාභිජානාමි, අඤ්ජලිස්ස ඉදං ඵලං॥
gax:183:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා එකඤ්ජලිකො ථෙරො ඉමා ගාථායො අභාසිත්ථාති।
cen:එකඤ්ජලිකත්ථෙරස්සාපදානං නවමං।
sub:10:ඛොමදායකත්ථෙරඅපදානං
gax:184:“නගරෙ <pb M=1.90/> <pb V=1.79/> බන්ධුමතියා, අහොසිං වාණිජො තදා।
gae:තෙනෙව දාරං පොසෙමි, රොපෙමි බීජසම්පදං॥
gax:185:“රථියං පටිපන්නස්ස, විපස්සිස්ස මහෙසිනො।
gae:එකං ඛොමං මයා දින්නං, කුසලත්ථාය සත්ථුනො॥
gax:186:“එකනවුතිතො <pb P=1.81/> කප්පෙ, යං ඛොමමදදිං තදා।
gae:දුග්ගතිං නාභිජානාමි, ඛොමදානස්සිදං ඵලං॥
gax:187:“සත්තරසෙ <n>සත්තවීසෙ (සී॰ ස්යා॰)</n> ඉතො කප්පෙ, එකො සින්ධවසන්ධනො।
gae:සත්තරතනසම්පන්නො, චතුදීපම්හි ඉස්සරො॥
gax:188:“පටිසම්භිදා <pb T=1.116/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ඛොමදායකො ථෙරො ඉමා ගාථායො අභාසිත්ථාති।
cen:ඛොමදායකත්ථෙරස්සාපදානං දසමං।
bod:තස්සුද්දානං –
gax:සුසූති උපවානො ච, සරණො සීලගාහකො।
gae:අන්නසංසාවකො ඛොමදායී ච, දසෙව තතියෙ ගණෙ।
gax:අඤ්ජලී ඛොමදායී ච, දසෙව තතියෙ ගණෙ।
gae:පඤ්චාලීසීතිසතං වුත්තා, ගාථායො සබ්බපිණ්ඩිතා॥
cen:සුභූතිවග්ගො තතියො।
cen:චතුත්ථභාණවාරං।
