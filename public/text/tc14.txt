cha:පඤ්චදසම පරිච්ඡෙද
sub:මහාවිහාර පටිග්ගහකො
gax:1:හත්ථිසාලාපි සම්බාධා, ඉති තත්ථ සමාගතා।
gae:තෙ නන්දනවනෙ රම්මෙ, දක්ඛිණද්වාරතො බහි॥
gax:2:රාජුය්යානෙ ඝනච්ඡායෙ, සීතලෙ නීලසද්දලෙ।
gae:පඤ්ඤාපෙසුං ආසනානි, ථෙරානං සාදරා නරා॥
gax:3:නික්ඛම්ම දක්ඛිණද්වාරා, ථෙරො තත්ථ නිසීදි ච।
gae:මහාකුලීනා චා’ගම්ම, ඉත්ථියො බහුකා තහිං॥
gax:4:ථෙරං <pb M=.80/> උපනිසීදිංසු, උය්යානං පූරයන්තියො।
gae:බාලපණ්ඩිතසුත්තන්තං, තාසං ථෙරො අදෙසයි॥
gax:5:සහස්සං ඉත්ථියො තාසු, පඨමං ඵලමජ්ඣගුං।
gae:එවං තත්ථෙව උය්යානෙ, සායණ්හසමයො අහු॥
gax:6:තතො ථෙරා නික්ඛමිංසු, “යාම තං පබ්බතං” ඉති।
gae:රඤ්ඤො පටිනිවෙදෙසුං, සීඝං රාජා උපාගමි॥
gax:7:උපාගම්මා’බ්රවී ථෙරං, “සායං දූරො ච පබ්බතො।
gae:ඉධෙව නන්දනුය්යානෙ, නිවාසො ඵාසුකො ඉති॥
gax:8:පුරස්ස අච්චාසන්නත්තා, “අසාරුප්ප”න්ති භාසිතෙ।
gae:“මහාමෙඝවනුය්යානං, නාතිදූරාති සන්තිකෙ॥
gax:9:රම්මං ඡායූදකූපෙතං, නිවාසො තත්ථ රොචතු।
gae:නිවත්තිතබ්බං භන්තෙ”න්ති, ථෙරො තත්ථ නිවත්තයි॥
gax:10:තස්මිං නිවත්තඨානම්හි, කදම්බනදියන්තිකෙ।
gae:නිවත්තචෙතියං නාම, කතං වුච්චති චෙතියං॥
gax:11:තං නන්දනා දක්ඛිණෙන, නයං ථෙරං රථෙසභො।
gae:මහාමෙඝවනුය්යානං, පාචිනද්වාරකං නයි॥
gax:12:තත්ථ රාජඝරෙ රම්මෙ, මඤ්චපීඨානි සාධුකං।
gae:සාධූති සන්ථරාපෙත්වා, “වසතෙ’ත්ත සුඛං” ඉති॥
gax:13:රාජා ථෙරෙ’භිවාදෙත්වා, අමච්චපරිවාරිතො।
gae:පුරං පාවිසි ථෙරා තු, තං රත්තිං තත්ථ තෙ වසුං॥
gax:14:පභාතෙයෙව පුප්ඵානි, ගාහෙත්වා ධරණීපති।
gae:ථෙරෙ උපච්ච වන්දිත්වා, පූජෙත්වා කුසුමෙහි ච॥
gax:15:පුච්ඡි කච්චි සුඛං වුට්ඨං, උය්යානං ඵාසුකං ඉති।
gae:සුඛං වුත්ථං මහාරාජ, උය්යානං යති ඵාසුකං॥
gax:16:ආරාමො කප්පතෙ භන්තෙ, සඞ්ඝස්සා”ති අපුච්ඡි සො।
gae:“කප්පතෙ”ඉති වත්වාන, කප්පාකප්පෙසු කොවිදො॥
gax:17:ථෙරො වෙළුවනාරාම, පටිග්ගහණමබ්රවි।
gae:තං සුත්වා අභිහට්ඨො සො, තුට්ඨහට්ඨො මහාජනො॥
gax:18:ථෙරානං <pb M=.81/> වන්දනත්ථාය, දෙවී තු අනුලාගතා।
gae:සද්ධිං පඤ්චසතිත්ථීහි, දුතියං ඵලමජ්ඣගා॥
gax:19:සා පඤ්චසතා දෙවී, අනුලා’හ මහීපති।
gae:“පබ්බජිස්සාම දෙවා”ති, රාජා ථෙරමවොච සො॥
gax:20:පබ්බාජෙථ ඉමායො”ති, ථෙරො ආහ මහීපතිං।
gae:“න කප්පති මහාරාජ, පබ්බාජෙතුං ථියො හිනො॥
gax:21:අත්ථි පාටලිපුත්තස්මිං, භික්ඛුනී මෙ කනිට්ඨිකා।
gae:සඞ්ඝමිත්තාති නාමෙන, විස්සුතා සා බහුස්සුතා॥
gax:22:නරින්දසමණින්දස්ස, මහාබොධිදුමින්දතො।
gae:දක්ඛිණං සාඛමාදාය, තථා භික්ඛුනියො වරා॥
gax:23:ආගච්ඡතූ’ති පෙසෙහි, රඤ්ඤො නො පිතු සන්තිකං।
gae:පබ්බාජෙස්සති සා ථෙරී, ආගතා ඉත්ථියො ඉමා॥
gax:24:“සාධු”ති වත්වා ගණ්හිත්වා, රාජා භිඞ්කාරමුත්තමං।
gae:“මහාමෙඝවනුය්යානං, දම්මි සඞ්ඝස්සි’මං ඉති॥
gax:25:මහින්දථෙරස්ස කරෙ, දක්ඛිණොදකමා’කිරී।
gae:මහියා පතිතෙ තොයෙ, අකම්පිත්ථ මහා මහී॥
gax:26:“තස්මා කම්පති භූමී”ති, භූමිපාලො අපුච්ඡි තං।
gae:පතිට්ඨිතත්තා දීපම්හි, සාසනස්සා’ති සො බ්රවි॥
gax:27:ථෙරස්ස උපනාමෙසි, ජාතිපුප්ඵානි ජාතිමා।
gae:ථෙරො රාජඝරං ගන්ත්වා, තස්ස දක්ඛිණතො ඨිතො॥
gax:28:රුක්ඛම්හි පිචුලෙ අට්ඨ, පුප්ඵමුට්ඨී සමොකිරී।
gae:තත්ථාපි පුථවී කම්පි, පුට්ඨො තස්සා’හ කාරණං॥
gax:29:අහොසි තිණ්ණං බුද්ධානං, කාලෙ’පි ඉධ මාලකො।
gae:නරින්දසඞ්ඝකම්මත්ථං, භවිස්සති ඉදානිපි॥
gax:30:රාජගෙහා උත්තරතො, චාරුපොක්ඛරණිං අගා।
gae:තත්තකා නෙව පුප්ඵානි, ථෙරො තත්ථාපි ඔකිරි॥
gax:31:තත්ථා’පි පුථුවී කම්පි, පුට්ඨො තස්සා’හ කාරණං।
gae:“ජන්තඝර පොක්ඛරණී, අයං හෙස්සති භූමිප”॥
gax:32:තස්සෙව <pb M=.82/> රාජගෙහස්ස, ගන්ත්වාන ද්වාරකොට්ඨකං।
gae:තත්තකෙහෙ’ව පුප්ඵෙහි, තං ඨානං පූජයී ඉසි॥
gax:33:තත්ථාපි පුථුවීකම්පි, හට්ඨලොමො අතීවසො।
gae:රාජා තං කාරණං පුච්ඡි, ථෙරො තස්සා’හ කාරණං॥
gax:34:ඉමම්හි කප්පෙ බුද්ධානං, තිණ්ණන්නං බොධිරුක්ඛතො।
gae:ආනෙත්වා දක්ඛිණාසාඛා, රොපිතා ඉධ භූමිප॥
gax:35:තථාගතස්ස අම්හාකං, බොධිසාඛාපි දක්ඛිණා।
gae:ඉමස්මිංයෙව ඨානම්හි, පතිට්ඨිස්සති භූමිප॥
gax:36:තතො’ගමා මහාථෙරො, මහාමුචලමාලකං।
gae:තත්තකානෙව පුප්ඵානි, තස්මිං ඨානෙ සමොකිරි॥
gax:37:තථාපි පුථවී කම්පි, පුට්ඨො තස්සා’හ කාරණං।
gae:සඞ්ඝස්සු පොසථා ගාරං, ඉධ හෙස්සති භූමිප॥
gax:38:පඤ්හම්බමාලකට්ඨානං, තතො’ගමා මහීපති।
gae:සුපක්කං අම්බපක්කඤ්ච, වණ්ණගන්ධරසුත්තමං॥
gax:39:මහන්තං උපනාමෙසි, රඤ්ඤො උය්යානපාලකො।
gae:තං ථෙරස්සුපනාමෙසි, රාජා අතිමනොරමං॥
gax:40:ථෙරො නිසීදනාකාරං, දස්සෙසි ජනතා හිතො।
gae:අත්ථරාපෙසි තත්ථෙව, රාජා අත්ථරණං වරං॥
gax:41:අදා තත්ථ නිසින්නස්ස, ථෙරස්සම්බං මහීපති।
gae:ථෙරො තං පරිභුඤ්ජිත්වා, රොපනත්ථාය රාජිනො॥
gax:42:අම්බට්ඨිකං අදා රාජා, තං සයං තත්ථ රොපයි।
gae:හත්ථෙ තස්සොපරිථෙරො, ධොවි තස්ස විරුළ්හියා॥
gax:43:තං ඛණංයෙව බීජම්හා, තම්හා නික්ඛම්ම අඞ්කුරො।
gae:කමෙනා’ති මහාරුක්ඛො, පත්තපක්කධරො අහු॥
gax:44:තං පාටිහාරියං දිස්වා, පරිසා සා සරාජිකා।
gae:නමස්සමානා අට්ඨාසි, ථෙරෙ හත්ථතනුරුහා॥
gax:45:ථෙරො <pb M=.83/> තදා පුප්ඵමුට්ඨි, අට්ඨ තත්ථ සමොකිරි।
gae:තථාපි පුථවීකම්පි, පුට්ඨො තස්සා’හ කාරණං॥
gax:46:සඞ්ඝස්සප්පන්නලාභානං, අනෙකෙසං නරාධිප।
gae:සඞ්ගම්මභාජනඨානං, ඉදං ඨානං භවිස්සති॥
gax:47:තතො ගන්ත්වා චතුස්සාල-ඨානං තත්ථ සමොකිරි।
gae:තත්තකානෙව පුප්ඵානි, කම්පි තත්ථාපි මෙදිනී॥
gax:48:තං කම්පකාරණං පුච්ඡි, රාජා ථෙරො වියාකරි।
gae:තිණ්ණන්නං පුබ්බබුද්ධානං, රාජුය්යාන පටිග්ගහෙ॥
gax:49:දාන වත්ථුනා’හටානි, දීපවාසීහි සබ්බතො।
gae:ඉධ ඨපෙත්වා භොජෙසුං, සසඞ්ඝෙ සුගතෙ තයො॥
gax:50:ඉදානි පන එත්ථෙව, චතුස්සාලා භවිස්සති।
gae:සඞ්ඝස්ස ඉධ භත්තග්ගං, භවිස්සති නරාධිප॥
gax:51:මහථූපඨිතඨානං, ඨානාඨානවිදූතතො।
gae:අගමාසි මහාථෙරො, මහින්දො දීපදීපනො॥
gax:52:තදා අන්තොපරික්ඛෙපෙ, රාජුය්යානස්ස ඛුද්දිකා।
gae:කකුධව්හා අහු වාපී, තස්සො’පරි ජලන්තිකෙ॥
gax:53:ථූපාරහං ථලඨානං, අහු ථෙරෙ තහිං ගතෙ।
gae:රඤ්ඤො චම්පකපුප්ඵානං, පුටකාන’ට්ඨ ආහරුං॥
gax:54:තානි චම්පකපුප්ඵානි, රාජා ථෙරස්සු’පානයි।
gae:ථෙරො චම්පකපුප්ඵෙහි, තෙහි පූජෙසි තං ඵලං॥
gax:55:තත්ථාපි පුථවී කම්පි, රාජා තං කම්පකාරණං।
gae:පුච්ඡි ථෙරො’නු පුබ්බෙන, ආහතං කම්පකාරණං॥
gax:56:ඉදං ඨානං මහාරාජ, චතුබුද්ධ නිසෙවිතං।
gae:ථූපාරහං හිතත්ථාය, සුඛත්ථාය ච පාණිනං॥
gax:57:ඉමම්හි කප්පෙ පඨමං, කකුසන්ධො ජිනො අහු।
gae:සබ්බ ධම්මවිදූ සත්ථා, සබ්බලොකානුකම්පකො॥
gax:58:මහාතිත්ථව්හයං ආසි, මහාමෙඝවනං ඉදං।
gae:නගරං අභයං නාම, පුරත්ථිමදිසාය’හු॥
gax:59:කදම්බ නදියා පාරෙ, තත්ථ රාජා’භයො අහු।
gae:ඔජදීපොති නාමෙන, අයං දීපො තදාඅහු॥
gax:60:රක්ඛසෙහි <pb M=.84/> ජනස්සෙ’ත්ථ, රොගො පජ්ජරකො අහු।
gae:කකුසන්ධො දසබලො, දිස්වාන තදුපද්දවං॥
gax:61:තං ගන්ත්වා සත්තවිනයං, පවත්තිං සාසනස්ස ච।
gae:කාතුං ඉමස්මිං දීපස්මිං, කරුණා බලචොදිතො॥
gax:62:චත්තාලීසසහස්සෙහි, තාදීහි පරිවාරිතො।
gae:නභසා’ගම්ම අට්ඨාසි, දෙවකූටම්හි පබ්බතෙ॥
gax:63:සම්බුද්ධස්සා’නුභාවෙන, රොගො පජ්ජරකො ඉධ।
gae:උපසන්තො මහාරාජ, දීපම්හි සකලෙ තදා॥
gax:64:කත්ථ ඨිතො අධිට්ඨාසි, නරිස්සර මුනිස්සරො।
gae:සබ්බෙ මං අජ්ජ පස්සන්තු, ඔජදීපම්හි මානුසා॥
gax:65:ආගන්තුකාමා සබ්බෙව, මනුස්සා මම සන්තිකං।
gae:ආගච්ඡන්තු අකිච්ඡෙන, ඛිප්පඤ්චාපි මහාමුනි॥
gax:66:ඔභාසයන්තං මුනින්දං තං, ඔභාසන්තඤ්ච පබ්බතං।
gae:රාජා ච නාගරා චෙව, දිස්වා ඛිප්පං උපාගමුං॥
gax:67:දෙවතා බලිදානත්ථං, මනුස්සා ච තහිං ගතා।
gae:දෙවතා ඉති මඤ්ඤිංසු, සසඞ්ඝං ලොකනායකං॥
gax:68:රාජා සො මුනිරාජං තං, අතිහට්ඨො’භි වාදිය।
gae:නිමන්තයිත්වා භත්තෙන, ආනෙත්වා පුරසන්ති කං॥
gax:69:සසඞ්ඝස්ස මුනින්දස්ස, නිසජ්ජාරහමුත්තමං।
gae:රමණීයමිදං ඨාන-මසම්බාධන්ති චින්තිය॥
gax:70:කාරිතෙ මණ්ඩපෙ රම්මෙ, පල්ලඞ්කෙසු වරෙ සුතං।
gae:නිසීදාපෙසි සම්බුද්ධං, සසඞ්ඝං ඉධ භූපති॥
gax:71:නිසින්නම්පි ච පස්සන්තා, සසඞ්ඝං ලොකනායකං।
gae:දීපෙ මනුස්සා ආනෙසුං, පණ්ණාකාරෙ සමන්තතො॥
gax:72:අත්තනො ඛජ්ජභොජ්ජෙහි, තෙහි තෙහා’භතෙහි ච।
gae:සන්තප්පෙසි සසඞ්ඝං තං, රාජා සො ලොකනායකං॥
gax:73:ඉධෙව පච්ඡාභත්තං තං, නිසින්නස්ස ජිනස්ස සො।
gae:මහා තිත්ථකමුය්යානං, රාජා’දා දක්ඛිණං වරං॥
gax:74:අකාලපුප්ඵා <pb M=.85/> ලඞ්කාරෙ, මහාතිත්ථවනෙ තදා।
gae:පටිග්ගහිතෙ බුද්ධෙන, අකම්පිත්ථ මහාමහී॥
gax:75:එත්ථෙව සො නිසීදිත්වා, ධම්මං දෙසෙසි නායකො।
gae:චත්තාලීස සහස්සානි, පත්තා මග්ගඵලං නරා॥
gax:76:දිවාවිහාරං කත්වාන, මහාතිත්ථවනෙ ජිනො।
gae:සායණ්හසමයෙ ගන්ත්වා, බොධිඨානාරහං මහි॥
gax:77:නිසින්නො තත්ථ අප්පෙත්වා, සමාධිං වුට්ඨිතො තතො।
gae:ඉති චින්තයි සම්බුද්ධො, හිතත්ථං දීපවාසිනං॥
gax:78:ආදාය දක්ඛිණං සාඛං, බොධිතො මෙ සිරීසතො।
gae:ආගච්ඡතු රූපනන්දා, භික්ඛුනී සහභික්ඛුනී॥
gax:79:තස්ස තං චිත්තමඤ්ඤාය, සා ථෙරී තදනන්තරං।
gae:ගහෙත්වා තත්ථ රාජානං, උපසඞ්කම්ම තං තරුං॥
gax:80:ලෙඛං දක්ඛිණසාඛාය, දාපෙත්වාන මහිද්ධිකා।
gae:මනොසිලාය ඡින්නං තං, ඨිතං හෙමකටාහකෙ॥
gax:81:ඉද්ධියා බොධිමාදාය, සපඤ්චසත භික්ඛුනී।
gae:ඉධා’නෙත්වා මහාරාජ, දෙවතා පරිවාරිතා॥
gax:82:සසුවණ්ණ කටාහං තං, සම්බුද්ධෙන පසාරිතෙ।
gae:ඨපෙසි දක්ඛිණෙ හත්ථෙ, තං ගහෙත්වා තථාගතො॥
gax:83:පතිට්ඨාපෙතුං පාදාසි, බොධිං රඤ්ඤො’භයස්ස තං।
gae:මහාතිත්ථම්හි උය්යානෙ, පතිට්ඨාපෙසි භූපති॥
gax:84:තතො ගන්ත්වාන සම්බුද්ධො,
gax:ඉතො උත්තරතො පන।
gax:සිරීසමාලකෙ රම්මෙ,
gae:නිසීදිත්වා තථාගතො॥
gax:85:ජනස්ස ධම්මං දෙසෙසි, ධම්මාභිසමයො තහිං।
gae:වීසතියා සහස්සානං, පාණානං ආසි භූමිප॥
gax:86:තතොපි උත්තරං ගන්ත්වා, ථූපරාමමහිං ජිනො।
gae:නිසින්නො තත්ථ අප්පෙත්වා, සමාධිං වුට්ඨිතො තතො॥
gax:87:ධම්මං <pb M=.86/> දෙසෙසි සම්බුද්ධො, පරිසාය තහිංපන।
gae:දසපාණ සහස්සානි, පත්තමග්ගඵලාන’හුං॥
gax:88:අත්තනො ධම්මකරණං, මනුස්සානං නමස්සිතුං।
gae:දත්වා සපරිවාරං තං, ඨපෙත්වා ඉධ භික්ඛුනිං॥
gax:89:සහ භික්ඛුසහස්සෙන, මහාදෙවඤ්ච සාවකං।
gae:ඨපෙත්වා ඉධ සම්බුද්ධො, තතො පාචිනතො පන॥
gax:90:ඨිතො රතනමාලම්හි, ජනං සමනුසාසිය।
gae:සසඞ්ඝො නභමුග්ගන්ත්වා, ජම්බුදීපං ජිනො අගා॥
gax:91:ඉමම්හි කප්පෙ දුතියං, කොණාගමන නායකො।
gae:අහු සබ්බවිදූ සත්ථා, සබ්බලොකානුකම්පකො॥
gax:92:මහානාමව්හයං ආසි, මහාමෙඝවනං ඉදං।
gae:වඩ්ඪමානපුරං නාම, දක්ඛිණාය දිසාය’හු॥
gax:93:සමිද්ධො නාම නාමෙන, තත්ථ රාජා තදා අහු।
gae:නාමෙන වරදීපො’ති, අයං දීපො තදා අහු॥
gax:94:දුබ්බුට්ඨුපද්දවො එත්ථ, වරදීපෙ තදා අහු।
gae:ජිනො සකොණාගමනො, දිස්වාන තදුපද්දවං॥
gax:95:තං හුත්වා සත්තවිනයං, පවත්තිං සාසනස්ස ච।
gae:කාතුං ඉමස්මිං දීපස්මීං, කරුණා බලචොදිතො॥
gax:96:තිංස භික්ඛුසහස්සෙහි, තාදීහි පරිවාරිතො।
gae:නභසා’ගම්ම අට්ඨාසි, නභෙ සුමනකූටකෙ॥
gax:97:සම්බුද්ධස්සා’නුභාවෙන, දුබ්බුට්ඨි සා ඛයං ගතා।
gae:සාසනාන්තරධානත්තා, සුවුට්ඨි ච තදාඅහු॥
gax:98:තත්ත ඨිතො අධිට්ඨාසි, නරිස්සරමුනිස්සරො।
gae:සබ්බෙව අජ්ජ පස්සන්තු, වරදීපම්හි මානුසා॥
gax:99:ආගන්තුකාමා සබ්බෙව, මනුස්සා මම සන්තිකං।
gae:ආගච්ඡන්තු අකිච්ඡෙන, ඛිප්පඤ්චා’ති මහාමුනි॥
gax:100:මහාසත්තං මුනින්දං තං, ඔභාසන්තඤ්ච පබ්බතං।
gae:රාජා ච නාගරා චෙව, දිස්වා ඛිප්පමුපාගමුං॥
gax:101:දෙවතාබලිදානත්ථං <pb M=.87/>, මනුස්සා ච තහිං ගතා।
gae:දෙවතා ඉති මඤ්ඤිංසු, සසඞ්ඝං ලොකනායකං॥
gax:102:රාජා සො මුනිරාජං තං, අතිහට්ඨො’භිවාදිය।
gae:නිමන්තයිත්වා භත්තෙන, ආනෙත්වා පුරසන්තිකං॥
gax:103:සසඞ්ඝස්ස මුනින්දස්ස, නිසජ්ජාරහ මුත්තමං।
gae:රමණීයමිදං ඨානං, අසම්බාධන්ති චින්තිය॥
gax:104:කාරිතෙ මණ්ඩපෙ රම්මෙ, පල්ලඞ්කෙසු වරෙසු තං।
gae:නිසීදාපයි සම්බුද්ධං, සසඞ්ඝං ඉධ භූපති॥
gax:105:නිසින්නම්පි’ධ පස්සන්තා, සසඞ්ඝං ලොකනායකං।
gae:දීපෙ මනුස්සා ආනෙසුං, පණ්ණාකාරෙ සමන්තතො॥
gax:106:අත්තනො ඛජ්ජභොජ්ජෙහි,
gax:තෙහි තෙහා’භ තෙහි ච।
gax:සන්තප්පෙසි සසඞ්ඝං තං,
gae:රාජා සො ලොක නායකං॥
gax:107:ඉධෙව පච්ඡාභත්තං තං, නිසින්නස්ස ජිනස්ස සො।
gae:මහානාමකමුය්යානං, රාජා’දා දක්ඛිණං වරං॥
gax:108:අකාලපුප්ඵාලඞ්කාරෙ, මහානාමවනෙ තදා।
gae:පටිග්ගහිතෙ බුද්ධෙන, අකම්පිත්ථ මහාමහී॥
gax:109:එත්ථෙව සො නිසීදිත්වා, ධම්මං දෙසෙසි නායකො।
gae:තදා තිංස සහස්සානි, පත්තා මග්ගඵලං නරා॥
gax:110:දිවාවිහාරං කත්වාන, මහානාමවනෙ ජිනො।
gae:සායණ්හසමයෙ ගන්ත්වා, පුබ්බධොධිඨිතං මහිං॥
gax:111:නිසින්නො තත්ථ අප්පෙත්වා, සමාධිං වුට්ඨිතො තතො।
gae:ඉති චින්තෙසි සම්බුද්ධො, හිතත්ථං දීපවාසිනං॥
gax:112:ආදාය දක්ඛිණං සාඛං, මමොදුම්බරබොධිතො।
gae:ආයාතු කනකදත්තා, භික්ඛුනී සහභික්ඛුනී॥
gax:113:තස්ස තං චිත්තමඤ්ඤාය, සා ථෙරී තදනන්තරං।
gae:ගහෙත්වා තත්ථ රාජානං, උපසඞ්කම්ම තං තරුං॥
gax:114:ලෙඛං <pb M=.88/> දක්ඛිණසාඛාය, දාපෙත්වාන මහිද්ධිකා।
gae:මනොසිලාය ඡින්නං තං, ඨිතං හෙමකටාහකෙ॥
gax:115:ඉද්ධියා බොධිමාදාය, සපඤ්චසහභික්ඛුනී।
gae:ඉධාගන්ත්වා මහාරාජ, දෙවතාපරිවාරිතා॥
gax:116:සසුවණ්ණකටාහං තං, සම්බුද්ධෙන පසාරිතෙ।
gae:ඨපෙසි දක්ඛිණෙ හත්ථෙ, තං ගහෙත්වා තථාගතො॥
gax:117:පතිට්ඨාපෙතුං රඤ්ඤො’දා, සමිද්ධස්ස සතං තහිං।
gae:මහානාමම්හි උය්යානෙ, පතිට්ඨාපෙසි භූපති॥
gax:118:තතො ගන්ත්වාන සම්බුද්ධො, සිරීසමාලකුත්තරෙ।
gae:ජනස්ස ධම්මං දෙසෙසි, නිසින්නො නාගමාලකෙ॥
gax:119:තං ධම්මදෙසනං සුත්වා, ධම්මාභිසමයො තහිං।
gae:වීසතියා සහස්සානං, පාණානං ආසි භූමිප॥
gax:120:පුබ්බබුද්ධනිසින්නං තං, ඨානං ගන්ත්වා පුරුත්තරං।
gae:නිසින්නො තත්ථ අප්පෙත්වා, සමාධිං වුට්ඨිතො තතො॥
gax:121:ධම්මං දෙසෙසි සම්බුද්ධො, පරිසාය තහිං පන।
gae:දසපාණසහස්සානි, පත්තා මග්ගඵලං අහුං॥
gax:122:කායබන්ධනධාතුං සො, මනුස්සෙහි නමස්සිතුං।
gae:දත්වා සපරිවාරං තං, ඨපෙත්වා ඉධ භික්ඛුනිං॥
gax:123:සහ භික්ඛුසහස්සෙන, මහාසුම්මඤ්ච සාවකං।
gae:ඨපෙත්වා ඉධ සම්බුද්ධො, ඔරං රතනමාලතො॥
gax:124:ඨපෙත්වා සුදස්සනෙ මාලෙ, ජනං සමනුසාසිය।
gae:සසඞ්ඝො නභමුග්ගම්ම, ජම්බුදීපං ජිනො අගා॥
gax:125:ඉමම්හි කප්පෙ තතියං, කස්සපො ගොත්තතො ජිනො।
gae:අහු සබ්බවිදූ සත්ථා, සබ්බලොකානුකම්පකො॥
gax:126:මහාමෙඝවනං ආසි, මහාසාගරනාමකං।
gae:විසාලං නාම නගරං, පච්ඡිමාය දිසාය’හු॥
gax:127:ජයන්තො නාම නාමෙන, තත්ථ රාජා තදා අහු।
gae:නාමෙන මණ්ඩදීපොති, අයං දීපො තදා අහු॥
gax:128:තදා <pb M=.89/> ජයන්තරඤ්ඤො ච, රඤ්ඤො කනිට්ඨභාතු ච।
gae:යුද්ධං උපට්ඨිතං ආසි, භිංසනං සත්තහිංසනං॥
gax:129:කස්සපො සො දසබලො, තෙන යුද්ධෙන පාණිනං।
gae:මහන්තං බ්යසනං දිස්වා, මහාකාරුණිකො මුනි॥
gax:130:තං හන්ත්වා සත්තවිනයං, පවත්තිං සාසනස්ස ච।
gae:කාතුං ඉමස්මිං දීපස්මිං, කරුණාබලචොදිතො॥
gax:131:වීසතියා සහස්සෙහි, තාදීහි පරිවාරිතො।
gae:නභසා’ගම්ම අට්ඨාසි, සුභකූටම්හි පබ්බතෙ॥
gax:132:තත්රඨිතො අධිට්ඨාසි, නරිස්සර මුනිස්සරො।
gae:“සබ්බෙ මං අජ්ජ පස්සන්තු, මණ්ඩදීපම්හි මානුසා॥
gax:133:ආගන්තුකාමා සබ්බෙව, මානුසා මම සන්තිකං।
gae:ආගච්ඡන්තු අකිච්ඡෙන, ඛිප්පඤ්චා’ති මහාමුනි॥
gax:134:ඔභාසන්තං මුනින්දං තං, ඔභාසන්තඤ්ච පබ්බකං।
gae:රාජා ච නාගරා චෙව, දිස්වා ඛිප්පං උපාගමුං॥
gax:135:අත්තනො අත්තනො පත්ත-විජයාය ජනා බහූ।
gae:දෙවතා බලිදානත්ථං, තං පබ්බතමුපාගතා॥
gax:136:දෙවතා ඉති මඤ්ඤිංසු, සසඞ්ඝං ලොකනායකං।
gae:රාජා ච සො කුමාරො ච, යුද්ධමුජ්ඣිංසු විම්හිතා॥
gax:137:රාජා සො මුනිරාජං තං, අතිහට්ඨො’භිවාදිය।
gae:නිමන්තයිත්වා භත්තෙන, ආනෙත්වා පුරසන්තිකං॥
gax:138:සසඞ්ඝස්ස මුනින්දස්ස, නිසජ්ජාරහමුත්තමං।
gae:රමණීයමිදං ඨාන-මසම්බාධන්ති චින්තිය॥
gax:139:කාරිතෙ මණ්ඩපෙ රම්මෙ, පල්ලඞ්කෙසු වරෙසු තං।
gae:නිසීදාපෙසි සම්බුද්ධං, සසඞ්ඝං ඉධ භූපති॥
gax:140:නිසින්නම්පිධ පස්සන්තා, සසඞ්ඝං ලොකනායකං।
gae:දීපෙ මනුස්සා ආනෙසුං, පණ්ණාකාරෙ සමන්තතො॥
gax:141:අත්තනො ඛජ්ජභොජ්ජෙහි, තෙහි තෙහා’භතෙහි ච।
gae:සසන්තප්පෙසි සසඞ්ඝං තං, රාජා සො ලොකනායකං॥
gax:142:ඉධෙ’ව පච්ඡාභත්තං තං, නිසින්නස්ස ජිනස්ස සො।
gae:මහාසාගරමුය්යානං, රාජා’දා දක්ඛිණං වරං॥
gax:143:අකාලපුප්ඵලඞ්කාරෙ <pb M=.90/>, මහාසාගරකානනෙ।
gae:පටිග්ගහිතෙ බුද්ධෙන, අකම්පිත්ථ මහාමහී॥
gax:144:එත්ථෙව සො නිසීදිත්වා, ධම්මං දෙසෙසි නායකො।
gae:තදා වීසං සහස්සානි, සොතාපත්තිඵලං නරා॥
gax:145:දිවා විහාරං කත්වාන, මහාසාගරකානනෙ।
gae:සායන්හෙ සුගතො ගන්ත්වා, පුබ්බබොධිට්ඨිතං මහිං॥
gax:146:නිසින්නො තත්ථ අප්පෙත්වා, සමාධිං වුට්ඨිතො තතො।
gae:ඉති චින්තෙසි සම්බුද්ධො, හිතත්ථං දීපවාසිනං॥
gax:147:ආදාය දක්ඛිණං සාඛං, මම නිග්රොධබොධිතො।
gae:සුධම්මා භික්ඛුනී එතු, ඉදානි සහභික්ඛුනී॥
gax:148:තස්ස තං චිත්තමඤ්ඤාය, සා ථෙරී තදනන්තරං।
gae:ගහෙත්වා තත්ථ රාජානං, උපසඞ්කම්ම තං තරුං॥
gax:149:ලෙඛං දක්ඛිණසාඛාය, දාපෙත්වාන මහිද්ධිකා।
gae:මනොසිලාය ඡින්නං තං, ඨිතං හෙමකටායකෙ॥
gax:150:ඉද්ධියා බොධිමාදාය, සපඤ්චසතභික්ඛුනී।
gae:ඉධානෙත්වා මහාරාජ, දෙවතාපරිවාරිතා॥
gax:151:සසුවණ්ණකටාහං තං, සම්බුද්ධෙන පසාරිතෙ।
gae:ඨපෙසි දක්ඛිණෙ හත්ථෙ, තං ගහෙත්වා තථාගතො॥
gax:152:පතිට්ඨාපෙතුං රඤ්ඤො’දා, ජයන්තස්ස සතං තහිං।
gae:මහාසාගරමුය්යානෙ, පතිට්ඨාපෙසි භූපති॥
gax:153:තතො ගන්ත්වාන සම්බුද්ධො, නාගමාළකඋත්තරෙ।
gae:ධනස්ස ධම්මං දෙසෙසි, නිසින්නො’සොකමාළකෙ॥
gax:154:තං ධම්මදෙසනං සුත්වා, ධම්මාභිසමයො තහිං।
gae:අහු පාණසහස්සානං, චතුන්නං මනුජාධිප॥
gax:155:පුබ්බබුද්ධනිසිතං තං, ඨානං ගන්ත්වා පුනුත්තරං।
gae:නිසින්නො තත්ථ අප්පෙත්වා, සමාධිං වුට්ඨිතො තතො॥
gax:156:ධම්මං දෙසෙසි සම්බුද්ධො, පරිසාය තහිං පන।
gae:දසපාණසහස්සානි, පත්තමග්ගඵලාන’හුං॥
gax:157:ජලසාටිකධාතුං <pb M=.91/> සො, මනස්සෙහි නමස්සිතුං।
gae:දත්වා සපරිවාරං තං। ඨපෙත්වා ඉධ භික්ඛුනී॥
gax:158:සහ භික්ඛුසහස්සෙන, සබ්බනන්දිඤ්ච සාවකං।
gae:ඨපෙත්වා නදීතො ඔරං, සො සුදස්සනමාළතො॥
gax:159:සොමනස්සෙ මාළකස්මිං, ජනං සමනුසාසිය।
gae:සඞ්ඝෙන නභමුග්ගන්ත්වා, ජම්බුදීපං ජිනො අගා॥
gax:160:අහු ඉමස්මිං කප්පස්මිං, චතුත්ථං ගොතමො ජිනො।
gae:සබ්බධම්මවිදූ සත්ථා, සබ්බලොකානුකම්පකො॥
gax:161:පඨමං සො ඉධාගන්ත්වා, යක්ඛනිද්ධමනං අකා।
gae:දුතියං පුනරාගම්ම, නාගානං දමනං අකා॥
gax:162:කල්යාණියං මණිඅක්ඛි නාගෙනා’භිනිමන්තිතො।
gae:තතියං පුනරාගම්ම, සසඞ්ඝො තත්ථ භුඤ්ජිය॥
gax:163:පුබ්බබොධිඨිතඨානං, ථූපඨානමිදම්පි ච।
gae:පරිභොගධාතුඨානඤ්ච, නිසජ්ජායො’පභුඤ්ජිය॥
gax:164:පුබ්බබුද්ධඨිතට්ඨානා, ඔරං ගන්ත්වා මහාමුනි।
gae:ලංකාදීපෙ ලොකදීපො, මනුස්සාභාවතො තදා॥
gax:165:දීපට්ඨං දෙවසඞ්ඝඤ්ච, නාගෙ සමනුසාසිය।
gae:සසඞ්ඝො නභමුග්ගන්ත්වා, ජම්බුදීපං ජිනො අගා॥
gax:166:එවං ඨානමිදං රාජ, චතුබුද්ධනිසෙවිතං।
gae:තස්මිං ඨානෙ මහාරාජ, ථූපො හෙස්සති’නාගතෙ॥
gax:167:බුද්ධසාරීරධාතූනං, දොණධාතුනිධානවා।
gae:වීසංහත්ථසතං උච්චො, හෙමමාලී’ති විස්සුතො॥
gax:168:අහමෙව කාරෙස්සාමි, ඉච්ඡාහ පුථවිස්සරො।
gae:ඉධ අඤ්ඤානි කිච්චානි, බහූනි තව භූමිප॥
gax:169:තානි කාරෙහි නත්තාතෙ, කාරෙස්සති ඉමං පන।
gae:මහානාගස්ස තෙ භාතු, උපරාජස්ස අත්රජො॥
gax:170:සො යට්ඨාලයතිස්සොති, රාජා හෙස්සත’නාගතෙ।
gae:රාජා ගොට්ඨාභයො නාම, තස්ස පුත්තො භවිස්සති॥
gax:171:තස්ස <pb M=.92/> පුත්තො කාකවණ්ණ-තිස්සො නාම භවිස්සති।
gae:තස්ස රඤ්ඤො සුතො රාජ, මහාරාජා භවිස්සති॥
gax:172:දුට්ඨගාමණිසද්දෙන, පාකටො’භයනාමකො।
gae:කාරෙස්සතී’ධ ථූපං සො, මහා තෙජිද්ධිවික්කමො॥
gax:173:ඉච්චාහ ථෙරො ථෙරස්ස, වචනෙ නෙ’ත්ථ භූපති।
gae:උස්සාපෙසි සිලාථම්භං, තං පවත්තිං ලිඛාපිය॥
gax:174:රම්මං මහාමෙඝවනං, තිස්සාරාමං මහාමහී।
gae:මහාමහින්දථෙරො සො, පටිග්ගය්හ මහිද්ධිකො॥
gax:175:අකම්පො කම්පයිත්වාන, මහිං ඨානෙසු අට්ඨසු।
gae:පිණ්ඩාය පවිසිත්වාන, නගරං සාගරූපමං॥
gax:176:රඤ්ඤො ඝරෙ භත්තකිච්චං, කත්වා නික්ඛම්ම මන්දිරං।
gae:නිසජ්ජ නන්දනවනෙ, අග්ගික්ඛන්ධොපමං තහිං॥
gax:177:සුත්තං ජනස්ස දෙසෙත්වා, සහස්සං මානුසෙ තහිං।
gae:පාපයිත්වා මග්ගඵලං, මහාමෙඝවනෙ වසි॥
gax:178:තතියෙ දිවසෙ ථෙරො, රාජගෙහම්හි භුඤ්ජිය।
gae:නිසජ්ජ නන්දනවනෙ, දෙසියා’සිවිසොපමං॥
gax:179:පාපයිත්වා’භිසමයං, සහස්සපුරිසෙ තතො।
gae:තිස්සාරාමං අගා ථෙරො, රාජා ච සුතදෙසනො॥
gax:180:ථෙරං උපනිසීදිත්වා, සො පුච්ඡි ජිනසාසනං।
gae:පතිට්ඨිතන්නු භන්තෙ’ති, න තාව මනුජා’ධිප॥
gax:181:උපොසථාදිකම්මත්ථං, ජිනා’ණාය ජනාධිප।
gae:සීමාය ඉධ බද්ධාය, පතිට්ඨිස්සති සාසනං॥
gax:182:ඉච්ච’බ්රවි මහාථෙරො, තං රාජා ඉදමබ්රවි।
gae:සම්බුද්ධා’ණාය අන්තොහං, වස්සිස්සාමි ජුතින්ධර॥
gax:183:තස්මා කත්වා පුරං අන්තො-සීමං බන්ධථ සජ්ජුකං।
gae:ඉච්චා’බ්රවි මහාරාජා, ථෙරො තං ඉධමබ්රවි॥
gax:184:එවං සති තුවංයෙව, පජාන පුථවිස්සර।
gae:සීමාය ගමනට්ඨානං, බන්ධිස්සාම මයං හිතං॥
gax:185:“සාධූ”ති <pb M=.93/> වත්වා භූමින්දො, දෙවින්දො විය නන්දනා।
gae:මහාමෙඝවනාරම්මා, පාවිසි මන්දිරං සකං॥
gax:186:චතුත්ථෙ දිවසෙ ථෙරො, රඤ්ඤො ගෙහම්හි භුඤ්ජිය।
gae:නිසජ්ජ නන්දනවනෙ, දෙසෙස’නමනග්ගියං॥
gax:187:පායෙත්වා’මතපානං සො, සහස්සපුරිසෙ තහිං।
gae:මහාමෙඝවනාරාමං, මහාථෙරො උපාගමි॥
gax:188:පාතො භෙරිං චරාපෙත්වා, මණ්ඩයිත්වා පුරං වරං।
gae:විහාරගාමිමග්ගඤ්ච, විහාරඤ්ච සමන්තතො॥
gax:189:රථෙසභො රථට්ඨො සො, සබ්බාලඞ්කාරභූසිතො।
gae:සහාමච්චො සහොරොධො, සයොග්ගබලවාහනො॥
gax:190:මහතා පරිවාරෙන, සකාරාමමුපාගමි।
gae:තත්ථ ථෙරෙ උපගන්ත්වා, වන්දිත්වා වන්දනාරහෙ॥
gax:191:සහ ථෙරෙහි ගන්ත්වාන, නදියො’පරිතිත්ථකං।
gae:තතො කසන්තො අගමි, හෙමනඞ්ගලමාදිය॥
gax:192:මහාපදුමො කුඤ්ජරො ච, උභො නාගා සුමඞ්ගලා।
gae:සුවණ්ණනඞ්ගලෙ යුත්තා, පඨමෙ කුන්තමාළකෙ॥
gax:193:චතුරඞ්ගමහා සෙනො, සහ ථෙරෙහි ඛත්තියො।
gae:ගහෙත්වා නඞ්ගලං සීතං, දස්සයිත්වා අරින්දමො॥
gax:194:සමලඞ්කතං පුණ්ණඝටං, නානාරාගං ධජං සුභං।
gae:පාතිං චන්දනචුණ්ණඤ්ච, සොණ්ණරජත දණ්ඩකං॥
gax:195:ආදාසං පුප්ඵභරිතං, සමුග්ගං කුසුමග්ඝියං।
gae:තොරණකදලීඡත්තාදිං, ගහිතිත්ථි පරිවාරිතො॥
gax:196:නානාතුරිය සඞ්ඝුට්ඨො, බලොඝ පරිවාරිතො।
gae:ථුතිමඞ්ගලගීතෙහි, පූරයන්තො චතුද්දිසං॥
gax:197:සාධුකාර නිනාදෙති, චෙලුක්ඛෙපසතෙහි ච।
gae:මහතා ඡණපුජාය, කසන්තො භූමිපො අගා॥
gax:198:විහාරඤ්ච පුරඤ්චෙව, කුරුමානො පදක්ඛිණං।
gae:සීමාය ගමනඨානං, නදිං පත්වා සමාපයි॥
gax:199:කෙනකෙන නිමිත්තෙන, සීමා එත්ථ ගතාති චෙ।
gae:එවං සීමාගතඨානං, ඉච්ඡමානා නිබොධථ॥
gax:200:නජ්ජාපාසාණතිත්ථම්හි <pb M=.94/>, පාසාණෙ කුඩ්ඩවාටකං।
gae:තතො කුම්බලවාටං තං, මහානිපං තතො අගා॥
gax:201:තතො කුකුධපාළිඞ්ගො, මහාඅඞ්ගණගො තතො।
gae:තතො ඛුජ්ජමධුලඤ්ච, මරුත්තපොක්ඛරණිංතතො॥
gax:202:විජයාරාම උය්යානෙ, උත්තරද්වාරකොට්ඨ ගො।
gae:ගජකුම්භක පාසාණං, ථුසවට්ඨික මජ්ඣගො॥
gax:203:අභයෙ බලාකපාසාණං, මහාසුසාන මජ්ඣගො।
gae:දීඝපාසාණකං ගන්ත්වා, කම්මාරදෙව ගාමතො॥
gax:204:නිග්රොධ මඞ්ගණං ගන්ත්වා, හියගල්ලසමීපකෙ।
gae:දියාවසබ්රාහ්මණස්ස, දෙවොකං පුබ්බදක්ඛිණං॥
gax:205:තතො තෙලුමපාලිඞ්ගො,
gax:තතො තාලචතුක්කගො।
gax:අස්සමණ්ඩලවාමෙන,
gae:ද්වෙ කදම්බා අජායිසුං॥
gax:206:තතො මරුම්බතිත්තඞ්ගො, තතො උද්ධං නිදිං අගා।
gae:පඨම චෙතිය පාචිනෙ, ද්වෙ කදම්බා අජායිසුං॥
gax:207:සෙනින්දගුත්තරජ්ජම්හි, දමිළා දකසුද්ධිකා।
gae:නදිං දූරන්ති බන්ධිත්වා, නගරාසන්නමකංසු තං॥
gax:208:ජීව මානකදම්බඤ්ච, අන්තොසීමගතං අහු।
gae:මතක දම්බතීරෙන, සීමාඋද්දකදම්බගා॥
gax:209:සීහසිනා නතිත්ථෙන, උග්ගන්ත්වා තීරතො වජං।
gae:පාසාණතිත්ථං ගන්ත්වාන, නිමිත්තං ඝට්ටයි ඉසි॥
gax:210:නිමිත්තෙතු පනෙ’තස්මිං, ඝට්ටිතෙ දෙවමානුසා।
gae:සාධුකාරං පවත්තෙසුං, සාසනං සුප්පතිට්ඨිතං॥
gax:211:රඤ්ඤො දින්නාය සීතාය, නිමිත්තෙ පරිකිත්තයි।
gae:ද්වත්තිංසමාළකත්ථඤ්ච, ථූපාරාමත්ථමෙව ච॥
gax:212:නිමිත්තෙ කිත්තයිත්වාන, මහාථෙරො මහාමති।
gae:සීමන්තරනිමිත්තෙ ච, කිත්තයිත්වා යථාවිධිං॥
gax:213:අබන්ධී <pb M=.95/> සබ්බා සීමායො, තස්මිංයෙව දිනෙවසී।
gae:මහාමහී අකම්පිත්ථ, සීමාබන්ධෙ සමාපිතෙ॥
gax:214:පඤ්චමෙ දිවසෙ ථෙරො, රඤ්ඤො ගෙහම්හි භුඤ්ජිය।
gae:නිසජ්ජ නන්දනවනෙ, සුත්තන්තං ඛජ්ජනීයකං॥
gax:215:මහාජනස්ස දෙසෙත්වා, සහස්සං මානුසෙ තහිං।
gae:පායෙත්වා අමතං පානං, මහාමෙඝවනෙ වසී॥
gax:216:ඡට්ඨෙපි දිවසෙ ථෙරො, රඤ්ඤොගෙහම්හි භුඤ්ජිය।
gae:නිසජ්ජ නන්දනවනෙ, සුත්ත ගොමය පිණ්ඩිකං॥
gax:217:දෙසයිත්වා දෙසනඤ්ඤූ, මහස්සංයෙව මානුසෙ।
gae:පාපයිත්වා’භිසමයං, මහා මෙඝවනෙ වසී॥
gax:218:සත්තමෙපි දිනෙ ථෙරො, රාජගෙහම්හි භුඤ්ජිය।
gae:නිසජ්ජ නන්දනවනෙ, ධම්මචක්කප්පවත්තනං॥
gax:219:සුත්තන්තං දෙසයිත්වාන, සහස්සංයෙව මානුසෙ।
gae:පාපයිත්වා’භිසමයං, මහා මෙඝවනෙ වසි॥
gax:220:එවඤ්හි අට්ඨ නවම-සහස්සානි ජුතින්ධරො।
gae:කාරයිත්වා’භිසමයං, දිවසෙහෙව සත්තති॥
gax:221:තං මහානන්දනවනං, වුච්චතෙ තෙන තාදිනා।
gae:සාසනජොතිතට්ඨාන-මීති ජොතිවනං ඉති॥
gax:222:තිස්සරාමම්හි කාරෙසි,
gax:රාජා ථෙරස්ස ආදිතො।
gax:පාසාදං සීඝමුක්කාය,
gae:සුක්ඛා පෙත්වාන මත්තිකා॥
gax:223:පාසාදො කාළකාභාසො,
gax:ආසි සො තෙන තං තහිං।
gae:කාළපාසාද පරිවෙණ-මීති සඞ්ඛමුපාගතං॥
gax:224:තතො මහාබොධිඝරං, ලොහපාසාද මෙව ච।
gae:සලාකග්ගඤ්ච කාරෙසි, භත්තසාලඤ්ච සාධුකං॥
gax:225:බහූනි <pb M=.96/> පරිවෙණානි, සාධු පොක්ඛරණීපි ච।
gae:රත්තිඨාන දිවාඨාන-පභුතීනි ච කාරයි॥
gax:226:තස්ස නහානපාපස්ස, න්හානපොක්ඛරණීතටෙ।
gae:සුනහාතපරිවෙණන්ති, පරිවෙණං පවුච්චති॥
gax:227:තස්ස චඞ්කමිතඨානෙ, දීප දීපස්ස සාධුනො।
gae:වුච්චතෙ පරිවෙණං තං, දීඝචඞ්කමනං ඉති॥
gax:228:අග්ගඵලසමාපත්තිං, සමාපජ්ජ යහිං තුසො।
gae:ඵලග්ග පරිවෙණන්ති, එතං තෙන පවුච්චති॥
gax:229:අපස්සිය අපස්සෙනං, ථෙරො තත්ථ නිසීදිසො।
gae:ථෙරා පස්සය පරිවෙණං, එතං තෙන පවුච්චති॥
gax:230:බහූ මරුගණා යත්ථ, උපාසිංසු උපච්චතං।
gae:තෙනෙව තං මරුගණ-පරිවෙණන්ති වුච්චති॥
gax:231:සෙනාපතිතස්ස රඤ්ඤො, ථෙරස්ස දීඝසන්දකො।
gae:කාරෙසි චූළපාසාදං, මහාථම්භෙහි අට්ඨහි॥
gax:232:දීඝසන්ද සෙනාපති-පරිවෙණන්ති තං තහිං।
gae:වුච්චතෙ පරිවෙණං තං, පමුඛං පමුඛාකරං॥
gax:233:දෙවානංපියවචනො’පගුළනාමො,
gax:ලංකායං පඨමමිමං මහාවිහාරං।
gax:රාජා සො සුමතිමහාමහින්දථෙරං,
gae:ආගම්මා මලමතිමෙත්ථකාරයිත්ථාති॥
cen:සුජනප්පසාද සංවෙගත්ථාය කතෙ මහාවංසෙ
cen:මහාවිහාරපටිග්ගහකො නාම
cen:පන්නරසමො පරිච්ඡෙදො।
