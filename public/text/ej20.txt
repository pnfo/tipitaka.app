cha:20:තමාලපුප්ඵියවග්ගො
sub:1:තමාලපුප්ඵියත්ථෙරඅපදානං
gax:1:“චුල්ලාසීතිසහස්සානි <pb M=1.220/> <pb V=1.204/>, ථම්භා සොවණ්ණයා අහූ।
gae:දෙවලට්ඨිපටිභාගං, විමානං මෙ සුනිම්මිතං॥
gax:2:“තමාලපුප්ඵං පග්ගය්හ, විප්පසන්නෙන චෙතසා।
gae:බුද්ධස්ස අභිරොපයිං, සිඛිනො ලොකබන්ධුනො॥
gax:3:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:4:“ඉතො වීසතිමෙ කප්පෙ, චන්දතිත්තොති එකකො।
gae:සත්තරතනසම්පන්නො, චක්කවත්තී මහබ්බලො॥
gax:5:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං <pb T=1.292/> සුදං ආයස්මා තමාලපුප්ඵියො ථෙරො ඉමා ගාථායො අභාසිත්ථාති।
cen:තමාලපුප්ඵියත්ථෙරස්සාපදානං පඨමං।
sub:2:තිණසන්ථාරකත්ථෙරඅපදානං
gax:6:“යදා <pb P=1.198/> වනවාසී <n>යං දායවාසිකො (සී॰)</n> ඉසි, තිණං ලායති සත්ථුනො।
gae:සබ්බෙ පදක්ඛිණාවට්ටා <n>පදක්ඛිණාවත්තා (සී॰ ස්යා॰)</n>, පථබ්යා <n>පුථව්යා (සී॰)</n> නිපතිංසු තෙ॥
gax:7:“තමහං තිණමාදාය, සන්ථරිං ධරණුත්තමෙ।
gae:තීණෙව තාලපත්තානි, ආහරිත්වානහං තදා॥
gax:8:“තිණෙන <pb V=1.205/> ඡදනං කත්වා, සිද්ධත්ථස්ස අදාසහං।
gae:සත්තාහං ධාරයුං තස්ස <n>තත්ථ (ස්යා॰)</n>, දෙවමානුසසත්ථුනො॥
gax:9:“චතුන්නවුතිතො කප්පෙ, යං තිණං අදදිං තදා।
gae:දුග්ගතිං නාභිජානාමි, තිණදානස්සිදං ඵලං॥
gax:10:“පඤ්චසට්ඨිම්හිතො <pb M=1.221/> කප්පෙ, චත්තාරොසුං මහද්ධනා।
gae:සත්තරතනසම්පන්නා, චක්කවත්තී මහබ්බලා॥
gax:11:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිණසන්ථාරකො ථෙරො ඉමා ගාථායො අභාසිත්ථාති।
cen:තිණසන්ථාරකත්ථෙරස්සාපදානං දුතියං।
sub:3:ඛණ්ඩපුල්ලියත්ථෙරඅපදානං
gax:12:“ඵුස්සස්ස <pb T=1.293/> ඛො භගවතො, ථූපො ආසි මහාවනෙ।
gae:කුඤ්ජරෙහි තදා භින්නො, පරූළ්හො පාදපො <n>පරූළ්හපාදපො (සී॰), සංරූළ්හො පාදපො (ස්යා॰)</n> තහිං॥
gax:13:“විසමඤ්ච සමං කත්වා, සුධාපිණ්ඩං අදාසහං।
gae:තිලොකගරුනො තස්ස, ගුණෙහි පරිතොසිතො <n>පරිතො සුතො (ක॰)</n>॥
gax:14:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, සුධාපිණ්ඩස්සිදං ඵලං॥
gax:15:“සත්තසත්තතිකප්පම්හි, ජිතසෙනාසුං සොළස।
gae:සත්තරතනසම්පන්නා, චක්කවත්තී මහබ්බලා॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඛණ්ඩඵුල්ලියො ථෙරො ඉමා ගාථායො අභාසිත්ථාති।
cen:ඛණ්ඩපුල්ලියත්ථෙරස්සාපදානං තතියං।
sub:4:අසොකපූජකත්ථෙරඅපදානං
gax:17:“තිවරායං <pb P=1.199/> <n>තිපුරායං (ස්යා॰)</n> පුරෙ රම්මෙ, රාජුය්යානං අහු තදා।
gae:උය්යානපාලො තත්ථාසිං, රඤ්ඤො බද්ධචරො අහං॥
gax:18:“පදුමො <pb T=1.294/> <pb M=1.222/> <pb V=1.206/> නාම නාමෙන, සයම්භූ සප්පභො අහු।
gae:නිසින්නං <n>නිසින්නො (ක॰)</n> පුණ්ඩරීකම්හි, ඡායා න ජහි තං මුනිං॥
gax:19:“අසොකං පුප්ඵිතං දිස්වා, පිණ්ඩිභාරං සුදස්සනං।
gae:බුද්ධස්ස අභිරොපෙසිං, ජලජුත්තමනාමිනො॥
gax:20:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:21:“සත්තතිංසම්හිතො කප්පෙ, සොළස අරණඤ්ජහා <n>අරුණඤ්ජහා (සී॰)</n>।
gae:සත්තරතනසම්පන්නා, චක්කවත්තී මහබ්බලා॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අසොකපූජකො ථෙරො ඉමා ගාථායො අභාසිත්ථාති।
cen:අසොකපූජකත්ථෙරස්සාපදානං චතුත්ථං।
sub:5:අඞ්කොලකත්ථෙරඅපදානං
gax:23:“අඞ්කොලං පුප්ඵිතං දිස්වා, මාලාවරං සකොසකං <n>සමොගධං (ස්යා॰)</n>।
gae:ඔචිනිත්වාන තං පුප්ඵං, අගමං බුද්ධසන්තිකං॥
gax:24:“සිද්ධත්ථො තම්හි සමයෙ, පතිලීනො මහාමුනි।
gae:මුහුත්තං පටිමානෙත්වා, ගුහායං පුප්ඵමොකිරිං॥
gax:25:“චතුන්නවුතිතො <pb T=1.295/> කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, පුප්ඵදානස්සිදං <n>බුද්ධපූජායිදං (සී॰ ස්යා॰)</n> ඵලං॥
gax:26:“ඡත්තිංසම්හි ඉතො කප්පෙ, ආසෙකො දෙවගජ්ජිතො।
gae:සත්තරතනසම්පන්නො, චක්කවත්තී මහබ්බලො॥
gax:27:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අඞ්කොලකො ථෙරො ඉමා ගාථායො අභාසිත්ථාති।
cen:අඞ්කොලකත්ථෙරස්සාපදානං පඤ්චමං।
sub:6:කිසලයපූජකත්ථෙරඅපදානං
gax:28:“නගරෙ <pb M=1.223/> <pb V=1.207/> <pb P=1.200/> ද්වාරවතියා, මාලාවච්ඡො මමං අහු।
gae:උදපානො ච තත්ථෙව, පාදපානං විරොහනො॥
gax:29:“සබලෙන උපත්ථද්ධො, සිද්ධත්ථො අපරාජිතො।
gae:මමානුකම්පමානො සො, ගච්ඡතෙ අනිලඤ්ජසෙ॥
gax:30:“අඤ්ඤං කිඤ්චි න පස්සාමි, පූජායොග්ගං මහෙසිනො।
gae:අසොකං පල්ලවං දිස්වා, ආකාසෙ උක්ඛිපිං අහං॥
gax:31:“බුද්ධස්ස තෙ කිසලයා, ගච්ඡතො යන්ති පච්ඡතො।
gae:තාහං දිස්වාන සංවිජිං <n>සොහං දිස්වාන තං ඉද්ධිං (සී॰ ස්යා॰)</n>, අහො බුද්ධස්සුළාරතා॥
gax:32:“චතුන්නවුතිතො <pb T=1.296/> කප්පෙ, පල්ලවං අභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:33:“සත්තතිංසෙ <n>සත්තවීසෙ (සී॰ ස්යා॰)</n> ඉතො කප්පෙ, එකො එකිස්සරො අහු।
gae:සත්තරතනසම්පන්නො, චක්කවත්තී මහබ්බලො॥
gax:34:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කිසලයපූජකො ථෙරො ඉමා ගාථායො අභාසිත්ථාති।
cen:කිසලයපූජකත්ථෙරස්සාපදානං ඡට්ඨං।
sub:7:තින්දුකදායකත්ථෙරඅපදානං
gax:35:“ගිරිදුග්ගචරො ආසිං, මක්කටො ථාමවෙගිකො।
gae:ඵලිනං තින්දුකං දිස්වා, බුද්ධසෙට්ඨං අනුස්සරිං॥
gax:36:“නික්ඛමිත්වා කතිපාහං, විචිනිං ලොකනායකං।
gae:පසන්නචිත්තො සුමනො, සිද්ධත්ථං තිභවන්තගුං॥
gax:37:“මම සඞ්කප්පමඤ්ඤාය, සත්ථා ලොකෙ අනුත්තරො।
gae:ඛීණාසවසහස්සෙහි, ආගච්ඡි මම සන්තිකං॥
gax:38:“පාමොජ්ජං <pb M=1.224/> ජනයිත්වාන, ඵලහත්ථො උපාගමිං।
gae:පටිග්ගහෙසි භගවා, සබ්බඤ්ඤූ වදතං වරො॥
gax:39:“චතුන්නවුතිතො <pb T=1.297/> <pb V=1.208/> <pb P=1.201/> කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:40:“සත්තපඤ්ඤාසකප්පම්හි, උපනන්දසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:41:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තින්දුකදායකො ථෙරො ඉමා ගාථායො අභාසිත්ථාති।
cen:තින්දුකදායකත්ථෙරස්සාපදානං සත්තමං।
sub:8:මුට්ඨිපූජකත්ථෙරඅපදානං
gax:42:“සුමෙධො නාම භගවා, ලොකජෙට්ඨො නරාසභො।
gae:පච්ඡිමෙ අනුකම්පාය, පධානං පදහී ජිනො॥
gax:43:“තස්ස චඞ්කමමානස්ස, ද්විපදින්දස්ස තාදිනො।
gae:ගිරිනෙලස්ස පුප්ඵානං, මුට්ඨිං බුද්ධස්ස රොපයිං॥
gax:44:“තෙන චිත්තප්පසාදෙන, සුක්කමූලෙන චොදිතො।
gae:තිංසකප්පසහස්සානි, දුග්ගතිං නුපපජ්ජහං॥
gax:45:“තෙවීසතිකප්පසතෙ, සුනෙලො නාම ඛත්තියො।
gae:සත්තරතනසම්පන්නො, එකො ආසිං මහබ්බලො॥
gax:46:“පටිසම්භිදා <pb T=1.298/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මුට්ඨිපූජකො ථෙරො ඉමා ගාථායො අභාසිත්ථාති।
cen:මුට්ඨිපූජකත්ථෙරස්සාපදානං අට්ඨමං।
sub:9:කිංකණිකපුප්ඵියත්ථෙරඅපදානං
gax:47:“සුමඞ්ගලොති නාමෙන, සයම්භූ අපරාජිතො।
gae:පවනා නික්ඛමිත්වාන, නගරං පාවිසී ජිනො॥
gax:48:“පිණ්ඩචාරං <pb M=1.225/> චරිත්වාන, නික්ඛම්ම නගරා මුනි।
gae:කතකිච්චොව සම්බුද්ධො, සො වසී වනමන්තරෙ॥
gax:49:“කිංකණිපුප්ඵං <pb V=1.209/> <pb P=1.202/> පග්ගය්හ, බුද්ධස්ස අභිරොපයිං।
gae:පසන්නචිත්තො සුමනො, සයම්භුස්ස මහෙසිනො॥
gax:50:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:51:“ඡළාසීතිම්හිතො කප්පෙ, අපිලාසිසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:52:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.299/> සුදං ආයස්මා කිංකණිකපුප්ඵියො ථෙරො ඉමා ගාථායො අභාසිත්ථාති।
cen:කිංකණිකපුප්ඵියත්ථෙරස්සාපදානං නවමං।
sub:10:යූථිකපුප්ඵියත්ථෙරඅපදානං
gax:53:“පදුමුත්තරො නාම ජිනො, ආහුතීනං පටිග්ගහො।
gae:පවනා නික්ඛමිත්වාන, විහාරං යාති චක්ඛුමා॥
gax:54:“උභො හත්ථෙහි පග්ගය්හ, යූථිකං පුප්ඵමුත්තමං।
gae:බුද්ධස්ස අභිරොපයිං, මෙත්තචිත්තස්ස තාදිනො॥
gax:55:“තෙන චිත්තප්පසාදෙන, අනුභොත්වාන සම්පදා।
gae:කප්පානං සතසහස්සං, දුග්ගතිං නුපපජ්ජහං॥
gax:56:“ඉතො පඤ්ඤාසකප්පෙසු, එකො ආසිං ජනාධිපො।
gae:සමිත්තනන්දනො නාම, චක්කවත්තී මහබ්බලො॥
gax:57:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා යූථිකපුප්ඵියො ථෙරො ඉමා ගාථායො අභාසිත්ථාති।
cen:යූථිකපුප්ඵියත්ථෙරස්සාපදානං දසමං।
cen:තමාලපුප්ඵියවග්ගො වීසතිමො।
bod:තස්සුද්දානං <pb M=1.226/> –
gax:තමාලතිණසන්ථාරො <pb T=1.300/>, ඛණ්ඩඵුල්ලි අසොකියො।
gax:අඞ්කොලකී කිසලයො, තින්දුකො නෙලපුප්ඵියො।
gae:කිංකණිකො යූථිකො ච, ගාථා පඤ්ඤාස අට්ඨ චාති॥
bod:අථ <pb P=1.203/> වග්ගුද්දානං –
gax:භික්ඛාදායී <pb V=1.210/> පරිවාරො, සෙරෙය්යො සොභිතො තථා।
gae:ඡත්තඤ්ච බන්ධුජීවී ච, සුපාරිචරියොපි ච॥
gax:කුමුදො කුටජො චෙව, තමාලි දසමො කතො।
gae:ඡසතානි ච ගාථානි, ඡසට්ඨි ච තතුත්තරි॥
cen:භික්ඛාවග්ගදසකං।
cen:දුතියසතකං සමත්තං।
