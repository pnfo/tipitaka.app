cha:4:අට්ඨකවග්ගො
sub:1:කාමසුත්තං
gax:772:කාමං <pb M=.399/> <pb V=.199/> <pb P=.151/> <pb T=.484/> කාමයමානස්ස, තස්ස චෙ තං සමිජ්ඣති।
gae:අද්ධා පීතිමනො හොති, ලද්ධා මච්චො යදිච්ඡති॥
gax:773:තස්ස චෙ කාමයානස්ස <n>කාමයමානස්ස (ක॰)</n>, ඡන්දජාතස්ස ජන්තුනො।
gae:තෙ කාමා පරිහායන්ති, සල්ලවිද්ධොව රුප්පති॥
gax:774:යො කාමෙ පරිවජ්ජෙති, සප්පස්සෙව පදා සිරො।
gae:සොමං <n>සො ඉමං (සී॰ පී॰)</n> විසත්තිකං ලොකෙ, සතො සමතිවත්තති॥
gax:775:ඛෙත්තං වත්ථුං හිරඤ්ඤං වා, ගවස්සං <n>ගවාස්සං (සී॰ ස්යා॰ පී॰)</n> දාසපොරිසං।
gae:ථියො බන්ධූ පුථු කාමෙ, යො නරො අනුගිජ්ඣති॥
gax:776:අබලා නං බලීයන්ති, මද්දන්තෙනං පරිස්සයා।
gae:තතො නං දුක්ඛමන්වෙති, නාවං භින්නමිවොදකං॥
gax:777:තස්මා ජන්තු සදා සතො, කාමානි පරිවජ්ජයෙ।
gae:තෙ පහාය තරෙ ඔඝං, නාවං සිත්වාව <n>සිඤ්චිත්වා (සී॰)</n> පාරගූති॥
cen:කාමසුත්තං පඨමං නිට්ඨිතං।
sub:2:ගුහට්ඨකසුත්තං
gax:778:සත්තො <pb V=.200/> <pb T=.485/> ගුහායං බහුනාභිඡන්නො, තිට්ඨං නරො මොහනස්මිං පගාළ්හො।
gae:දූරෙ <pb P=.152/> විවෙකා හි තථාවිධො සො, කාමා හි ලොකෙ න හි සුප්පහායා॥
gax:779:ඉච්ඡානිදානා <pb M=.400/> භවසාතබද්ධා, තෙ දුප්පමුඤ්චා න හි අඤ්ඤමොක්ඛා।
gae:පච්ඡා පුරෙ වාපි අපෙක්ඛමානා, ඉමෙව කාමෙ පුරිමෙව ජප්පං॥
gax:780:කාමෙසු ගිද්ධා පසුතා පමූළ්හා, අවදානියා තෙ විසමෙ නිවිට්ඨා।
gae:දුක්ඛූපනීතා පරිදෙවයන්ති, කිංසූ භවිස්සාම ඉතො චුතාසෙ॥
gax:781:තස්මා හි සික්ඛෙථ ඉධෙව ජන්තු, යං කිඤ්චි ජඤ්ඤා විසමන්ති ලොකෙ।
gae:න තස්ස හෙතූ විසමං චරෙය්ය, අප්පඤ්හිදං ජීවිතමාහු ධීරා॥
gax:782:පස්සාමි ලොකෙ පරිඵන්දමානං, පජං ඉමං තණ්හගතං භවෙසු।
gae:හීනා <pb T=.486/> නරා මච්චුමුඛෙ ලපන්ති, අවීතතණ්හාසෙ භවාභවෙසු॥
gax:783:මමායිතෙ පස්සථ ඵන්දමානෙ, මච්ඡෙව අප්පොදකෙ ඛීණසොතෙ।
gae:එතම්පි දිස්වා අමමො චරෙය්ය, භවෙසු ආසත්තිමකුබ්බමානො॥
gax:784:උභොසු අන්තෙසු විනෙය්ය ඡන්දං, ඵස්සං පරිඤ්ඤාය අනානුගිද්ධො।
gae:යදත්තගරහී තදකුබ්බමානො, න ලිප්පතී <n>න ලිම්පතී (ස්යා॰ ක॰)</n> දිට්ඨසුතෙසු ධීරො॥
gax:785:සඤ්ඤං <pb P=.153/> පරිඤ්ඤා විතරෙය්ය ඔඝං, පරිග්ගහෙසු මුනි නොපලිත්තො।
gae:අබ්බූළ්හසල්ලො චරමප්පමත්තො, නාසීසතී <n>නාසිංසතී (සී॰ ස්යා॰ පී॰)</n> ලොකමිමං පරඤ්චාති॥
cen:ගුහට්ඨකසුත්තං දුතියං නිට්ඨිතං।
sub:3:දුට්ඨට්ඨකසුත්තං
gax:786:වදන්ති <pb M=.401/> <pb V=.201/> <pb T=.487/> වෙ දුට්ඨමනාපි එකෙ, අථොපි වෙ සච්චමනා වදන්ති।
gae:වාදඤ්ච ජාතං මුනි නො උපෙති, තස්මා මුනී නත්ථි ඛිලො කුහිඤ්චි॥
gax:787:සකඤ්හි දිට්ඨිං කථමච්චයෙය්ය, ඡන්දානුනීතො රුචියා නිවිට්ඨො।
gae:සයං සමත්තානි පකුබ්බමානො, යථා හි ජානෙය්ය තථා වදෙය්ය॥
gax:788:යො අත්තනො සීලවතානි ජන්තු, අනානුපුට්ඨොව පරෙස <n>පරස්ස (ක॰)</n> පාව <n>පාවා (සී॰ ස්යා॰ පී॰)</n>।
gae:අනරියධම්මං කුසලා තමාහු, යො ආතුමානං සයමෙව පාව॥
gax:789:සන්තො ච භික්ඛු අභිනිබ්බුතත්තො, ඉතිහන්ති සීලෙසු අකත්ථමානො।
gae:තමරියධම්මං කුසලා වදන්ති, යස්සුස්සදා නත්ථි කුහිඤ්චි ලොකෙ॥
gax:790:පකප්පිතා <pb P=.154/> සඞ්ඛතා යස්ස ධම්මා, පුරක්ඛතා <n>පුරෙක්ඛතා (සී॰)</n> සන්ති අවීවදාතා।
gae:යදත්තනි <pb T=.488/> පස්සති ආනිසංසං, තං නිස්සිතො කුප්පපටිච්ච සන්තිං॥
gax:791:දිට්ඨීනිවෙසා න හි ස්වාතිවත්තා, ධම්මෙසු නිච්ඡෙය්ය සමුග්ගහීතං।
gae:තස්මා නරො තෙසු නිවෙසනෙසු, නිරස්සතී ආදියතී ච ධම්මං॥
gax:792:ධොනස්ස <pb M=.402/> හි නත්ථි කුහිඤ්චි ලොකෙ, පකප්පිතා දිට්ඨි භවාභවෙසු।
gae:මායඤ්ච මානඤ්ච පහාය ධොනො, ස කෙන ගච්ඡෙය්ය අනූපයො සො॥
gax:793:උපයො හි ධම්මෙසු උපෙති වාදං, අනූපයං කෙන කථං වදෙය්ය।
gae:අත්තා නිරත්තා <n>අත්තං නිරත්තං (බහූසු)</n> න හි තස්ස අත්ථි, අධොසි සො දිට්ඨිමිධෙව සබ්බන්ති॥
cen:දුට්ඨට්ඨකසුත්තං තතියං නිට්ඨිතං।
sub:4:සුද්ධට්ඨකසුත්තං
gax:794:පස්සාමි <pb V=.202/> සුද්ධං පරමං අරොගං, දිට්ඨෙන සංසුද්ධි නරස්ස හොති।
gae:එවාභිජානං <pb T=.489/> <n>එතාභිජානං (සී॰ පී॰)</n> පරමන්ති ඤත්වා, සුද්ධානුපස්සීති පච්චෙති ඤාණං॥
gax:795:දිට්ඨෙන <pb P=.155/> චෙ සුද්ධි නරස්ස හොති, ඤාණෙන වා සො පජහාති දුක්ඛං।
gae:අඤ්ඤෙන සො සුජ්ඣති සොපධීකො, දිට්ඨී හි නං පාව තථා වදානං॥
gax:796:න බ්රාහ්මණො අඤ්ඤතො සුද්ධිමාහ, දිට්ඨෙ සුතෙ සීලවතෙ මුතෙ වා।
gae:පුඤ්ඤෙ ච පාපෙ ච අනූපලිත්තො, අත්තඤ්ජහො නයිධ පකුබ්බමානො॥
gax:797:පුරිමං පහාය අපරං සිතාසෙ, එජානුගා තෙ න තරන්ති සඞ්ගං।
gae:තෙ උග්ගහායන්ති නිරස්සජන්ති, කපීව සාඛං පමුඤ්චං ගහායං <n>පමුඛං ගහාය (ස්යා॰), පමුඤ්ච ගහාය (ක॰)</n>॥
gax:798:සයං <pb M=.403/> සමාදාය වතානි ජන්තු, උච්චාවචං ගච්ඡති සඤ්ඤසත්තො।
gae:විද්වා ච වෙදෙහි සමෙච්ච ධම්මං, න උච්චාවචං ගච්ඡති භූරිපඤ්ඤො॥
gax:799:ස සබ්බධම්මෙසු විසෙනිභූතො, යං කිඤ්චි දිට්ඨං ව සුතං මුතං වා।
gae:තමෙව <pb T=.490/> දස්සිං විවටං චරන්තං, කෙනීධ ලොකස්මි විකප්පයෙය්ය॥
gax:800:න කප්පයන්ති න පුරෙක්ඛරොන්ති, අච්චන්තසුද්ධීති න තෙ වදන්ති।
gae:ආදානගන්ථං <pb P=.156/> ගථිතං විසජ්ජ, ආසං න කුබ්බන්ති කුහිඤ්චි ලොකෙ॥
gax:801:සීමාතිගො බ්රාහ්මණො තස්ස නත්ථි, ඤත්වා ව දිස්වා ව <n>ඤත්වා ච දිස්වා ච (ක॰ සී॰ ක॰)</n> සමුග්ගහීතං।
gae:න රාගරාගී න විරාගරත්තො, තස්සීධ නත්ථී පරමුග්ගහීතන්ති॥
cen:සුද්ධට්ඨකසුත්තං චතුත්ථං නිට්ඨිතං।
sub:5:පරමට්ඨකසුත්තං
gax:802:පරමන්ති <pb V=.203/> දිට්ඨීසු පරිබ්බසානො, යදුත්තරි කුරුතෙ ජන්තු ලොකෙ।
gae:හීනාති අඤ්ඤෙ තතො සබ්බමාහ, තස්මා විවාදානි අවීතිවත්තො॥
gax:803:යදත්තනී පස්සති ආනිසංසං, දිට්ඨෙ <pb T=.491/> සුතෙ සීලවතෙ <n>සීලබ්බතෙ (ස්යා॰)</n> මුතෙ වා।
gae:තදෙව සො තත්ථ සමුග්ගහාය, නිහීනතො පස්සති සබ්බමඤ්ඤං॥
gax:804:තං <pb M=.404/> වාපි ගන්ථං කුසලා වදන්ති, යං නිස්සිතො පස්සති හීනමඤ්ඤං।
gae:තස්මා හි දිට්ඨං ව සුතං මුතං වා, සීලබ්බතං භික්ඛු න නිස්සයෙය්ය॥
gax:805:දිට්ඨිම්පි <pb P=.157/> ලොකස්මිං න කප්පයෙය්ය, ඤාණෙන වා සීලවතෙන වාපි।
gae:සමොති අත්තානමනූපනෙය්ය, හීනො න මඤ්ඤෙථ විසෙසි වාපි॥
gax:806:අත්තං පහාය අනුපාදියානො, ඤාණෙපි සො නිස්සයං නො කරොති।
gae:ස වෙ වියත්තෙසු <n>වියුත්තෙසු (සී॰ අට්ඨ॰), ද්වියත්තෙසු (ක॰)</n> න වග්ගසාරී, දිට්ඨිම්පි <n>දිට්ඨිමපි (ක॰)</n> සො න පච්චෙති කිඤ්චි॥
gax:807:යස්සූභයන්තෙ පණිධීධ නත්ථි, භවාභවාය ඉධ වා හුරං වා।
gae:නිවෙසනා තස්ස න සන්ති කෙචි, ධම්මෙසු නිච්ඡෙය්ය සමුග්ගහීතං॥
gax:808:තස්සීධ දිට්ඨෙ ව සුතෙ මුතෙ වා, පකප්පිතා <pb T=.492/> නත්ථි අණූපි සඤ්ඤා।
gae:තං බ්රාහ්මණං දිට්ඨිමනාදියානං, කෙනීධ ලොකස්මිං විකප්පයෙය්ය॥
gax:809:න කප්පයන්ති න පුරෙක්ඛරොන්ති, ධම්මාපි තෙසං න පටිච්ඡිතාසෙ।
gae:න <pb P=.158/> බ්රාහ්මණො සීලවතෙන නෙය්යො, පාරඞ්ගතො න පච්චෙති තාදීති॥
cen:පරමට්ඨකසුත්තං පඤ්චමං නිට්ඨිතං।
sub:6:ජරාසුත්තං
gax:810:අප්පං <pb M=.405/> <pb V=.204/> වත ජීවිතං ඉදං, ඔරං වස්සසතාපි මිය්යති <n>මීයති (සී॰ අට්ඨ॰)</n>।
gae:යො චෙපි අතිච්ච ජීවති, අථ ඛො සො ජරසාපි මිය්යති॥
gax:811:සොචන්ති ජනා මමායිතෙ, න හි සන්ති <n>න හි සන්තා (සී॰), න හී සන්ති (කත්ථචි)</n> නිච්චා පරිග්ගහා।
gae:විනාභාවසන්තමෙවිදං, ඉති දිස්වා නාගාරමාවසෙ॥
gax:812:මරණෙනපි තං පහීයති <n>පහිය්යති (සී॰ ස්යා॰ ක॰)</n>, යං පුරිසො මමිදන්ති <n>මමයිදන්ති (සී॰ ස්යා॰ ක॰), මමායන්ති (ක॰)</n> මඤ්ඤති।
gae:එතම්පි විදිත්වා <n>එතං දිස්වාන (නිද්දෙසෙ), එතම්පි විදිත්ව (?)</n> පණ්ඩිතො, න මමත්තාය නමෙථ මාමකො॥
gax:813:සුපිනෙන යථාපි සඞ්ගතං, පටිබුද්ධො පුරිසො න පස්සති।
gae:එවම්පි <pb P=.159/> පියායිතං ජනං, පෙතං කාලකතං න පස්සති॥
gax:814:දිට්ඨාපි <pb T=.493/> සුතාපි තෙ ජනා, යෙසං නාමමිදං පවුච්චති <n>නාමමෙවා වසිස්සති (සී॰ ස්යා॰ පී॰)</n>।
gae:නාමංයෙවාවසිස්සති, අක්ඛෙය්යං පෙතස්ස ජන්තුනො॥
gax:815:සොකප්පරිදෙවමච්ඡරං <n>සොකපරිදෙවමච්ඡරං (සී॰ ස්යා॰ පී॰), සොකං පරිදෙවමච්ඡරං (?)</n>, න ජහන්ති ගිද්ධා මමායිතෙ।
gae:තස්මා මුනයො පරිග්ගහං, හිත්වා අචරිංසු ඛෙමදස්සිනො॥
gax:816:පතිලීනචරස්ස <pb M=.406/> භික්ඛුනො, භජමානස්ස විවිත්තමාසනං।
gae:සාමග්ගියමාහු තස්ස තං, යො අත්තානං භවනෙ න දස්සයෙ॥
gax:817:සබ්බත්ථ මුනී අනිස්සිතො, න පියං කුබ්බති නොපි අප්පියං।
gae:තස්මිං පරිදෙවමච්ඡරං, පණ්ණෙ වාරි යථා න ලිම්පති <n>ලිප්පති (සී॰ පී॰)</n>॥
gax:818:උදබින්දු යථාපි පොක්ඛරෙ, පදුමෙ වාරි යථා න ලිම්පති।
gae:එවං මුනි නොපලිම්පති, යදිදං දිට්ඨසුතං මුතෙසු වා॥
gax:819:ධොනො <pb V=.205/> <pb P=.160/> න හි තෙන මඤ්ඤති, යදිදං දිට්ඨසුතං මුතෙසු වා।
gae:නාඤ්ඤෙන විසුද්ධිමිච්ඡති, න හි සො රජ්ජති නො විරජ්ජතීති॥
cen:ජරාසුත්තං ඡට්ඨං නිට්ඨිතං।
sub:7:තිස්සමෙත්තෙය්යසුත්තං
gax:820:“මෙථුනමනුයුත්තස්ස, (ඉච්චායස්මා තිස්සො මෙත්තෙය්යො) විඝාතං බ්රූහි මාරිස।
gae:සුත්වාන තව සාසනං, විවෙකෙ සික්ඛිස්සාමසෙ॥
gax:821:“මෙථුනමනුයුත්තස්ස, (මෙත්තෙය්යාති භගවා) මුස්සතෙ වාපි සාසනං।
gae:මිච්ඡා <pb T=.494/> ච පටිපජ්ජති, එතං තස්මිං අනාරියං॥
gax:822:“එකො <pb M=.407/> පුබ්බෙ චරිත්වාන, මෙථුනං යො නිසෙවති।
gae:යානං භන්තං ව තං ලොකෙ, හීනමාහු පුථුජ්ජනං॥
gax:823:“යසො කිත්ති ච යා පුබ්බෙ, හායතෙ වාපි තස්ස සා।
gae:එතම්පි දිස්වා සික්ඛෙථ, මෙථුනං විප්පහාතවෙ॥
gax:824:“සඞ්කප්පෙහි පරෙතො සො, කපණො විය ඣායති।
gae:සුත්වා පරෙසං නිග්ඝොසං, මඞ්කු හොති තථාවිධො॥
gax:825:“අථ සත්ථානි කුරුතෙ, පරවාදෙහි චොදිතො।
gae:එස ඛ්වස්ස මහාගෙධො, මොසවජ්ජං පගාහති॥
gax:826:“පණ්ඩිතොති සමඤ්ඤාතො, එකචරියං අධිට්ඨිතො।
gae:අථාපි <n>ස චාපි (නිද්දෙසෙ)</n> මෙථුනෙ යුත්තො, මන්දොව පරිකිස්සති <n>පරිකිලිස්සති (සී॰)</n>॥
gax:827:“එතමාදීනවං <pb V=.206/> <pb P=.161/> ඤත්වා, මුනි පුබ්බාපරෙ ඉධ।
gae:එකචරියං දළ්හං කයිරා, න නිසෙවෙථ මෙථුනං॥
gax:828:“විවෙකඤ්ඤෙව සික්ඛෙථ, එතදරියානමුත්තමං।
gae:න තෙන සෙට්ඨො මඤ්ඤෙථ, ස වෙ නිබ්බානසන්තිකෙ॥
gax:829:“රිත්තස්ස මුනිනො චරතො, කාමෙසු අනපෙක්ඛිනො।
gae:ඔඝතිණ්ණස්ස පිහයන්ති, කාමෙසු ගධිතා <n>ගථිතා (සී॰)</n> පජා”ති॥
cen:තිස්සමෙත්තෙය්යසුත්තං සත්තමං නිට්ඨිතං।
sub:8:පසූරසුත්තං
gax:830:ඉධෙව <pb T=.495/> සුද්ධි ඉති වාදයන්ති <n>විදියන්ති (සී॰ පී॰)</n>, නාඤ්ඤෙසු ධම්මෙසු විසුද්ධිමාහු।
gae:යං නිස්සිතා තත්ථ සුභං වදානා, පච්චෙකසච්චෙසු පුථූ නිවිට්ඨා॥
gax:831:තෙ <pb M=.408/> වාදකාමා පරිසං විගය්හ, බාලං දහන්තී මිථු අඤ්ඤමඤ්ඤං।
gae:වදන්ති තෙ අඤ්ඤසිතා කථොජ්ජං, පසංසකාමා කුසලා වදානා॥
gax:832:යුත්තො කථායං පරිසාය මජ්ඣෙ, පසංසමිච්ඡං විනිඝාති හොති।
gae:අපාහතස්මිං පන මඞ්කු හොති, නින්දාය සො කුප්පති රන්ධමෙසී॥
gax:833:යමස්ස <pb P=.162/> වාදං පරිහීනමාහු, අපාහතං පඤ්හවිමංසකාසෙ।
gae:පරිදෙවති සොචති හීනවාදො, උපච්චගා මන්ති අනුත්ථුනාති॥
gax:834:එතෙ විවාදා සමණෙසු ජාතා, එතෙසු උග්ඝාති නිඝාති හොති।
gae:එතම්පි <pb T=.496/> දිස්වා විරමෙ කථොජ්ජං, න හඤ්ඤදත්ථත්ථිපසංසලාභා॥
gax:835:පසංසිතො <pb V=.207/> වා පන තත්ථ හොති, අක්ඛාය වාදං පරිසාය මජ්ඣෙ।
gae:සො හස්සතී උණ්ණමතී <n>උන්නමතී (?)</n> ච තෙන, පප්පුය්ය තමත්ථං යථා මනො අහු॥
gax:836:යා උණ්ණතී <n>උන්නතී (?)</n> සාස්ස විඝාතභූමි, මානාතිමානං වදතෙ පනෙසො।
gae:එතම්පි දිස්වා න විවාදයෙථ, න හි තෙන සුද්ධිං කුසලා වදන්ති॥
gax:837:සූරො යථා රාජඛාදාය පුට්ඨො, අභිගජ්ජමෙති පටිසූරමිච්ඡං।
gae:යෙනෙව සො තෙන පලෙහි සූර, පුබ්බෙව නත්ථි යදිදං යුධාය॥
gax:838:යෙ <pb M=.409/> දිට්ඨිමුග්ගය්හ විවාදයන්ති <n>විවාදියන්ති (සී॰ පී॰)</n>, ඉදමෙව සච්චන්ති ච වාදයන්ති।
gae:තෙ <pb P=.163/> ත්වං වදස්සූ න හි තෙධ අත්ථි, වාදම්හි ජාතෙ පටිසෙනිකත්තා॥
gax:839:විසෙනිකත්වා පන යෙ චරන්ති, දිට්ඨීහි දිට්ඨිං අවිරුජ්ඣමානා।
gae:තෙසු <pb T=.497/> ත්වං කිං ලභෙථො පසූර, යෙසීධ නත්ථී පරමුග්ගහීතං॥
gax:840:අථ ත්වං පවිතක්කමාගමා, මනසා දිට්ඨිගතානි චින්තයන්තො।
gae:ධොනෙන යුගං සමාගමා, න හි ත්වං සක්ඛසි සම්පයාතවෙති॥
cen:පසූරසුත්තං අට්ඨමං නිට්ඨිතං।
sub:9:මාගණ්ඩියසුත්තං
gax:841:“දිස්වාන තණ්හං අරතිං රගඤ්ච <n>අරතිඤ්ච රාගං (ස්යා॰ ක॰)</n>, නාහොසි ඡන්දො අපි මෙථුනස්මිං।
gae:කිමෙවිදං මුත්තකරීසපුණ්ණං, පාදාපි නං සම්ඵුසිතුං න ඉච්ඡෙ”॥
gax:842:“එතාදිසං <pb P=.164/> චෙ රතනං න ඉච්ඡසි, නාරිං නරින්දෙහි බහූහි පත්ථිතං।
gae:දිට්ඨිගතං සීලවතං නු ජීවිතං <n>සීලවතානුජීවිතං (සී॰ පී॰ ක॰)</n>, භවූපපත්තිඤ්ච වදෙසි කීදිසං”॥
gax:843:“ඉදං <pb V=.208/> වදාමීති න තස්ස හොති, (මාගණ්ඩියාති <n>මාගන්දියාති (සී॰ ස්යා॰ පී॰)</n> භගවා)
gax:ධම්මෙසු නිච්ඡෙය්ය සමුග්ගහීතං।
gax:පස්සඤ්ච <pb T=.498/> දිට්ඨීසු අනුග්ගහාය,
gae:අජ්ඣත්තසන්තිං පචිනං අදස්සං”॥
gax:844:“විනිච්ඡයා <pb M=.410/> යානි පකප්පිතානි, (ඉති මාගණ්ඩියො <n>මාගන්දියො (සී॰ ස්යා॰ පී॰)</n> )
gax:තෙ වෙ මුනී බ්රූසි අනුග්ගහාය।
gax:අජ්ඣත්තසන්තීති යමෙතමත්ථං,
gae:කථං නු ධීරෙහි පවෙදිතං තං”॥
gax:845:“න දිට්ඨියා න සුතියා න ඤාණෙන, (මාගණ්ඩියාති භගවා)
gax:සීලබ්බතෙනාපි න සුද්ධිමාහ।
gax:අදිට්ඨියා අස්සුතියා අඤාණා,
gax:අසීලතා අබ්බතා නොපි තෙන।
gax:එතෙ ච නිස්සජ්ජ අනුග්ගහාය,
gae:සන්තො අනිස්සාය භවං න ජප්පෙ”॥
gax:846:“නො චෙ කිර දිට්ඨියා න සුතියා න ඤාණෙන, (ඉති මාගණ්ඩියො)
gax:සීලබ්බතෙනාපි න සුද්ධිමාහ।
gax:අදිට්ඨියා <pb P=.165/> අස්සුතියා අඤාණා,
gax:අසීලතා අබ්බතා නොපි තෙන।
gax:මඤ්ඤාමහං මොමුහමෙව ධම්මං,
gae:දිට්ඨියා එකෙ පච්චෙන්ති සුද්ධිං”॥
gax:847:“දිට්ඨඤ්ච නිස්සාය අනුපුච්ඡමානො, (මාගණ්ඩියාති භගවා)
gax:සමුග්ගහීතෙසු පමොහමාගා <n>සමොහමාගා (ස්යා॰ ක॰)</n>।
gax:ඉතො <pb T=.499/> ච නාද්දක්ඛි අණුම්පි සඤ්ඤං,
gae:තස්මා තුවං මොමුහතො දහාසි॥
gax:848:“සමො <pb V=.209/> විසෙසී උද වා නිහීනො, යො මඤ්ඤතී සො විවදෙථ තෙන।
gae:තීසු විධාසු අවිකම්පමානො, සමො විසෙසීති න තස්ස හොති॥
gax:849:“සච්චන්ති සො බ්රාහ්මණො කිං වදෙය්ය, මුසාති වා සො විවදෙථ කෙන।
gae:යස්මිං සමං විසමං වාපි නත්ථි, ස කෙන වාදං පටිසංයුජෙය්ය॥
gax:850:“ඔකං <pb M=.411/> පහාය අනිකෙතසාරී, ගාමෙ අකුබ්බං මුනි සන්ථවානි <n>සන්ධවානි (ක॰)</n>।
gae:කාමෙහි රිත්තො අපුරෙක්ඛරානො, කථං න විග්ගය්හ ජනෙන කයිරා॥
gax:851:“යෙහි විවිත්තො විචරෙය්ය ලොකෙ, න තානි උග්ගය්හ වදෙය්ය නාගො।
gax:ජලම්බුජං <pb P=.166/> <n>එලම්බුජං (සී॰ ස්යා॰)</n> කණ්ඩකං වාරිජං යථා, ජලෙන පඞ්කෙන චනූපලිත්තං।
gae:එවං මුනී සන්තිවාදො අගිද්ධො, කාමෙ ච ලොකෙ ච අනූපලිත්තො॥
gax:852:“න <pb T=.500/> වෙදගූ දිට්ඨියායකො <n>න වෙදගූ දිට්ඨියා (ක॰ සී॰ ස්යා॰ පී॰)</n> න මුතියා, ස මානමෙති න හි තම්මයො සො।
gae:න කම්මුනා නොපි සුතෙන නෙය්යො, අනූපනීතො ස නිවෙසනෙසු॥
gax:853:“සඤ්ඤාවිරත්තස්ස න සන්ති ගන්ථා, පඤ්ඤාවිමුත්තස්ස න සන්ති මොහා।
gae:සඤ්ඤඤ්ච දිට්ඨිඤ්ච යෙ අග්ගහෙසුං, තෙ ඝට්ටයන්තා <n>ඝට්ටමානා (ස්යා॰ ක॰)</n> විචරන්ති ලොකෙ”ති॥
cen:මාගණ්ඩියසුත්තං නවමං නිට්ඨිතං।
sub:10:පුරාභෙදසුත්තං
gax:854:“කථංදස්සී කථංසීලො, උපසන්තොති වුච්චති।
gae:තං මෙ ගොතම පබ්රූහි, පුච්ඡිතො උත්තමං නරං”॥
gax:855:“වීතතණ්හො පුරා භෙදා, (ඉති භගවා) පුබ්බමන්තමනිස්සිතො।
gae:වෙමජ්ඣෙ නුපසඞ්ඛෙය්යො, තස්ස නත්ථි පුරක්ඛතං॥
gax:856:“අක්කොධනො <pb M=.412/> <pb V=.210/> <pb P=.167/> අසන්තාසී, අවිකත්ථී අකුක්කුචො।
gae:මන්තභාණී <n>මන්තාභාණී (ස්යා॰ පී॰)</n> අනුද්ධතො, ස වෙ වාචායතො මුනි॥
gax:857:“නිරාසත්ති අනාගතෙ, අතීතං නානුසොචති।
gae:විවෙකදස්සී ඵස්සෙසු, දිට්ඨීසු ච න නීයති <n>නිය්යති (බහූසු)</n>॥
gax:858:“පතිලීනො අකුහකො, අපිහාලු අමච්ඡරී।
gae:අප්පගබ්භො <pb T=.501/> අජෙගුච්ඡො, පෙසුණෙය්යෙ ච නො යුතො॥
gax:859:“සාතියෙසු අනස්සාවී, අතිමානෙ ච නො යුතො।
gae:සණ්හො ච පටිභානවා <n>පටිභාණවා (ස්යා॰ පී॰)</n>, න සද්ධො න විරජ්ජති॥
gax:860:“ලාභකම්යා න සික්ඛති, අලාභෙ ච න කුප්පති।
gae:අවිරුද්ධො ච තණ්හාය, රසෙසු නානුගිජ්ඣති॥
gax:861:“උපෙක්ඛකො සදා සතො, න ලොකෙ මඤ්ඤතෙ සමං।
gae:න විසෙසී න නීචෙය්යො, තස්ස නො සන්ති උස්සදා॥
gax:862:“යස්ස නිස්සයනා <n>නිස්සයතා (සී॰ ස්යා॰ පී॰)</n> නත්ථි, ඤත්වා ධම්මං අනිස්සිතො।
gae:භවාය විභවාය වා, තණ්හා යස්ස න විජ්ජති॥
gax:863:“තං බ්රූමි උපසන්තොති, කාමෙසු අනපෙක්ඛිනං।
gae:ගන්ථා තස්ස න විජ්ජන්ති, අතරී සො විසත්තිකං॥
gax:864:“න තස්ස පුත්තා පසවො, ඛෙත්තං වත්ථුඤ්ච විජ්ජති।
gae:අත්තා <pb P=.168/> වාපි නිරත්තා වා <n>අත්තං වාපි නිරත්තං වා (බහූසු)</n>, න තස්මිං උපලබ්භති॥
gax:865:“යෙන නං වජ්ජුං පුථුජ්ජනා, අථො සමණබ්රාහ්මණා।
gae:තං තස්ස අපුරක්ඛතං, තස්මා වාදෙසු නෙජති॥
gax:866:“වීතගෙධො <pb V=.211/> අමච්ඡරී, න උස්සෙසු වදතෙ මුනි।
gae:න සමෙසු න ඔමෙසු, කප්පං නෙති අකප්පියො॥
gax:867:“යස්ස ලොකෙ සකං නත්ථි, අසතා ච න සොචති।
gae:ධම්මෙසු ච න ගච්ඡති, ස වෙ සන්තොති වුච්චතී”ති॥
cen:පුරාභෙදසුත්තං දසමං නිට්ඨිතං।
sub:11:කලහවිවාදසුත්තං
gax:868:“කුතොපහූතා <pb M=.413/> <pb T=.502/> කලහා විවාදා, පරිදෙවසොකා සහමච්ඡරා ච।
gae:මානාතිමානා සහපෙසුණා ච, කුතොපහූතා තෙ තදිඞ්ඝ බ්රූහි”॥
gax:869:“පියප්පහූතා කලහා විවාදා,
gax:පරිදෙවසොකා සහමච්ඡරා ච।
gax:මානාතිමානා සහපෙසුණා ච,
gax:මච්ඡෙරයුත්තා කලහා විවාදා।
gae:විවාදජාතෙසු ච පෙසුණානි”॥
gax:870:“පියා <pb P=.169/> සු <n>පියානු (ස්යා॰), පියස්සු (ක॰)</n> ලොකස්මිං කුතොනිදානා, යෙ චාපි <n>යෙ වාපි (සී॰ ස්යා॰ පී॰)</n> ලොභා විචරන්ති ලොකෙ।
gae:ආසා ච නිට්ඨා ච කුතොනිදානා, යෙ සම්පරායාය නරස්ස හොන්ති”॥
gax:871:“ඡන්දානිදානානි පියානි ලොකෙ, යෙ චාපි ලොභා විචරන්ති ලොකෙ।
gae:ආසා ච නිට්ඨා ච ඉතොනිදානා, යෙ සම්පරායාය නරස්ස හොන්ති”॥
gax:872:“ඡන්දො <pb T=.503/> නු ලොකස්මිං කුතොනිදානො, විනිච්ඡයා චාපි <n>වාපි (සී॰ ස්යා॰ පී॰)</n> කුතොපහූතා।
gae:කොධො මොසවජ්ජඤ්ච කථංකථා ච, යෙ වාපි ධම්මා සමණෙන වුත්තා”॥
gax:873:“සාතං <pb V=.212/> අසාතන්ති යමාහු ලොකෙ, තමූපනිස්සාය පහොති ඡන්දො।
gae:රූපෙසු දිස්වා විභවං භවඤ්ච, විනිච්ඡයං කුබ්බති <n>කුරුතෙ (බහූසු)</n> ජන්තු ලොකෙ॥
gax:874:“කොධො <pb M=.414/> මොසවජ්ජඤ්ච කථංකථා ච, එතෙපි ධම්මා ද්වයමෙව සන්තෙ।
gae:කථංකථී ඤාණපථාය සික්ඛෙ, ඤත්වා පවුත්තා සමණෙන ධම්මා”॥
gax:875:“සාතං අසාතඤ්ච කුතොනිදානා, කිස්මිං අසන්තෙ න භවන්ති හෙතෙ।
gae:විභවං භවඤ්චාපි යමෙතමත්ථං, එතං මෙ පබ්රූහි යතොනිදානං”॥
gax:876:“ඵස්සනිදානං සාතං අසාතං, ඵස්සෙ අසන්තෙ න භවන්ති හෙතෙ।
gae:විභවං <pb P=.170/> භවඤ්චාපි යමෙතමත්ථං, එතං තෙ පබ්රූමි ඉතොනිදානං”॥
gax:877:“ඵස්සො <pb T=.504/> නු ලොකස්මි කුතොනිදානො, පරිග්ගහා චාපි කුතොපහූතා।
gae:කිස්මිං අසන්තෙ න මමත්තමත්ථි, කිස්මිං විභූතෙ න ඵුසන්ති ඵස්සා”॥
gax:878:“නාමඤ්ච රූපඤ්ච පටිච්ච ඵස්සො, ඉච්ඡානිදානානි පරිග්ගහානි।
gae:ඉච්ඡායසන්ත්යා න මමත්තමත්ථි, රූපෙ විභූතෙ න ඵුසන්ති ඵස්සා”॥
gax:879:“කථංසමෙතස්ස විභොති රූපං, සුඛං දුඛඤ්චාපි <n>දුඛං වාපි (සී॰ ස්යා॰)</n> කථං විභොති।
gae:එතං මෙ පබ්රූහි යථා විභොති, තං ජානියාමාති <n>ජානිස්සාමාති (සී॰ ක॰)</n> මෙ මනො අහු”॥
gax:880:“න සඤ්ඤසඤ්ඤී න විසඤ්ඤසඤ්ඤී, නොපි අසඤ්ඤී න විභූතසඤ්ඤී।
gae:එවංසමෙතස්ස විභොති රූපං, සඤ්ඤානිදානා හි පපඤ්චසඞ්ඛා”॥
gax:881:“යං <pb M=.415/> තං අපුච්ඡිම්හ අකිත්තයී නො,
gax:අඤ්ඤං තං පුච්ඡාම තදිඞ්ඝ බ්රූහි।
gax:එත්තාවතග්ගං <pb P=.171/> නු <n>නො (සී॰ ස්යා॰)</n> වදන්ති හෙකෙ,
gax:යක්ඛස්ස සුද්ධිං ඉධ පණ්ඩිතාසෙ।
gae:උදාහු <pb T=.505/> අඤ්ඤම්පි වදන්ති එත්තො॥
gax:882:“එත්තාවතග්ගම්පි <pb V=.213/> වදන්ති හෙකෙ, යක්ඛස්ස සුද්ධිං ඉධ පණ්ඩිතාසෙ।
gae:තෙසං පනෙකෙ සමයං වදන්ති, අනුපාදිසෙසෙ කුසලා වදානා॥
gax:883:“එතෙ ච ඤත්වා උපනිස්සිතාති, ඤත්වා මුනී නිස්සයෙ සො විමංසී।
gae:ඤත්වා විමුත්තො න විවාදමෙති, භවාභවාය න සමෙති ධීරො”ති॥
cen:කලහවිවාදසුත්තං එකාදසමං නිට්ඨිතං।
sub:12:චූළබ්යූහසුත්තං <n>චූළවියූහසුත්තං (සී॰ ස්යා॰ නිද්දෙස)</n>
gax:884:සකංසකංදිට්ඨිපරිබ්බසානා, විග්ගය්හ නානා කුසලා වදන්ති।
gae:යො එවං ජානාති ස වෙදි ධම්මං, ඉදං පටික්කොසමකෙවලී සො॥
gax:885:එවම්පි විග්ගය්හ විවාදයන්ති, බාලො පරො අක්කුසලොති <n>අකුසලොති (සී॰ ස්යා॰ පී॰)</n> චාහු।
gae:සච්චො නු වාදො කතමො ඉමෙසං, සබ්බෙව <pb T=.506/> හීමෙ කුසලා වදානා॥
gax:886:පරස්ස <pb M=.416/> <pb P=.172/> චෙ ධම්මමනානුජානං, බාලොමකො <n>බාලො මගො (සී॰ ස්යා॰ ක॰)</n> හොති නිහීනපඤ්ඤො।
gae:සබ්බෙව බාලා සුනිහීනපඤ්ඤා, සබ්බෙවිමෙ දිට්ඨිපරිබ්බසානා॥
gax:887:සන්දිට්ඨියා චෙව න වීවදාතා, සංසුද්ධපඤ්ඤා කුසලා මුතීමා।
gae:න තෙසං කොචි පරිහීනපඤ්ඤො <n>කොචිපි නිහීනපඤ්ඤො (සී॰ ස්යා॰ ක॰)</n>, දිට්ඨී හි තෙසම්පි තථා සමත්තා॥
gax:888:න වාහමෙතං තථියන්ති <n>තථිවන්ති (ස්යා॰ ක॰)</n> බ්රූමි, යමාහු බාලා මිථු අඤ්ඤමඤ්ඤං।
gae:සකංසකංදිට්ඨිමකංසු සච්චං, තස්මා හි බාලොති පරං දහන්ති॥
gax:889:යමාහු සච්චං තථියන්ති එකෙ, තමාහු අඤ්ඤෙ <n>අඤ්ඤෙපි (ස්යා॰), අඤ්ඤෙ ච (?)</n> තුච්ඡං මුසාති।
gae:එවම්පි විගය්හ විවාදයන්ති, කස්මා න එකං සමණා වදන්ති॥
gax:890:එකඤ්හි <pb V=.214/> සච්චං න දුතීයමත්ථි, යස්මිං පජා නො විවදෙ පජානං।
gae:නානා තෙ <n>නානාතො (ක॰)</n> සච්චානි සයං ථුනන්ති, තස්මා <pb T=.507/> න එකං සමණා වදන්ති॥
gax:891:කස්මා <pb P=.173/> නු සච්චානි වදන්ති නානා, පවාදියාසෙ කුසලා වදානා।
gae:සච්චානි සුතානි බහූනි නානා, උදාහු තෙ තක්කමනුස්සරන්ති॥
gax:892:න හෙව සච්චානි බහූනි නානා, අඤ්ඤත්ර සඤ්ඤාය නිච්චානි ලොකෙ।
gae:තක්කඤ්ච දිට්ඨීසු පකප්පයිත්වා, සච්චං මුසාති ද්වයධම්මමාහු॥
gax:893:දිට්ඨෙ <pb M=.417/> සුතෙ සීලවතෙ මුතෙ වා, එතෙ ච නිස්සාය විමානදස්සී।
gae:විනිච්ඡයෙ ඨත්වා පහස්සමානො, බාලො පරො අක්කුසලොති චාහ॥
gax:894:යෙනෙව බාලොති පරං දහාති, තෙනාතුමානං කුසලොති චාහ।
gae:සයමත්තනා සො කුසලො වදානො, අඤ්ඤං විමානෙති තදෙව පාව॥
gax:895:අතිසාරදිට්ඨියාව සො සමත්තො, මානෙන මත්තො පරිපුණ්ණමානී।
gae:සයමෙව සාමං මනසාභිසිත්තො, දිට්ඨී <pb T=.508/> හි සා තස්ස තථා සමත්තා॥
gax:896:පරස්ස චෙ හි වචසා නිහීනො, තුමො සහා හොති නිහීනපඤ්ඤො।
gae:අථ චෙ සයං වෙදගූ හොති ධීරො, න කොචි බාලො සමණෙසු අත්ථි॥
gax:897:අඤ්ඤං <pb P=.174/> ඉතො යාභිවදන්ති ධම්මං, අපරද්ධා සුද්ධිමකෙවලී තෙ <n>සුද්ධිමකෙවලීනො (සී॰)</n>।
gae:එවම්පි තිත්ථ්යා පුථුසො වදන්ති, සන්දිට්ඨිරාගෙන හි තෙභිරත්තා <n>ත්යාභිරත්තා (ස්යා॰ ක॰)</n>॥
gax:898:ඉධෙව සුද්ධි ඉති වාදයන්ති, නාඤ්ඤෙසු ධම්මෙසු විසුද්ධිමාහු।
gae:එවම්පි තිත්ථ්යා පුථුසො නිවිට්ඨා, සකායනෙ තත්ථ දළ්හං වදානා॥
gax:899:සකායනෙ වාපි දළ්හං වදානො, කමෙත්ථ බාලොති පරං දහෙය්ය।
gae:සයමෙව සො මෙධගමාවහෙය්ය <n>මෙධකං ආවහෙය්ය (සී॰ පී॰)</n>, පරං වදං බාලමසුද්ධිධම්මං॥
gax:900:විනිච්ඡයෙ <pb M=.418/> <pb V=.215/> ඨත්වා සයං පමාය, උද්ධං ස <n>උද්දං සො (සී॰ ස්යා॰ පී॰)</n> ලොකස්මිං විවාදමෙති।
gae:හිත්වාන සබ්බානි විනිච්ඡයානි, න <pb T=.509/> මෙධගං කුබ්බති ජන්තු ලොකෙති॥
cen:චූළබ්යූහසුත්තං ද්වාදසමං නිට්ඨිතං।
sub:13:මහාබ්යූහසුත්තං
gax:901:යෙ කෙචිමෙ දිට්ඨිපරිබ්බසානා, ඉදමෙව සච්චන්ති විවාදයන්ති <n>විවාදියන්ති (සී॰ පී॰)</n>।
gae:සබ්බෙව තෙ නින්දමන්වානයන්ති, අථො පසංසම්පි ලභන්ති තත්ථ॥
gax:902:අප්පඤ්හි <pb P=.175/> එතං න අලං සමාය, දුවෙ විවාදස්ස ඵලානි බ්රූමි।
gae:එතම්පි දිස්වා න විවාදයෙථ, ඛෙමාභිපස්සං අවිවාදභූමිං॥
gax:903:යා කාචිමා සම්මුතියො පුථුජ්ජා, සබ්බාව එතා න උපෙති විද්වා।
gae:අනූපයො සො උපයං කිමෙය්ය, දිට්ඨෙ සුතෙ ඛන්තිමකුබ්බමානො॥
gax:904:සීලුත්තමා සඤ්ඤමෙනාහු සුද්ධිං, වතං සමාදාය උපට්ඨිතාසෙ।
gae:ඉධෙව සික්ඛෙම අථස්ස සුද්ධිං, භවූපනීතා <pb T=.510/> කුසලා වදානා॥
gax:905:සචෙ චුතො සීලවතතො හොති, පවෙධතී <n>ස වෙධති (සී॰ පී॰)</n> කම්ම විරාධයිත්වා।
gae:පජප්පතී පත්ථයතී ච සුද්ධිං, සත්ථාව හීනො පවසං ඝරම්හා॥
gax:906:සීලබ්බතං <pb M=.419/> වාපි පහාය සබ්බං, කම්මඤ්ච සාවජ්ජනවජ්ජමෙතං।
gae:සුද්ධිං <pb P=.176/> අසුද්ධින්ති අපත්ථයානො, විරතො චරෙ සන්තිමනුග්ගහාය॥
gax:907:තමූපනිස්සාය ජිගුච්ඡිතං වා, අථවාපි දිට්ඨං ව සුතං මුතං වා।
gae:උද්ධංසරා සුද්ධිමනුත්ථුනන්ති, අවීතතණ්හාසෙ භවාභවෙසු॥
gax:908:පත්ථයමානස්ස <pb V=.216/> හි ජප්පිතානි, පවෙධිතං වාපි පකප්පිතෙසු।
gae:චුතූපපාතො ඉධ යස්ස නත්ථි, ස කෙන වෙධෙය්ය කුහිංව ජප්පෙ <n>කුහිඤ්චි ජප්පෙ (සී॰ ස්යා॰ ක॰), කුහිං පජප්පෙ (පී॰) නිද්දෙසො පස්සිතබ්බො</n>॥
gax:909:යමාහු ධම්මං පරමන්ති එකෙ, තමෙව හීනන්ති පනාහු අඤ්ඤෙ।
bod:සච්චො නු වාදො කතමො ඉමෙසං, සබ්බෙව <pb T=.511/> හීමෙ කුසලා වදානා॥
gax:910:සකඤ්හි ධම්මං පරිපුණ්ණමාහු, අඤ්ඤස්ස ධම්මං පන හීනමාහු।
gae:එවම්පි විග්ගය්හ විවාදයන්ති, සකං සකං සම්මුතිමාහු සච්චං॥
gax:911:පරස්ස චෙ වම්භයිතෙන හීනො, න කොචි ධම්මෙසු විසෙසි අස්ස।
gae:පුථූ හි අඤ්ඤස්ස වදන්ති ධම්මං, නිහීනතො සම්හි දළ්හං වදානා॥
gax:912:සද්ධම්මපූජාපි <pb P=.177/> නෙසං තථෙව, යථා පසංසන්ති සකායනානි।
gae:සබ්බෙව වාදා <n>සබ්බෙ පවාදා (ස්යා॰)</n> තථියා <n>තථිවා (සබ්බත්ථ)</n> භවෙය්යුං, සුද්ධී හි නෙසං පච්චත්තමෙව॥
gax:913:න <pb M=.420/> බ්රාහ්මණස්ස පරනෙය්යමත්ථි, ධම්මෙසු නිච්ඡෙය්ය සමුග්ගහීතං।
gae:තස්මා විවාදානි උපාතිවත්තො, න හි සෙට්ඨතො පස්සති ධම්මමඤ්ඤං॥
gax:914:ජානාමි පස්සාමි තථෙව එතං, දිට්ඨියා එකෙ පච්චෙන්ති සුද්ධිං।
gae:අද්දක්ඛි චෙ කිඤ්හි තුමස්ස තෙන, අතිසිත්වා <pb T=.512/> අඤ්ඤෙන වදන්ති සුද්ධිං॥
gax:915:පස්සං නරො දක්ඛති <n>දක්ඛිති (සී॰)</n> නාමරූපං, දිස්වාන වා ඤස්සති තානිමෙව।
gae:කාමං බහුං පස්සතු අප්පකං වා, න හි තෙන සුද්ධිං කුසලා වදන්ති॥
gax:916:නිවිස්සවාදී න හි සුබ්බිනායො, පකප්පිතං දිට්ඨි පුරෙක්ඛරානො।
gae:යං නිස්සිතො තත්ථ සුභං වදානො, සුද්ධිංවදො තත්ථ තථද්දසා සො॥
gax:917:න බ්රාහ්මණො කප්පමුපෙති සඞ්ඛා <n>සඞ්ඛං (සී॰ ස්යා॰ පී॰)</n>, න දිට්ඨිසාරී නපි ඤාණබන්ධු।
gae:ඤත්වා <pb P=.178/> ච සො සම්මුතියො <n>සම්මතියො (ස්යා॰)</n> පුථුජ්ජා, උපෙක්ඛතී උග්ගහණන්ති මඤ්ඤෙ॥
gax:918:විස්සජ්ජ <pb V=.217/> ගන්ථානි මුනීධ ලොකෙ, විවාදජාතෙසු න වග්ගසාරී।
gae:සන්තො අසන්තෙසු උපෙක්ඛකො සො, අනුග්ගහො උග්ගහණන්ති මඤ්ඤෙ॥
gax:919:පුබ්බාසවෙ හිත්වා නවෙ අකුබ්බං, න ඡන්දගූ නොපි නිවිස්සවාදී।
gae:ස විප්පමුත්තො දිට්ඨිගතෙහි ධීරො, න <pb T=.513/> ලිම්පති <n>න ලිප්පති (සී॰ පී॰)</n> ලොකෙ අනත්තගරහී॥
gax:920:ස <pb M=.421/> සබ්බධම්මෙසු විසෙනිභූතො, යං කිඤ්චි දිට්ඨං ව සුතං මුතං වා।
gae:ස පන්නභාරො මුනි විප්පමුත්තො, න කප්පියො නූපරතො න පත්ථියොති॥
cen:මහාබ්යූහසුත්තං තෙරසමං නිට්ඨිතං।
sub:14:තුවටකසුත්තං
gax:921:“පුච්ඡාමි <pb P=.179/> තං ආදිච්චබන්ධු <n>ආදිච්චබන්ධුං (සී॰ ස්යා॰)</n>, විවෙකං සන්තිපදඤ්ච මහෙසි।
gae:කථං දිස්වා නිබ්බාති භික්ඛු, අනුපාදියානො ලොකස්මිං කිඤ්චි”॥
gax:922:“මූලං පපඤ්චසඞ්ඛාය, (ඉති භගවා)
gax:මන්තා අස්මීති සබ්බමුපරුන්ධෙ <n>සබ්බමුපරුද්ධෙ (ස්යා॰ පී॰ ක॰)</n>।
gax:යා කාචි තණ්හා අජ්ඣත්තං,
gae:තාසං විනයා <n>විනයාය (?)</n> සදා සතො සික්ඛෙ॥
gax:923:“යං කිඤ්චි ධම්මමභිජඤ්ඤා, අජ්ඣත්තං අථවාපි බහිද්ධා।
gae:න තෙන ථාමං <n>මානං (සී॰ ක॰)</n> කුබ්බෙථ, න <pb T=.514/> හි සා නිබ්බුති සතං වුත්තා॥
gax:924:“සෙය්යො න තෙන මඤ්ඤෙය්ය, නීචෙය්යො අථවාපි සරික්ඛො।
gae:ඵුට්ඨො <n>පුට්ඨො (සී॰ ස්යා॰ ක॰)</n> අනෙකරූපෙහි, නාතුමානං විකප්පයං තිට්ඨෙ॥
gax:925:“අජ්ඣත්තමෙවුපසමෙ <pb V=.218/>, න අඤ්ඤතො භික්ඛු සන්තිමෙසෙය්ය।
gae:අජ්ඣත්තං උපසන්තස්ස, නත්ථි අත්තා කුතො නිරත්තා වා॥
gax:926:“මජ්ඣෙ <pb M=.422/> <pb P=.180/> යථා සමුද්දස්ස, ඌමි නො ජායතී ඨිතො හොති।
gae:එවං ඨිතො අනෙජස්ස, උස්සදං භික්ඛු න කරෙය්ය කුහිඤ්චි”॥
gax:927:“අකිත්තයී විවටචක්ඛු, සක්ඛිධම්මං පරිස්සයවිනයං।
gae:පටිපදං වදෙහි භද්දන්තෙ, පාතිමොක්ඛං අථවාපි සමාධිං”॥
gax:928:“චක්ඛූහි නෙව ලොලස්ස, ගාමකථාය ආවරයෙ සොතං।
gae:රසෙ ච නානුගිජ්ඣෙය්ය, න <pb T=.515/> ච මමායෙථ කිඤ්චි ලොකස්මිං॥
gax:929:“ඵස්සෙන යදා ඵුට්ඨස්ස, පරිදෙවං භික්ඛු න කරෙය්ය කුහිඤ්ච්ඤ්ච්චි।
gae:භවඤ්ච නාභිජප්පෙය්ය, භෙරවෙසු ච න සම්පවෙධෙය්ය॥
gax:930:“අන්නානමථො පානානං, ඛාදනීයානං අථොපි වත්ථානං।
gae:ලද්ධා න සන්නිධිං කයිරා, න ච පරිත්තසෙ තානි අලභමානො॥
gax:931:“ඣායී න පාදලොලස්ස, විරමෙ කුක්කුච්චා නප්පමජ්ජෙය්ය।
gae:අථාසනෙසු සයනෙසු, අප්පසද්දෙසු භික්ඛු විහරෙය්ය॥
gax:932:“නිද්දං <pb P=.181/> න බහුලීකරෙය්ය, ජාගරියං භජෙය්ය ආතාපී।
gae:තන්දිං මායං හස්සං ඛිඩ්ඩං, මෙථුනං විප්පජහෙ සවිභූසං॥
gax:933:“ආථබ්බණං <pb M=.423/> සුපිනං ලක්ඛණං, නො විදහෙ අථොපි නක්ඛත්තං।
gae:විරුතඤ්ච ගබ්භකරණං, තිකිච්ඡං <pb T=.516/> මාමකො න සෙවෙය්ය॥
gax:934:“නින්දාය නප්පවෙධෙය්ය, න උණ්ණමෙය්ය පසංසිතො භික්ඛු।
gae:ලොභං සහ මච්ඡරියෙන, කොධං පෙසුණියඤ්ච පනුදෙය්ය॥
gax:935:“කයවික්කයෙ <pb V=.219/> න තිට්ඨෙය්ය, උපවාදං භික්ඛු න කරෙය්ය කුහිඤ්චි।
gae:ගාමෙ ච නාභිසජ්ජෙය්ය, ලාභකම්යා ජනං න ලපයෙය්ය॥
gax:936:“න ච කත්ථිතා සියා භික්ඛු, න ච වාචං පයුත්තං භාසෙය්ය।
gae:පාගබ්භියං න සික්ඛෙය්ය, කථං විග්ගාහිකං න කථයෙය්ය॥
gax:937:“මොසවජ්ජෙ න නීයෙථ, සම්පජානො සඨානි න කයිරා।
gae:අථ <pb P=.182/> ජීවිතෙන පඤ්ඤාය, සීලබ්බතෙන නාඤ්ඤමතිමඤ්ඤෙ॥
gax:938:“සුත්වා රුසිතො බහුං වාචං, සමණානං වා පුථුජනානං <n>පුථුවචනානං (සී॰ ස්යා॰ පී॰)</n>।
gae:ඵරුසෙන නෙ න පටිවජ්ජා, න <pb T=.517/> හි සන්තො පටිසෙනිකරොන්ති॥
gax:939:“එතඤ්ච ධම්මමඤ්ඤාය, විචිනං භික්ඛු සදා සතො සික්ඛෙ।
gae:සන්තීති නිබ්බුතිං ඤත්වා, සාසනෙ ගොතමස්ස න පමජ්ජෙය්ය॥
gax:940:“අභිභූ <pb M=.424/> හි සො අනභිභූතො, සක්ඛිධම්මමනීතිහමදස්සී।
gae:තස්මා හි තස්ස භගවතො සාසනෙ, අප්පමත්තො සදා නමස්සමනුසික්ඛෙ”ති॥
cen:තුවටකසුත්තං චුද්දසමං නිට්ඨිතං।
sub:15:අත්තදණ්ඩසුත්තං
gax:941:“අත්තදණ්ඩා භයං ජාතං, ජනං පස්සථ මෙධගං।
gae:සංවෙගං කිත්තයිස්සාමි, යථා සංවිජිතං මයා॥
gax:942:“ඵන්දමානං <pb P=.183/> පජං දිස්වා, මච්ඡෙ අප්පොදකෙ යථා।
gae:අඤ්ඤමඤ්ඤෙහි බ්යාරුද්ධෙ, දිස්වා මං භයමාවිසි॥
gax:943:“සමන්තමසාරො <pb V=.220/> ලොකො, දිසා සබ්බා සමෙරිතා।
gae:ඉච්ඡං භවනමත්තනො, නාද්දසාසිං අනොසිතං॥
gax:944:“ඔසානෙත්වෙව <pb T=.518/> බ්යාරුද්ධෙ, දිස්වා මෙ අරතී අහු।
gae:අථෙත්ථ සල්ලමද්දක්ඛිං, දුද්දසං හදයනිස්සිතං॥
gax:945:“යෙන සල්ලෙන ඔතිණ්ණො, දිසා සබ්බා විධාවති।
gae:තමෙව සල්ලමබ්බුය්හ, න ධාවති න සීදති॥
gax:946:“තත්ථ සික්ඛානුගීයන්ති <n>සික්ඛානුකිරියන්ති (ක॰)</n>, යානි ලොකෙ ගධිතානි।
gax:න තෙසු පසුතො සියා, නිබ්බිජ්ඣ සබ්බසො කාමෙ।
gae:සික්ඛෙ නිබ්බානමත්තනො॥
gax:947:“සච්චො සියා අප්පගබ්භො, අමායො රිත්තපෙසුණො।
gae:අක්කොධනො ලොභපාපං, වෙවිච්ඡං විතරෙ මුනි॥
gax:948:“නිද්දං තන්දිං සහෙ ථීනං, පමාදෙන න සංවසෙ।
gae:අතිමානෙ න තිට්ඨෙය්ය, නිබ්බානමනසො නරො॥
gax:949:“මොසවජ්ජෙ <pb M=.425/> <pb P=.184/> න නීයෙථ, රූපෙ ස්නෙහං න කුබ්බයෙ।
gae:මානඤ්ච පරිජානෙය්ය, සාහසා විරතො චරෙ॥
gax:950:“පුරාණං නාභිනන්දෙය්ය, නවෙ ඛන්තිං න කුබ්බයෙ।
gae:හිය්යමානෙ න සොචෙය්ය, ආකාසං න සිතො සියා॥
gax:951:“ගෙධං බ්රූමි මහොඝොති, ආජවං බ්රූමි ජප්පනං।
gae:ආරම්මණං පකප්පනං, කාමපඞ්කො දුරච්චයො॥
gax:952:“සච්චා අවොක්කම්ම <n>අවොක්කමං (නිද්දෙස)</n> මුනි, ථලෙ තිට්ඨති බ්රාහ්මණො।
gae:සබ්බං සො <n>සබ්බසො (ස්යා॰ ක॰)</n> පටිනිස්සජ්ජ, ස වෙ සන්තොති වුච්චති॥
gax:953:“ස <pb V=.221/> වෙ විද්වා ස වෙදගූ, ඤත්වා ධම්මං අනිස්සිතො।
gae:සම්මා <pb T=.519/> සො ලොකෙ ඉරියානො, න පිහෙතීධ කස්සචි॥
gax:954:“යොධ කාමෙ අච්චතරි, සඞ්ගං ලොකෙ දුරච්චයං।
gae:න සො සොචති නාජ්ඣෙති, ඡින්නසොතො අබන්ධනො॥
gax:955:“යං පුබ්බෙ තං විසොසෙහි, පච්ඡා තෙ මාහු කිඤ්චනං।
gae:මජ්ඣෙ චෙ නො ගහෙස්සසි, උපසන්තො චරිස්සසි॥
gax:956:“සබ්බසො නාමරූපස්මිං, යස්ස නත්ථි මමායිතං।
gae:අසතා ච න සොචති, ස වෙ ලොකෙ න ජීයති॥
gax:957:“යස්ස නත්ථි ඉදං මෙති, පරෙසං වාපි කිඤ්චනං।
gae:මමත්තං සො අසංවින්දං, නත්ථි මෙති න සොචති॥
gax:958:“අනිට්ඨුරී <pb P=.185/> අනනුගිද්ධො, අනෙජො සබ්බධී සමො।
gae:තමානිසංසං පබ්රූමි, පුච්ඡිතො අවිකම්පිනං॥
gax:959:“අනෙජස්ස විජානතො, නත්ථි කාචි නිසඞ්ඛති <n>නිසඞ්ඛිති (සී॰ පී॰)</n>॥
gae:විරතො සො වියාරබ්භා, ඛෙමං පස්සති සබ්බධි॥
gax:960:“න සමෙසු න ඔමෙසු, න උස්සෙසු වදතෙ මුනි।
gae:සන්තො සො වීතමච්ඡරො, නාදෙති න නිරස්සතී”ති॥
cen:අත්තදණ්ඩසුත්තං පන්නරසමං නිට්ඨිතං।
sub:16:සාරිපුත්තසුත්තං
gax:961:“න <pb M=.426/> <pb V=.222/> <pb T=.520/> මෙ දිට්ඨො ඉතො පුබ්බෙ, (ඉච්චායස්මා සාරිපුත්තො)
gax:න සුතො උද කස්සචි।
gax:එවං වග්ගුවදො සත්ථා,
gae:තුසිතා ගණිමාගතො॥
gax:962:“සදෙවකස්ස ලොකස්ස, යථා දිස්සති චක්ඛුමා।
gae:සබ්බං තමං විනොදෙත්වා, එකොව රතිමජ්ඣගා॥
gax:963:“තං <pb P=.186/> බුද්ධං අසිතං තාදිං, අකුහං ගණිමාගතං।
gae:බහූනමිධ බද්ධානං, අත්ථි පඤ්හෙන ආගමං॥
gax:964:“භික්ඛුනො විජිගුච්ඡතො, භජතො රිත්තමාසනං।
gae:රුක්ඛමූලං සුසානං වා, පබ්බතානං ගුහාසු වා॥
gax:965:“උච්චාවචෙසු සයනෙසු, කීවන්තො තත්ථ භෙරවා।
gae:යෙහි භික්ඛු න වෙධෙය්ය, නිග්ඝොසෙ සයනාසනෙ॥
gax:966:“කතී පරිස්සයා ලොකෙ, ගච්ඡතො අගතං දිසං।
gae:යෙ භික්ඛු අභිසම්භවෙ, පන්තම්හි සයනාසනෙ॥
gax:967:“ක්යාස්ස බ්යප්පථයො අස්සු, ක්යාස්සස්සු ඉධ ගොචරා।
gae:කානි සීලබ්බතානාස්සු, පහිතත්තස්ස භික්ඛුනො॥
gax:968:“කං සො සික්ඛං සමාදාය, එකොදි නිපකො සතො।
gae:කම්මාරො රජතස්සෙව, නිද්ධමෙ මලමත්තනො”॥
gax:969:“විජිගුච්ඡමානස්ස <pb V=.223/> <pb T=.521/> යදිදං ඵාසු, (සාරිපුත්තාති භගවා)
gax:රිත්තාසනං සයනං සෙවතො චෙ।
gax:සම්බොධිකාමස්ස යථානුධම්මං,
gae:තං තෙ පවක්ඛාමි යථා පජානං॥
gax:970:“පඤ්චන්නං ධීරො භයානං න භායෙ, භික්ඛු සතො සපරියන්තචාරී।
gae:ඩංසාධිපාතානං සරීසපානං, මනුස්සඵස්සානං චතුප්පදානං॥
gax:971:“පරධම්මිකානම්පි <pb M=.427/> <pb P=.187/> න සන්තසෙය්ය, දිස්වාපි තෙසං බහුභෙරවානි।
gae:අථාපරානි අභිසම්භවෙය්ය, පරිස්සයානි කුසලානුඑසී॥
gax:972:“ආතඞ්කඵස්සෙන ඛුදාය ඵුට්ඨො, සීතං අතුණ්හං <n>අච්චුණ්හං (සී॰ ස්යා॰)</n> අධිවාසයෙය්ය।
gae:සො තෙහි ඵුට්ඨො බහුධා අනොකො, වීරියං පරක්කම්මදළ්හං කරෙය්ය॥
gax:973:“ථෙය්යං න කාරෙ <n>න කරෙය්ය (සී॰ ස්යා॰ ක॰)</n> න මුසා භණෙය්ය, මෙත්තාය ඵස්සෙ තසථාවරානි।
gae:යදාවිලත්තං මනසො විජඤ්ඤා, කණ්හස්ස පක්ඛොති විනොදයෙය්ය॥
gax:974:“කොධාතිමානස්ස <pb T=.522/> වසං න ගච්ඡෙ, මූලම්පි තෙසං පලිඛඤ්ඤ තිට්ඨෙ।
gae:අථප්පියං වා පන අප්පියං වා, අද්ධා භවන්තො අභිසම්භවෙය්ය॥
gax:975:“පඤ්ඤං පුරක්ඛත්වා කල්යාණපීති, වික්ඛම්භයෙ තානි පරිස්සයානි।
gae:අරතිං සහෙථ සයනම්හි පන්තෙ, චතුරො සහෙථ පරිදෙවධම්මෙ॥
gax:976:“කිංසූ අසිස්සාමි කුවං වා <n>කුධ වා (ක॰), කුථ වා (නිද්දෙස)</n> අසිස්සං, දුක්ඛං වත සෙත්ථ ක්වජ්ජ සෙස්සං।
gae:එතෙ විතක්කෙ පරිදෙවනෙය්යෙ, විනයෙථ සෙඛො අනිකෙතචාරී॥
gax:977:“අන්නඤ්ච <pb P=.188/> ලද්ධා වසනඤ්ච කාලෙ, මත්තං සො ජඤ්ඤා ඉධ තොසනත්ථං।
gae:සො තෙසු ගුත්තො යතචාරි ගාමෙ, රුසිතොපි වාචං ඵරුසං න වජ්ජා॥
gax:978:“ඔක්ඛිත්තචක්ඛු <pb M=.428/> <pb V=.224/> න ච පාදලොලො, ඣානානුයුත්තො බහුජාගරස්ස।
gae:උපෙක්ඛමාරබ්භ සමාහිතත්තො, තක්කාසයං කුක්කුච්චියූපඡින්දෙ॥
gax:979:“චුදිතො <pb T=.523/> වචීභි සතිමාභිනන්දෙ, සබ්රහ්මචාරීසු ඛිලං පභින්දෙ।
gae:වාචං පමුඤ්චෙ කුසලං නාතිවෙලං, ජනවාදධම්මාය න චෙතයෙය්ය॥
gax:980:“අථාපරං පඤ්ච රජානි ලොකෙ, යෙසං සතීමා විනයාය සික්ඛෙ।
gae:රූපෙසු සද්දෙසු අථො රසෙසු, ගන්ධෙසු ඵස්සෙසු සහෙථ රාගං॥
gax:981:“එතෙසු ධම්මෙසු විනෙය්ය ඡන්දං, භික්ඛු සතිමා සුවිමුත්තචිත්තො।
gax:කාලෙන <pb P=.189/> සො සම්මා ධම්මං පරිවීමංසමානො,
gae:එකොදිභූතො විහනෙ තමං සො”ති॥
cen:සාරිපුත්තසුත්තං සොළසමං නිට්ඨිතං। අට්ඨකවග්ගො චතුත්ථො
bod:නිට්ඨිතො।
bod:තස්සුද්දානං –
gax:කාමං ගුහඤ්ච දුට්ඨා ච, සුද්ධඤ්ච පරමා ජරා।
gae:මෙත්තෙය්යො ච පසූරො ච, මාගණ්ඩි පුරාභෙදනං॥
gax:කලහං ද්වෙ ච බ්යූහානි <n>බ්යූහානි (සී॰)</n>, පුනදෙව තුවට්ටකං।
gax:අත්තදණ්ඩවරං සුත්තං, ථෙරපුට්ඨෙන <n>ථෙරපඤ්හෙන (සී॰), සාරිපුත්තෙන (ස්යා॰)</n> සොළස।
gae:ඉති එතානි සුත්තානි, සබ්බානට්ඨකවග්ගිකාති॥
