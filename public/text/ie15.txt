cha:(16) 1:සද්ධම්මවග්ගො
sub:1:පඨමසම්මත්තනියාමසුත්තවණ්ණනා
bod:151:චතුත්ථස්ස <pb V=3.55/> <pb M=3.54/> පඨමෙ <b>අභබ්බො නියාමං ඔක්කමිතුං කුසලෙසු ධම්මෙසු සම්මත්ත</b>න්ති කුසලෙසු ධම්මෙසු සම්මත්තභූතං මග්ගනියාමං ඔක්කමිතුං අභබ්බො අභාජනං। <b>කථං පරිභොතී</b>තිආදීසු “කිං කථා නාම එසා”ති වදන්තො <b>කථං පරිභොති</b> නාම। “කිං නාමෙස කථෙති, කිං අයං ජානාතී”ති වදන්තො <b>කථිකං පරිභොති</b> නාම। “මයං කිං ජානාම, කුතො අම්හාකං එතං සොතුං බල”න්ති වදන්තො <b>අත්තානං පරිභොති</b> නාම। විපරියායෙන සුක්කපක්ඛො වෙදිතබ්බො।
sub:2:දුතියසම්මත්තනියාමසුත්තවණ්ණනා
bod:152:දුතියෙ <b>අනඤ්ඤාතෙ අඤ්ඤාතමානී</b>ති අවිඤ්ඤාතස්මිංයෙව “විඤ්ඤාතමිදං මයා”ති එවංමානී।
sub:3:තතියසම්මත්තනියාමසුත්තවණ්ණනා
bod:153:තතියෙ <b>මක්ඛී ධම්මං සුණාතී</b>ති මක්ඛී හුත්වා ගුණමක්ඛනචිත්තෙන ධම්මං සුණාති। <b>උපාරම්භචිත්තො</b>ති නිග්ගහාරොපනචිත්තො। <b>රන්ධගවෙසී</b>ති ගුණරන්ධං ගුණච්ඡිද්දං ගවෙසන්තො।
sub:4:පඨමසද්ධම්මසම්මොසසුත්තවණ්ණනා
bod:154:චතුත්ථෙ <pb P=3.293/> <b>න සක්කච්චං ධම්මං සුණන්තී</b>ති ඔහිතසොතා සුකතකාරිනො හුත්වා න සුණන්ති <pb V=3.56/>। <b>න පරියාපුණන්තී</b>ති යථාසුතං ධම්මං වළඤ්ජන්තාපි සක්කච්චං න වළඤ්ජෙන්ති। පඤ්චමං උත්තානමෙව।
sub:6:තතියසද්ධම්මසම්මොසසුත්තවණ්ණනා
bod:156:ඡට්ඨෙ <b>අප්පටිසරණො</b>ති අප්පතිට්ඨො। ආචරියා හි සුත්තන්තස්ස පටිසරණං නාම, තෙසං අභාවා අප්පටිසරණො හොති। සෙසමෙත්ථ හෙට්ඨා වුත්තනයමෙව।
sub:7:දුක්කථාසුත්තවණ්ණනා
bod:157:සත්තමෙ <pb M=3.55/> <b>පුග්ගලං උපනිධායා</b>ති තං තං පුග්ගලං උපනික්ඛිපිත්වා, සක්ඛිං කත්වාති අත්ථො। <b>කච්ඡමානායා</b>ති කථියමානාය। සෙසමෙත්ථ අට්ඨමඤ්ච උත්තානත්ථමෙවාති।
sub:9:උදායීසුත්තවණ්ණනා
bod:159:නවමෙ <b>අනුපුබ්බිං කථං කථෙස්සාමී</b>ති දානානන්තරං සීලං, සීලානන්තරං සග්ගන්ති එවං දෙසනානුපුබ්බිං කථං වා, යං යං සුත්තපදං වා ගාථාපදං වා නික්ඛිත්තං හොති, තස්ස තස්ස අනුරූපකථං කථෙස්සාමීති චිත්තං උපට්ඨපෙත්වා පරෙසං ධම්මො දෙසෙතබ්බො। <b>පරියායදස්සාවී</b>ති තස්ස තස්ස අත්ථස්ස තං තං කාරණං දස්සෙන්තො। කාරණඤ්හි ඉධ පරියායොති වුත්තං। <b>අනුද්දයතං පටිච්චා</b>ති “මහාසම්බාධප්පත්තෙ සත්තෙ සම්බාධතො මොචෙස්සාමී”ති අනුකම්පං ආගම්ම। <b>න ආමිසන්තරො</b>ති න ආමිසහෙතුකො, අත්තනො චතුපච්චයලාභං අනාසීසන්තොති අත්ථො। <b>අත්තානඤ්ච පරඤ්ච අනුපහච්චා</b>ති අත්තුක්කංසනපරවම්භනාදිවසෙන අත්තානඤ්ච පරඤ්ච ගුණුපඝාතෙන අනුපහන්ත්වා।
sub:10:දුප්පටිවිනොදයසුත්තවණ්ණනා
bod:160:දසමෙ <b>දුප්පටිවිනොදයා</b>ති යානි හස්සාදීනි කිච්චානි නිප්ඵාදෙතුං <pb P=3.294/> ඨානානි උප්පන්නානි හොන්ති, තෙසු මත්ථකං අසම්පත්තෙසු අන්තරායෙව දුන්නීහාරා දුවික්ඛම්භයා හොන්ති। <b>පටිභාන</b>න්ති <pb V=3.57/> කථෙතුකාමතා වුච්චති। ඉමානි පඤ්ච දුප්පටිවිනොදයානි, න සුප්පටිවිනොදයානි। උපායෙන පන කාරණෙන අනුරූපාහි පච්චවෙක්ඛණඅනුසාසනාදීහි සක්කා පටිවිනොදෙතුන්ති।
cen:සද්ධම්මවග්ගො පඨමො।
