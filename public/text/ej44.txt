cha:44:එකවිහාරිවග්ගො
sub:1:එකවිහාරිකත්ථෙරඅපදානං
gax:1:“ඉමම්හි <pb T=2.44/> <pb M=2.16/> <pb V=2.16/> භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:2:“නිප්පපඤ්චො නිරාලම්බො, ආකාසසමමානසො।
gae:සුඤ්ඤතාබහුලො තාදී, අනිමිත්තරතො වසී॥
gax:3:“අසඞ්ගචිත්තො නික්ලෙසො <n>නිල්ලෙපො (ස්යා॰ ක॰)</n>, අසංසට්ඨො කුලෙ ගණෙ।
gae:මහාකාරුණිකො වීරො, විනයොපායකොවිදො॥
gax:4:“උය්යුත්තො පරකිච්චෙසු, විනයන්තො සදෙවකෙ।
gae:නිබ්බානගමනං මග්ගං, ගතිං පඞ්කවිසොසනං॥
gax:5:“අමතං පරමස්සාදං, ජරාමච්චුනිවාරණං।
gae:මහාපරිසමජ්ඣෙ සො, නිසින්නො ලොකතාරකො॥
gax:6:“කරවීකරුතො <n>කරවීකරුදො (ස්යා॰ පී॰ ක॰)</n> නාථො, බ්රහ්මඝොසො තථාගතො।
gae:උද්ධරන්තො මහාදුග්ගා, විප්පනට්ඨෙ අනායකෙ॥
gax:7:“දෙසෙන්තො විරජං ධම්මං, දිට්ඨො මෙ ලොකනායකො।
gae:තස්ස ධම්මං සුණිත්වාන, පබ්බජිං අනගාරියං॥
gax:8:“පබ්බජිත්වා තදාපාහං, චින්තෙන්තො ජිනසාසනං।
gae:එකකොව වනෙ රම්මෙ, වසිං සංසග්ගපීළිතො॥
gax:9:“සක්කායවූපකාසො <pb T=2.45/> මෙ, හෙතුභූතො මමාභවී <n>මමාගමී (ස්යා॰ පී॰)</n>।
gae:මනසො වූපකාසස්ස, සංසග්ගභයදස්සිනො॥
gax:10:“කිලෙසා <pb P=2.391/> ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:11:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:12:“පටිසම්භිදා <pb M=2.17/> <pb V=2.17/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා එකවිහාරිකො ථෙරො ඉමා ගාථායො
bod:අභාසිත්ථාති।
cen:එකවිහාරිකත්ථෙරස්සාපදානං පඨමං।
sub:2:එකසඞ්ඛියත්ථෙරඅපදානං
gax:13:“විපස්සිනො භගවතො, මහාබොධිමහො අහු।
gae:මහාජනා සමාගම්ම, පූජෙන්ති බොධිමුත්තමං॥
gax:14:“න හි තං ඔරකං මඤ්ඤෙ, බුද්ධසෙට්ඨො භවිස්සති।
gae:යස්සායං ඊදිසා බොධි, පූජනීයා <n>ඊදිසො බොධි, පූජනීයො (ස්යා॰)</n> ච සත්ථුනො॥
gax:15:“තතො සඞ්ඛං ගහෙත්වාන, බොධිරුක්ඛමුපට්ඨහිං।
gae:ධමන්තො සබ්බදිවසං, අවන්දිං බොධිමුත්තමං॥
gax:16:“ආසන්නකෙ කතං කම්මං, දෙවලොකං අපාපයී।
gae:කළෙවරං මෙ පතිතං, දෙවලොකෙ රමාමහං॥
gax:17:“සට්ඨිතුරියසහස්සානි <pb T=2.46/>, තුට්ඨහට්ඨා පමොදිතා।
gae:සදා මය්හං උපට්ඨන්ති, බුද්ධපූජායිදං ඵලං॥
gax:18:“එකසත්තතිමෙ කප්පෙ, රාජා ආසිං සුදස්සනො।
gae:චාතුරන්තො විජිතාවී, ජම්බුමණ්ඩස්ස ඉස්සරො॥
gax:19:“තතො අඞ්ගසතා තුරියා <n>තූරා (සී॰ ක॰)</n>, පරිවාරෙන්ති මං සදා।
gae:අනුභොමි සකං කම්මං, උපට්ඨානස්සිදං ඵලං॥
gax:20:“යං යං යොනුපපජ්ජාමි, දෙවත්තං අථ මානුසං।
gae:මාතුකුච්ඡිගතස්සාපි, වජ්ජරෙ භෙරියො සදා॥
gax:21:“උපට්ඨිත්වාන සම්බුද්ධං, අනුභුත්වාන සම්පදා।
gae:සිවං සුඛෙමං අමතං, පත්තොම්හි අචලං පදං॥
gax:22:“එකනවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:23:“කිලෙසා <pb V=2.18/> ඣාපිතා මය්හං…පෙ॰… විහරාමි අනාසවො॥
gax:24:“ස්වාගතං <pb M=2.18/> වත මෙ ආසි…පෙ॰… කතං බුද්ධස්ස සාසනං॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා එකසඞ්ඛියො ථෙරො ඉමා ගාථායො
bod:අභාසිත්ථාති।
cen:එකසඞ්ඛියත්ථෙරස්සාපදානං දුතියං।
sub:3:පාටිහීරසඤ්ඤකත්ථෙරඅපදානං
gax:26:“පදුමුත්තරො <pb T=2.47/> <pb P=2.392/> නාම ජිනො, ආහුතීනං පටිග්ගහො।
gae:වසීසතසහස්සෙහි, නගරං පාවිසී තදා॥
gax:27:“නගරං පවිසන්තස්ස, උපසන්තස්ස තාදිනො।
gae:රතනානි පජ්ජොතිංසු <n>පනාදිංසු (පී॰)</n>, නිග්ඝොසො ආසි තාවදෙ॥
gax:28:“බුද්ධස්ස ආනුභාවෙන, භෙරී වජ්ජුමඝට්ටිතා।
gae:සයං වීණා පවජ්ජන්ති, බුද්ධස්ස පවිසතො පුරං॥
gax:29:“බුද්ධසෙට්ඨං නමස්සාමි <n>න පස්සාමි (සී॰)</n>, පදුමුත්තරමහාමුනිං।
gae:පාටිහීරඤ්ච පස්සිත්වා, තත්ථ චිත්තං පසාදයිං॥
gax:30:“අහො බුද්ධො අහො ධම්මො, අහො නො සත්ථුසම්පදා।
gae:අචෙතනාපි තුරියා, සයමෙව පවජ්ජරෙ॥
gax:31:“සතසහස්සිතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:32:“කිලෙසා ඣාපිතා මය්හං…පෙ॰… විහරාමි අනාසවො॥
gax:33:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:34:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.48/> සුදං ආයස්මා පාටිහීරසඤ්ඤකො ථෙරො ඉමා ගාථායො
bod:අභාසිත්ථාති।
cen:පාටිහීරසඤ්ඤකත්ථෙරස්සාපදානං තතියං।
sub:4:ඤාණත්ථවිකත්ථෙරඅපදානං
gax:35:“කණිකාරංව <pb M=2.19/> <pb V=2.19/> ජලිතං, දීපරුක්ඛංව ජොතිතං।
gae:කඤ්චනංව විරොචන්තං, අද්දසං ද්විපදුත්තමං॥
gax:36:“කමණ්ඩලුං ඨපෙත්වාන, වාකචීරඤ්ච කුණ්ඩිකං।
gae:එකංසං අජිනං කත්වා, බුද්ධසෙට්ඨං ථවිං අහං॥
gax:37:“‘තමන්ධකාරං විධමං, මොහජාලසමාකුලං।
gae:ඤාණාලොකං දස්සෙත්වාන, නිත්තිණ්ණොසි මහාමුනි॥
gax:38:“‘සමුද්ධරසිමං ලොකං, සබ්බාවන්තමනුත්තරං।
gae:ඤාණෙ තෙ උපමා නත්ථි, යාවතාජගතොගති <n>යාවතා ච ගතොගති (පී॰ ක॰)</n>॥
gax:39:“‘තෙන ඤාණෙන සබ්බඤ්ඤූ, ඉති බුද්ධො පවුච්චති।
gae:වන්දාමි තං මහාවීරං, සබ්බඤ්ඤුතමනාවරං’॥
gax:40:“සතසහස්සිතො <pb P=2.393/> කප්පෙ, බුද්ධසෙට්ඨං ථවිං අහං।
gae:දුග්ගතිං නාභිජානාමි, ඤාණත්ථවායිදං ඵලං।
gax:41:“කිලෙසා ඣාපිතා මය්හං…පෙ॰… විහරාමි අනාසවො।
gax:42:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:43:“පටිසම්භිදා <pb T=2.49/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ඤාණත්ථවිකො ථෙරො ඉමා ගාථායො
bod:අභාසිත්ථාති।
cen:ඤාණත්ථවිකත්ථෙරස්සාපදානං චතුත්ථං।
sub:5:උච්ඡුඛණ්ඩිකත්ථෙරඅපදානං
gax:44:“නගරෙ බන්ධුමතියා, ද්වාරපාලො අහොසහං।
gae:අද්දසං විරජං බුද්ධං, සබ්බධම්මාන පාරගුං॥
gax:45:“උච්ඡුඛණ්ඩිකමාදාය, බුද්ධසෙට්ඨස්සදාසහං।
gae:පසන්නචිත්තො සුමනො, විපස්සිස්ස මහෙසිනො॥
gax:46:“එකනවුතිතො <pb M=2.20/> <pb V=2.20/> කප්පෙ, යං උච්ඡුමදදිං තදා।
gae:දුග්ගතිං නාභිජානාමි, උච්ඡුඛණ්ඩස්සිදං ඵලං॥
gax:47:“කිලෙසා ඣාපිතා මය්හං…පෙ॰… විහරාමි අනාසවො॥
gax:48:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:49:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා උච්ඡුඛණ්ඩිකො ථෙරො ඉමා ගාථායො
bod:අභාසිත්ථාති।
cen:උච්ඡුඛණ්ඩිකත්ථෙරස්සාපදානං පඤ්චමං।
sub:6:කළම්බදායකත්ථෙරඅපදානං
gax:50:“රොමසො <pb T=2.50/> නාම සම්බුද්ධො, වසතෙ පබ්බතන්තරෙ।
gae:කළම්බං තස්ස පාදාසිං, පසන්නො සෙහි පාණිභි॥
gax:51:“චතුන්නවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, කළම්බස්ස ඉදං ඵලං॥
gax:52:“කිලෙසා ඣාපිතා මය්හං…පෙ॰… විහරාමි අනාසවො॥
gax:53:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:54:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කළම්බදායකො ථෙරො ඉමා ගාථායො
bod:අභාසිත්ථාති।
cen:කළම්බදායකත්ථෙරස්සාපදානං ඡට්ඨං।
sub:7:අම්බාටකදායකත්ථෙරඅපදානං
gax:55:“විපිනෙ <pb P=2.394/> බුද්ධං දිස්වාන, සයම්භුං අපරාජිතං।
gae:අම්බාටකං ගහෙත්වාන, සයම්භුස්ස අදාසහං॥
gax:56:“එකතිංසෙ <pb V=2.21/> ඉතො කප්පෙ, යං ඵලමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:57:“කිලෙසා <pb T=2.51/> <pb M=2.21/> ඣාපිතා මය්හං…පෙ॰… විහරාමි අනාසවො॥
gax:58:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:59:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා අම්බාටකදායකො ථෙරො ඉමා ගාථායො
bod:අභාසිත්ථාති।
cen:අම්බාටකදායකත්ථෙරස්සාපදානං සත්තමං।
sub:8:හරීතකදායකත්ථෙරඅපදානං
gax:60:“හරීතකං ආමලකං, අම්බජම්බුවිභීතකං।
gae:කොලං භල්ලාතකං බිල්ලං, සයමෙව හරාමහං॥
gax:61:“දිස්වාන පබ්භාරගතං, ඣායිං ඣානරතං මුනිං।
gae:ආබාධෙන ආපීළෙන්තං, අදුතීයං මහාමුනිං॥
gax:62:“හරීතකං ගහෙත්වාන, සයම්භුස්ස අදාසහං।
gae:ඛාදමත්තම්හි භෙසජ්ජෙ, බ්යාධි පස්සම්භි <n>පස්සද්ධි (ක॰)</n> තාවදෙ॥
gax:63:“පහීනදරථො බුද්ධො, අනුමොදමකාසි මෙ।
gae:‘භෙසජ්ජදානෙනිමිනා, බ්යාධිවූපසමෙන ච॥
gax:64:“‘දෙවභූතො මනුස්සො වා, ජාතො වා අඤ්ඤජාතියා।
gae:සබ්බත්ථ සුඛිතො හොතු, මා ච තෙ බ්යාධිමාගමා’॥
gax:65:“ඉදං <pb T=2.52/> වත්වාන සම්බුද්ධො, සයම්භූ අපරාජිතො।
gae:නභං අබ්භුග්ගමී ධීරො, හංසරාජාව අම්බරෙ॥
gax:66:“යතො හරීතකං දින්නං, සයම්භුස්ස මහෙසිනො।
gae:ඉමං ජාතිං උපාදාය, බ්යාධි මෙ නුපපජ්ජථ॥
gax:67:“අයං පච්ඡිමකො මය්හං, චරිමො වත්තතෙ භවො।
gae:තිස්සො විජ්ජා සච්ඡිකතා, කතං බුද්ධස්ස සාසනං॥
gax:68:“චතුන්නවුතිතො කප්පෙ, භෙසජ්ජමදදිං තදා।
gae:දුග්ගතිං නාභිජානාමි, භෙසජ්ජස්ස ඉදං ඵලං॥
gax:69:“කිලෙසා <pb M=2.22/> <pb V=2.22/> <pb P=2.395/> ඣාපිතා මය්හං…පෙ॰… විහරාමි අනාසවො॥
gax:70:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:71:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා හරීතකදායකො ථෙරො ඉමා ගාථායො
bod:අභාසිත්ථාති।
cen:හරීතකදායකත්ථෙරස්සාපදානං අට්ඨමං।
sub:9:අම්බපිණ්ඩියත්ථෙරඅපදානං
gax:72:“හත්ථිරාජා තදා ආසිං, ඊසාදන්තො උරුළ්හවා।
gae:විචරන්තො බ්රහාරඤ්ඤෙ, අද්දසං ලොකනායකං॥
gax:73:“අම්බපිණ්ඩං <pb T=2.53/> ගහෙත්වාන, අදාසිං සත්ථුනො අහං।
gae:පටිග්ගණ්හි මහාවීරො, සිද්ධත්ථො ලොකනායකො॥
gax:74:“මම නිජ්ඣායමානස්ස, පරිභුඤ්ජි තදා ජිනො।
gae:තත්ථ චිත්තං පසාදෙත්වා, තුසිතං උපපජ්ජහං॥
gax:75:“තතො අහං චවිත්වාන, චක්කවත්තී අහොසහං।
gae:එතෙනෙව උපායෙන, අනුභුත්වාන සම්පදා॥
gax:76:“පධානපහිතත්තොහං, උපසන්තො නිරූපධි।
gae:සබ්බාසවෙ පරිඤ්ඤාය, විහරාමි අනාසවො॥
gax:77:“චතුන්නවුතිතො කප්පෙ, යං ඵලමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:78:“කිලෙසා ඣාපිතා මය්හං…පෙ॰… විහරාමි අනාසවො॥
gax:79:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:80:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා අම්බපිණ්ඩියො ථෙරො ඉමා ගාථායො
bod:අභාසිත්ථාති।
cen:අම්බපිණ්ඩියත්ථෙරස්සාපදානං නවමං।
sub:10:අම්බඵලියත්ථෙරඅපදානං
gax:81:“පදුමුත්තරබුද්ධස්ස <pb T=2.54/> <pb M=2.23/> <pb V=2.23/>, ලොකජෙට්ඨස්ස තාදිනො।
gae:පිණ්ඩාය විචරන්තස්ස, ධාරතො උත්තමං යසං॥
gax:82:“අග්ගඵලං ගහෙත්වාන, විප්පසන්නෙන චෙතසා।
gae:දක්ඛිණෙය්යස්ස වීරස්ස, අදාසිං සත්ථුනො අහං॥
gax:83:“තෙන කම්මෙන ද්විපදින්ද <n>දිපදින්ද (සී॰ ස්යා॰ පී॰)</n>, ලොකජෙට්ඨ නරාසභ।
gae:පත්තොම්හි අචලං ඨානං, හිත්වා ජයපරාජයං॥
gax:84:“සතසහස්සිතො <pb P=2.396/> කප්පෙ, යං දානමදදිං තදා।
gae:දුග්ගතිං නාභිජානාමි, අග්ගදානස්සිදං ඵලං॥
gax:85:“කිලෙසා ඣාපිතා මය්හං…පෙ॰… විහරාමි අනාසවො॥
gax:86:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:87:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා අම්බඵලියො ථෙරො ඉමා ගාථායො අභාසිත්ථාති।
cen:අම්බඵලියත්ථෙරස්සාපදානං දසමං।
cen:එකවිහාරිවග්ගො චතුචත්තාලීසමො।
bod:තස්සුද්දානං –
gax:ථෙරො <pb T=2.55/> එකවිහාරී ච, සඞ්ඛියො පාටිහීරකො।
gae:ථවිකො උච්ඡුඛණ්ඩී ච, කළම්බඅම්බාටකදො॥
gax:හරීතකම්බපිණ්ඩී ච, අම්බදො දසමො යති।
gae:ඡළසීති ච ගාථායො, ගණිතායො විභාවිභි॥
