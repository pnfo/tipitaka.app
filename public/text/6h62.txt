cha:එකවීසතිමො පරිච්ඡෙදො
sub:21:උප්පත්තිකථා
gax:797:අට්ඨවීසති රූපානි, කලාපා චෙකවීසති।
gae:වුත්තා චෙත්තාවතා තෙසං, උප්පාදො දානි නිය්යතෙ॥
gax:798:අණ්ඩජා ජලාබුජා ච, සංසෙදජොපපාතිකා।
gae:ඉච්චුප්පත්තිපභෙදෙන, චතස්සො යොනියො මතා॥
gax:799:භුම්මවජ්ජෙසු දෙවෙසු,
gax:පෙතෙ නිජ්ඣාමතණ්හිකෙ।
gax:නිරයෙසු ච සම්භොති,
gae:යොනෙකාවොපපාතිකා॥
gax:800:භුම්මදෙවෙ මනුස්සෙසු,
gax:තිරච්ඡානාසුරෙ තථා।
gax:පෙතෙසු චාවසෙසෙසු,
gae:චතස්සොපි ච යොනියො॥
gax:801:තත්ථණ්ඩජා ජලාබුජා, ගබ්භසෙය්යසමුග්ගමො।
gae:සංසෙදජොපපාතිකා, ඔපපාතිකනාමකා॥
gax:802:තත්ථ <pb V=.78/> සම්පුණ්ණායතනො, ගබ්භසෙය්යසමුග්ගමො।
gae:අභාවො ද්වෙ සභාවා ච, ඉත්ථිපුම්භාවමිස්සිතා॥
gax:803:පරිපුණ්ණාපරිපුණ්ණො, ඔපපාතිකනාමකො।
gae:අභාවො ද්වෙ සභාවා ච, චතුරාපායභූමියං॥
gax:804:සම්පුණ්ණායතනොවෙසො <pb M=.71/>,
gax:කාමෙ සුගතියං පන।
gax:ආදිකප්පෙ අභාවො ච,
gae:ද්වෙ සභාවා තතො පරං॥
gax:805:අපරිපුණ්ණායතනො, අභාවො ච මහග්ගතෙ।
gae:ඉච්චෙවං දසධා හොන්ති, සබ්බා සන්ධිසමුග්ගමා॥
gax:806:තත්ථෙව දසධා භින්නෙ, අත්තභාවසමුග්ගමෙ।
gae:සන්ධියඤ්ච පවත්තෙ ච, රූපුප්පත්තිං විභාවයෙ॥
gax:807:තත්ථාභාවකසත්තානං, ගබ්භසෙය්යසමුග්ගමෙ।
gae:කායවත්ථුවසා ද්වෙව, දසකා හොන්ති කම්මජා॥
gax:808:රූපසන්තතිසීසානි, ද්වෙ ච රූපානි වීසති।
gae:අගහීතග්ගහණෙන, තත්ථෙකාදස නිද්දිසෙ॥
gax:809:තතො පරං පවත්තිම්හි, වඩ්ඪමානස්ස ජන්තුනො।
gae:චක්ඛුදසකාදයො ච, චත්තාරො හොන්ති සම්භවා॥
gax:810:ඉච්චාභාවකසත්තානං, ඡළෙවුත්තමකොටියා।
gae:හෙට්ඨිමකොටියා ද්වෙව, ගබ්භසෙය්යසමුග්ගමෙ॥
gax:811:චක්ඛුසොතඝානවසා, තත්ථ තිද්වෙකහීනකා।
gae:එකො තයො තයො චෙව, සියුංතිචතුපඤ්චකා॥
gax:812:ඔපපාතිකසඞ්ඛාතෙ, අභාවකසමුග්ගමෙ।
gae:ජිව්හාකායවත්ථුවසා, තයො හෙට්ඨිමකොටියා॥
gax:813:උත්තමකොටියා <pb V=.79/> හොන්ති, ඡළෙවොභින්නමන්තරෙ।
gae:චතුක්කපඤ්චකා තත්ථ, ද්වෙකහීනා තයො තයො॥
gax:814:ඡක්කාදයො අභාවානං,
gax:ඉච්චෙවං පඤ්චසඞ්ගහා।
gax:එකො තයො තයො චෙකො,
gae:එකොති ච යථාක්කමං॥
gax:815:සභාවකානං <pb M=.72/> ද්වින්නම්පි, දුවිධා සත්තකාදයො।
gae:භාවාදිකා යථාවුත්තා, නවධා නවධා සියුං॥
gax:816:සත්තෙවුත්තමතො හෙට්ඨා, තිචතුක්කා තදන්තරෙ।
gae:චතුක්කපඤ්චකච්ඡක්කා, පඤ්චඡක්කාපි ච ද්විධා॥
gax:817:තිණ්ණන්නම්පි වසෙනෙව, සත්තකච්ඡක්කපඤ්චකා।
gae:චතුක්කතිකදුක්කා ච, ඡ කොට්ඨාසා යථාරහං॥
gax:818:ද්වෙ සත්ත ච නව පඤ්ච, තයො චෙකො යථාක්කමං।
gae:රූපසන්තතිසීසානං, රාසයො සත්තවීසති॥
gax:819:කම්මජාතා යථායොගං, පවත්තන්ති ඛණෙ ඛණෙ।
gae:කාමාවචරසත්තානං, පටිසන්ධිපවත්තියං॥
gax:820:තත්ථ සන්තතිසීසානි, රූපානි ච යථාරහං।
gae:පුබ්බෙ වුත්තනයෙනෙව, සබ්බත්ථාපි විනිද්දිසෙ॥
gax:821:සීතුණ්හොතුසමඤ්ඤාතා,
gax:තෙජොධාතු ඨිතික්ඛණෙ।
gax:භූතා සන්ධික්ඛණෙ රූපං,
gae:ජනෙති උතුජට්ඨකං॥
gax:822:පටිසන්ධිමතික්කම්ම, චිත්තං චිත්තජමට්ඨකං।
gae:භවඞ්ගාදිමුපාදාය, ජනෙතුප්පත්තියං පන॥
gax:823:භුත්තාහාරො <pb V=.80/> ඨිතිප්පත්තො, මාතරා ච සයම්පි ච।
gae:සරීරානුගතො හුත්වා, ජනෙතාහාරජට්ඨකං॥
gax:824:ඉති සුද්ධට්ඨකානි ච, තෙසමුට්ඨානිකාපරෙ।
gae:සද්දවිඤ්ඤත්තිලහුතා, සම්භවෙ සම්භවන්ති ච॥
gax:825:ඉත්ථං චතුසමුට්ඨානා, කලාපා කාමභූමියං।
gae:යාවජීවං පවත්තන්ති, දීපජාලාව සන්තති॥
gax:826:චක්ඛුසොතවත්ථුවසා, දසකා ච තයො පරං।
gae:ජීවිතනවකඤ්චෙව, රූපාවචරභූමියං॥
gax:827:හොන්ති <pb M=.73/> සන්ධිපවත්තීසු, චත්තාරො කම්මජා සදා।
gae:පුබ්බෙ වුත්තනයෙනෙව, පවත්තෙ උතුචිත්තජා॥
gax:828:ජීවිතනවකඤ්චෙකං, පටිසන්ධිපවත්තියං।
gae:පවත්තෙ උතුජඤ්චෙති, ද්වෙධාසඤ්ඤීනමුද්දිසෙ॥
gax:829:ඉච්චුප්පත්තිකමං ඤත්වා, විභාවෙය්ය තතො පරං।
gae:කලාපානඤ්ච රූපානං, සම්භවාසම්භවම්පි ච॥
gax:830:ඉන්ද්රියබද්ධසන්තානෙ, සබ්බෙ සම්භොන්ති සම්භවා।
gae:කලාපා චෙව රූපානි, තථා සන්තතිරාසයො॥
gax:831:බහිද්ධා මතකායෙ ච, නොපලබ්භන්ති කම්මජා।
gae:චිත්තොජජා කලාපා ච, උතුජා ලහුතාදයො॥
gax:832:තථා සුද්ධට්ඨකසද්ද-නවකඤ්චොතු සබ්බථා।
gae:කලාපා තත්ථ ලබ්භන්ති, ද්වෙ ච රූපානි උද්දිසෙ॥
gax:833:තෙසමුට්ඨානිකා සබ්බෙ, කලාපා නත්ථි සන්ධියං।
gae:උප්පාදකාලෙ සබ්බත්ථ, ජරතානිච්චතාපි ච॥
gax:834:කලාපා කම්මජා සන්ති, ජාතිරූපඤ්ච සන්ධියං।
gae:රූපානි ච කලාපා ච, සබ්බෙපි ච පවත්තියං॥
gax:835:සන්ති <pb V=.81/> සබ්බානි රූපානි, කාමෙසු චතුසම්භවා।
gae:ජීවිතනවකං හිත්වා, කලාපා හොන්ති වීසති॥
gax:836:දසකෙස්වෙව ගහිතං, විසුං කාමෙ න ලබ්භති।
gae:ජීවිතනවකං නාම, රූපලොකෙ විසුං සියා॥
gax:837:ආහාරජකලාපා ච, භාවා ද්වෙ චාදිකප්පිකෙ।
gae:ආදිකාලෙ න ලබ්භන්ති, පච්ඡා ලබ්භන්ති කෙචිපි॥
gax:838:ඝානජිව්හාකායභාව-දසකා රූපභූමියං।
gae:ආහාරජකලාපා ච, න ලබ්භන්තෙව සබ්බථා॥
gax:839:චක්ඛුසොතවත්ථුසද්දා, කලාපා චිත්තජාපි ච।
gae:අසඤ්ඤිභූමියං පුබ්බෙ, වුත්තාපි ච න ලබ්භරෙ॥
gax:840:කලාපා <pb M=.74/> සත්ත රූපානි, පඤ්ච රූපෙස්වසඤ්ඤිසු।
gae:නත්ථෙකාදස රූපානි, කලාපෙකූනවීසති॥
gax:841:තස්මා තෙවීස රූපානි, කලාපා පන චුද්දස।
gae:තෙසමුට්ඨානිකා සන්ති, රූපාවචරභූමියං॥
gax:842:සත්තරසෙව රූපානි, කලාපා ද්වෙ ද්විසම්භවා।
gae:අසඤ්ඤීනං තු සම්භොන්ති, නත්ථාරූපෙසු කිඤ්චිපි॥
gax:843:උප්පත්තික්කමමිච්චෙවං, සම්භවාසම්භවම්පි ච।
gae:කලාපානඤ්ච රූපානං, යථායොගං විභාවයෙති॥
cen:ඉති රූපවිභාගෙ උප්පත්තිකථා නිට්ඨිතා।
cen:එකවීසතිමො පරිච්ඡෙදො।
