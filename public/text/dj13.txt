cha:(14) 4:සාධුවග්ගො
sub:1:සාධුසුත්තං
bod:134:<n>අ॰ නි॰ 10.178</n> “සාධුඤ්ච <pb M=3.453/> <pb V=3.208/> වො, භික්ඛවෙ, දෙසෙස්සාමි අසාධුඤ්ච। තං සුණාථ, සාධුකං මනසි කරොථ; භාසිස්සාමී”ති। “එවං, භන්තෙ”ති ඛො තෙ භික්ඛූ භගවතො පච්චස්සොසුං। භගවා එතදවොච –
bod:“කතමඤ්ච, භික්ඛවෙ, අසාධු? මිච්ඡාදිට්ඨි, මිච්ඡාසඞ්කප්පො, මිච්ඡාවාචා, මිච්ඡාකම්මන්තො, මිච්ඡාආජීවො, මිච්ඡාවායාමො, මිච්ඡාසති, මිච්ඡාසමාධි, මිච්ඡාඤාණං, මිච්ඡාවිමුත්ති – ඉදං වුච්චති, භික්ඛවෙ, අසාධු। කතමඤ්ච, භික්ඛවෙ, සාධු? සම්මාදිට්ඨි <pb P=5.241/>, සම්මාසඞ්කප්පො, සම්මාවාචා සම්මාකම්මන්තො, සම්මාආජීවො, සම්මාවායාමො, සම්මාසති, සම්මාසමාධි, සම්මාඤාණං, සම්මාවිමුත්ති – ඉදං වුච්චති, භික්ඛවෙ, සාධූ”ති। පඨමං।
sub:2:අරියධම්මසුත්තං
bod:135:“අරියධම්මඤ්ච වො, භික්ඛවෙ, දෙසෙස්සාමි අනරියධම්මඤ්ච। තං සුණාථ…පෙ॰… කතමො ච, භික්ඛවෙ, අනරියො ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, අනරියො ධම්මො। කතමො ච, භික්ඛවෙ, අරියො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අරියො ධම්මො”ති। දුතියං।
sub:3:අකුසලසුත්තං
bod:136:“අකුසලඤ්ච වො, භික්ඛවෙ, දෙසෙස්සාමි කුසලඤ්ච। තං සුණාථ <pb T=5.259/> …පෙ॰… කතමඤ්ච, භික්ඛවෙ, අකුසලං? මිච්ඡාදිට්ඨි…පෙ॰… මිච්ඡාවිමුත්ති – ඉදං වුච්චති, භික්ඛවෙ <pb V=3.209/>, අකුසලං। කතමඤ්ච, භික්ඛවෙ, කුසලං? සම්මාදිට්ඨි…පෙ॰… සම්මාවිමුත්ති – ඉදං වුච්චති, භික්ඛවෙ, කුසල”න්ති। තතියං।
sub:4:අත්ථසුත්තං
bod:137:“අත්ථඤ්ච වො, භික්ඛවෙ, දෙසෙස්සාමි අනත්ථඤ්ච। තං සුණාථ…පෙ॰… කතමො ච, භික්ඛවෙ, අනත්ථො? මිච්ඡාදිට්ඨි <pb P=5.242/>…පෙ॰… මිච්ඡාවිමුත්ති – අයං වුච්චති, භික්ඛවෙ, අනත්ථො। කතමො ච, භික්ඛවෙ, අත්ථො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අත්ථො”ති। චතුත්ථං।
sub:5:ධම්මසුත්තං
bod:138:“ධම්මඤ්ච <pb M=3.454/> වො, භික්ඛවෙ, දෙසෙස්සාමි අධම්මඤ්ච। තං සුණාථ…පෙ॰… කතමො ච, භික්ඛවෙ, අධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, අධම්මො। කතමො ච, භික්ඛවෙ, ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, ධම්මො”ති। පඤ්චමං।
sub:6:සාසවසුත්තං
bod:139:“සාසවඤ්ච වො, භික්ඛවෙ, ධම්මං දෙසෙස්සාමි අනාසවඤ්ච। තං සුණාථ…පෙ॰… කතමො ච, භික්ඛවෙ, සාසවො <pb T=5.260/> ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, සාසවො ධම්මො। කතමො ච, භික්ඛවෙ, අනාසවො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අනාසවො ධම්මො”ති। ඡට්ඨං।
sub:7:සාවජ්ජසුත්තං
bod:140:“සාවජ්ජඤ්ච වො, භික්ඛවෙ, ධම්මං දෙසෙස්සාමි අනවජ්ජඤ්ච। තං සුණාථ…පෙ॰… කතමො ච, භික්ඛවෙ, සාවජ්ජො ධම්මො? මිච්ඡාදිට්ඨි…පෙ॰… මිච්ඡාවිමුත්ති <pb V=3.210/> – අයං වුච්චති, භික්ඛවෙ, සාවජ්ජො ධම්මො। කතමො ච, භික්ඛවෙ, අනවජ්ජො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අනවජ්ජො ධම්මො”ති। සත්තමං।
sub:8:තපනීයසුත්තං
bod:141:“තපනීයඤ්ච <pb P=5.243/> වො, භික්ඛවෙ, ධම්මං දෙසෙස්සාමි අතපනීයඤ්ච। තං සුණාථ…පෙ॰… කතමො ච, භික්ඛවෙ, තපනීයො ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, තපනීයො ධම්මො। කතමො ච, භික්ඛවෙ, අතපනීයො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අතපනීයො ධම්මො”ති। අට්ඨමං।
sub:9:ආචයගාමිසුත්තං
bod:142:“ආචයගාමිඤ්ච වො, භික්ඛවෙ, ධම්මං දෙසෙස්සාමි අපචයගාමිඤ්ච। තං සුණාථ…පෙ॰… කතමො ච, භික්ඛවෙ <pb T=5.261/>, ආචයගාමී ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, ආචයගාමී ධම්මො। කතමො ච, භික්ඛවෙ <pb M=3.455/>, අපචයගාමී ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, අපචයගාමී ධම්මො”ති। නවමං।
sub:10:දුක්ඛුද්රයසුත්තං
bod:143:“දුක්ඛුද්රයඤ්ච වො, භික්ඛවෙ, ධම්මං දෙසෙස්සාමි සුඛුද්රයඤ්ච। තං සුණාථ…පෙ॰… කතමො ච, භික්ඛවෙ, දුක්ඛුද්රයො ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, දුක්ඛුද්රයො ධම්මො। කතමො ච, භික්ඛවෙ, සුඛුද්රයො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, සුඛුද්රයො ධම්මො”ති। දසමං।
sub:11:දුක්ඛවිපාකසුත්තං
bod:144:“දුක්ඛවිපාකඤ්ච <pb V=3.211/> <pb P=5.244/> වො, භික්ඛවෙ, ධම්මං දෙසෙස්සාමි සුඛවිපාකඤ්ච। තං සුණාථ…පෙ॰… කතමො ච, භික්ඛවෙ, දුක්ඛවිපාකො ධම්මො? මිච්ඡාදිට්ඨි…පෙ॰… මිච්ඡාවිමුත්ති – අයං වුච්චති, භික්ඛවෙ, දුක්ඛවිපාකො ධම්මො। කතමො ච, භික්ඛවෙ, සුඛවිපාකො ධම්මො? සම්මාදිට්ඨි…පෙ॰… සම්මාවිමුත්ති – අයං වුච්චති, භික්ඛවෙ, සුඛවිපාකො ධම්මො”ති। එකාදසමං।
cen:සාධුවග්ගො චතුත්ථො।
