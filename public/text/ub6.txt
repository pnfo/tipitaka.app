cha:6:ආඛ්යාතකප්ප
sub:පඨමකණ්ඩ
bod:(ක)
gax:ආඛ්යාතසාගරමථජ්ජතනීතරඞ්ගං <pb M=.215/>,
gax:ධාතුජ්ජලං විකරණාගමකාලමීනං।
gax:ලොපානුබන්ධරියමත්ථවිභාගතීරං,
gae:ධීරා තරන්ති කවිනො පුථුබුද්ධිනාවා॥
bod:(ඛ)
gax:විචිත්තසඞ්ඛාරපරික්ඛිතං ඉමං,
gax:ආඛ්යාතසද්දං විපුලං අසෙසතො।
gax:පණම්ය සම්බුද්ධමනන්තගොචරං,
gae:සුගොචරං යං වදතො සුණාථ මෙ॥
bod:(ග)
gax:අධිකාරෙ මඞ්ගලෙ චෙව, නිප්ඵන්නෙ චාවධාරණෙ।
gae:අනන්තරෙ ච පාදානෙ, <b>අථ</b>සද්දො පවත්තති॥
bod:416:, 429. <b>අථ පුබ්බානි විභත්තීනං ඡ පරස්සපදානි</b>।
bod:අථ සබ්බාසං විභත්තීනං යානි යානි පුබ්බකානි <b>ඡ</b> පදානි, තානි තානි <b>පරස්සපද</b>සඤ්ඤානි හොන්ති।
bod:තං යථා? <b>ති අන්ති, සි ථ, මි ම</b>।
bod:<b>පරස්සපද</b>මිච්චනෙන ක්වත්ථො? කත්තරි පරස්සපදං।
bod:407:, 439. <b>පරාණ්යත්තනොපදානි</b> <pb M=.216/>।
bod:සබ්බාසං විභත්තීනං යානි යානි පරානි <b>ඡ</b> පදානි। තානි තානි <b>අත්තනොපද</b>සඤ්ඤානි හොන්ති।
bod:තං යථා? <b>තෙ අන්තෙ, සෙ ව්හෙ, එ ම්හෙ</b>।
bod:<b>අත්තනොපද</b>මිච්චනෙන ක්වත්ථො? අත්තනොපදානි භාවෙ ච කම්මනි।
bod:408:, 431. <b>ද්වෙ ද්වෙ පඨම මජ්ඣිමුත්තමපුරිසා</b>।
bod:තාසං සබ්බාසං විභත්තීනං පරස්සපදානං, අත්තනොපදානඤ්ච <b>ද්වෙ ද්වෙ</b> පදානි <b>පඨමමජ්ඣිමුත්තමපුරිස</b>සඤ්ඤානි හොන්ති।
bod:තං යථා? <b>ති අන්ති</b> ඉති පඨමපුරිසා, <b>සි ථ</b> ඉති මජ්ඣිමපුරිසා, <b>මි ම</b> ඉති උත්තමපුරිසා। අත්තනොපදානම්පි <b>තෙ අන්තෙ</b> ඉති පඨමපුරිසා, <b>සෙ ව්හෙ</b> ඉති මජ්ඣිමපුරිසා, <b>එ ම්හෙ</b> ඉති උත්තමපුරිසා। එවං සබ්බත්ථ।
bod:<b>පඨමමජ්ඣිමුත්තමපුරිස</b>මිච්චනෙන ක්වත්ථො? නාමම්හි පයුජ්ජමානෙපි තුල්යාධිකරණෙ පඨමො, තුම්හෙ මජ්ඣිමො, අම්හෙ උත්තමො।
bod:409:, 441. <b>සබ්බෙසමෙකාභිධානෙ පරො පුරිසො</b>।
bod:සබ්බෙසං තිණ්ණං පඨමමජ්ඣිමුත්තම පුරිසානං එකාභිධානෙ <b>පරො පුරිසො</b> ගහෙතබ්බො।
bod:සො <pb M=.217/> ච පඨති, ත්වඤ්ච පඨසි, <b>තුම්හෙ පඨථ</b>। සො ච පචති, ත්වඤ්ච පචසි। <b>තුම්හෙ පචථ</b>। එවං සෙසාසු විභත්තීසු <b>පරො පුරිසො</b> යොජෙතබ්බො।
bod:410:, 432. <b>නාමම්හි පයුජ්ජමානෙපි තුල්යාධිකරණෙ පඨමො</b>।
bod:<b>නාම</b>ම්හි පයුජ්ජමානෙපි අප්පයුජ්ජමානෙපි තුල්යාධිකරණෙ <b>පඨමපුරිසො</b> හොති।
bod:සො ගච්ඡති, තෙ ගච්ඡන්ති।
bod:අප්පයුජ්ජමානෙපි – ගච්ඡති, ගච්ඡන්ති।
bod:<b>තුල්යාධිකරණෙ</b>ති කිමත්ථං? තෙන හඤ්ඤසෙ ත්වං දෙවදත්තෙන।
bod:411:, 436. <b>තුම්හෙ මජ්ඣිමො</b>।
bod:<b>තුම්හෙ</b> පයුජ්ජමානෙපි අප්පයුජ්ජමානෙපි තුල්යාධිකරණෙ <b>මජ්ඣිමපුරිසො</b> හොති।
bod:ත්වං යාසි, තුම්හෙ යාථ।
bod:අප්පයුජ්ජමානෙපි – යාසි, යාථ।
bod:<b>තුල්යාධිකරණෙ</b>ති කිමත්ථං? තයා පච්චතෙ ඔදනො।
bod:412:, 437. <b>අම්හෙ</b> <pb M=.218/> <b>උත්තමො</b>।
bod:<b>අම්හෙ</b> පයුජ්ජමානෙපි අප්පයුජ්ජමානෙපි තුල්යාධිකරණෙ <b>උත්තමපුරිසො</b> හොති।
bod:අහං යජාමි, මයං යජාම।
bod:අප්පයුජ්ජමානෙපි – යජාමි, යජාම।
bod:<b>තුල්යාධිකරණෙ</b>ති කිමත්ථං? මයා ඉජ්ජතෙ බුද්ධො।
bod:413:, 427. <b>කාලෙ</b>।
bod:“කාලෙ” ඉච්චෙතං අධිකාරත්ථං වෙදිතබ්බං।
bod:414:, 428. <b>වත්තමානා පච්චුප්පන්නෙ</b>।
bod:<b>පච්චුප්පන්නෙ</b> කාලෙ <b>වත්තමානා</b>විභත්ති හොති।
bod:පාටලිපුත්තං ගච්ඡති, සාවත්ථිං පවිසති।
bod:415:, 451. <b>ආණත්යා සිට්ඨෙ’නුත්තකාලෙ පඤ්චමී</b>।
bod:<b>ආණත්යත්ථෙ</b> ච <b>ආසීසත්ථෙ</b> ච අනුත්තකාලෙ <b>පඤ්චමී</b> විභත්ති හොති।
bod:කරොතු කුසලං, සුඛං තෙ හොතු।
bod:416:, 454. <b>අනුමතිපරිකප්පත්ථෙසු සත්තමී</b>।
bod:<b>අනුමත්යත්ථෙ</b> ච <b>පරිකප්පත්ථෙ</b> ච අනුත්තකාලෙ <b>සත්තමී</b> විභත්ති හොති।
bod:ත්වං <pb M=.219/> ගච්ඡෙය්යාසි, කිමහං කරෙය්යාමි।
bod:417:, 460. <b>අපච්චක්ඛෙ පරොක්ඛාතීතෙ</b>।
bod:<b>අපච්චක්ඛෙ අතීතෙ</b> කාලෙ <b>පරොක්ඛා</b>විභත්ති හොති।
bod:සුපිනෙ කිලමාහ, එවං කිල පොරාණාහු।
bod:418:, 456. <b>හිය්යොපභුති පච්චක්ඛෙ හිය්යත්තනී</b>।
bod:<b>හිය්යොපභුති අතීතෙ</b> කාලෙ පච්චක්ඛෙ වා අපච්චක්ඛෙ වා <b>හිය්යත්තනී</b> විභත්ති හොති।
bod:සො අගමා මග්ගං, තෙ අගමූ මග්ගං।
bod:419:, 469. <b>සමීපෙ’ජ්ජතනී</b>।
bod:<b>අජ්ජප්පභුති අතීතෙ</b> කාලෙ පච්චක්ඛෙ වා අපච්චක්ඛෙ වා සමීපෙ <b>අජ්ජතනී</b>විභත්ති හොති।
bod:සො මග්ගං අගමී, තෙ මග්ගං අගමුං।
bod:420:, 471. <b>මායොගෙ සබ්බකාලෙ ච</b>।
bod:<b>හිය්යත්තනීඅජ්ජතනී</b>ඉච්චෙතා විභත්තියො යදා <b>මා</b>යොගා, තදා <b>සබ්බකාලෙ</b> ච හොන්ති।
bod:මා ගමා, මා වචා, මා ගමී, මා වචී।
bod:<b>චග්ගහණෙන</b> <pb M=.220/> පඤ්චමීවිභත්තිපි හොති। මා ගච්ඡාහි।
bod:421:, 473. <b>අනාගතෙ භවිස්සන්තී</b>।
bod:<b>අනාගතෙ</b> කාලෙ <b>භවිස්සන්තී විභත්ති</b> හොති।
bod:සො ගච්ඡිස්සති, කරිස්සති। තෙ ගච්ඡිස්සන්ති, කරිස්සන්ති।
bod:422:, 475. <b>ක්රියාතිපන්නෙ’තීතෙ කාලාතිපත්ති</b>।
bod:<b>ක්රියාතිපන්නමත්තෙ අතීතෙ</b> කාලෙ <b>කාලාතිපත්ති</b> විභත්ති හොති।
bod:සො චෙ තං යානං අලභිස්සා, අගච්ඡිස්සා। තෙ චෙ තං යානං අලභිස්සංසු, අගච්ඡිස්සංසු।
bod:423:, 426. <b>වත්තමානා ති අන්ති, සි ථ, මි ම, තෙ අන්තෙ, සෙ ව්හෙ, එ ම්හෙ</b>।
bod:<b>වත්තමානා</b> ඉච්චෙසා සඤ්ඤා හොති ති අන්ති, සි ථ, මි ම, තෙ අන්තෙ, සෙ ව්හෙ, එ ම්හෙ ඉච්චෙතෙසං <b>ද්වාදසන්නං</b> පදානං।
bod:<b>වත්තමානා</b> ඉච්චනෙන ක්වත්ථො? වත්තමානා පච්චුප්පන්නෙ।
bod:424:, 450. <b>පඤ්චමී තු අන්තු, හිථ, මිම, තං අන්තං, ස්සු ව්හො, එ ආමසෙ</b>।
bod:<b>පඤ්චමී</b>ඉච්චෙසා <pb M=.221/> සඤ්ඤා හොති තු අන්තු, හි ථ, මිම, තං අන්තං, ස්සු ව්හො, එ ආමසෙ ඉච්චෙතෙසං <b>ද්වාදසන්නං</b> පදානං।
bod:<b>පඤ්චමී</b>ඉච්චනෙන ක්වත්ථො? ආණත්යාසිට්ඨෙ, නුත්තකාලෙ පඤ්චමී।
bod:425:, 453. <b>සත්තමී එය්ය එය්යුං, එය්යා සි එය්යා ථ, එය්යාමි එය්යාම, එථ එරං, එථො එය්යාව්හො, එය්යං එය්යාම්හෙ</b>।
bod:<b>සත්තමී</b> ඉච්චෙසා සඤ්ඤා හොති එය්ය එය්යුං, එය්යාසි එය්යාථ, එය්යාමි එය්යාම, එථ එරං, එථො, එය්යාව්හො, එය්යං එය්යාම්හෙ ඉච්චෙතෙසං <b>ද්වාදසන්නං</b> පදානං।
bod:<b>සත්තමී</b> ඉච්චනෙන ක්වත්ථො? අනුමතිපරිකප්පත්ථෙසු සත්තමී।
bod:426:, 459. <b>පරොක්ඛා අඋ එත්ථ, අංම්හ, ත්ථරෙ, ත්ථො ව්හො, ඉං ම්හෙ</b>।
bod:<b>පරොක්ඛා</b> ඉච්චෙසා සඤ්ඤා හොති අ උ, එත්ථ, අං ම්හ, ත්ථ රෙ ත්ථො ව්හො, ඉං ම්හෙ ඉච්චෙතෙසං <b>ද්වාදසන්නං</b> පදානං।
bod:<b>පරොක්ඛා</b> ඉච්චනෙන ක්වත්ථො? අපච්චක්ඛෙ පරොක්ඛාතීතෙ।
bod:427:, 455. <b>හිය්යත්තනී</b> <pb M=.222/> <b>ආඌ, ඔත්ථ, අංම්හා, ත්ථත්ථුං, සෙ ව්හං, ඉං ම්හසෙ</b>।
bod:<b>හිය්යත්තනී</b> ඉච්චෙසා සඤ්ඤා හොති ආ ඌ, ඔ ත්ථ, අං ම්හා, ත්ථ ත්ථුං, සෙ ව්හං, ඉං ම්හසෙ ඉච්චෙතෙසං <b>ද්වාදසන්නං</b> පදානං।
bod:<b>හිය්යත්තනී</b> ඉච්චනෙන ක්වත්ථො? හිය්යොපභුති පච්චක්ඛෙ හිය්යත්තනී।
bod:428:, 468. <b>අජ්ජතනී ඊ උං, ඔ ත්ථ, ඉං ම්හා, ආ ඌ, සෙ ව්හං, අං ම්හෙ</b>।
bod:<b>අජ්ජතනී</b> ඉච්චෙසා සඤ්ඤා හොති ඊ උං, ඔ ත්ථ, ඉංම්හා, ආ ඌ, සෙව්හං, අං ම්හෙ ඉච්චෙතෙසං <b>ද්වාදසන්නං</b> පදානං।
bod:<b>අජ්ජතනී</b> ඉච්චනෙන ක්වත්ථො? සමීපෙජ්ජතනී।
bod:429:, 472. <b>භවිස්සන්තී ස්සති ස්සන්ති, ස්සසි ස්සථ, ස්සාමි ස්සාම, ස්සතෙ ස්සන්තෙ, ස්සසෙ ස්සව්හෙ, ස්සං ස්සාම්හෙ</b>।
bod:<b>භවිස්සන්තී</b> ඉච්චෙසා සඤ්ඤා හොති ස්සති ස්සන්ති, ස්සසි ස්සථ, ස්සාමි ස්සාම, ස්සතෙ ස්සන්තෙ, ස්සසෙ ස්සව්හෙ, ස්සං ස්සාම්හෙ ඉච්චෙතෙසං <b>ද්වාදසන්නං</b> පදානං।
bod:<b>භවිස්සන්තී</b> ඉච්චනෙන ක්වත්ථො? අනාගතෙ භවිස්සන්තී।
bod:430:, 373. <b>කාලාතිපත්ති</b> <pb M=.223/> <b>ස්සා ස්සංසු, ස්සෙ ස්සථ, ස්සං ස්සාම්හා, ස්සථ සිස්සු, ස්සසෙ ස්සව්හෙ, ස්සිං ස්සාම්හසෙ</b>।
bod:<b>කාලාතිපත්ති</b> ඉච්චෙසා සඤ්ඤා හොති ස්සා ස්සංසු, ස්සෙ ස්සථ, ස්සං ස්සාම්හා, ස්සථ ස්සිසු, ස්සසෙ ස්සව්හෙ, ස්සිං ස්සාම්හසෙ ඉච්චෙතෙසං <b>ද්වාදසන්නං</b> පදානං।
bod:<b>කාලාතිපත්ති</b> ඉච්චනෙන ක්වත්ථො? ක්රියාතිපන්නෙ’ තීතෙ කාලාතිපත්ති।
bod:431:, 458. <b>හිය්යත්තනී සත්තමී පඤ්චමී වත්තමානා සබ්බධාතුකං</b>।
bod:<b>හිය්යත්තනාදයො චතස්සො</b> විභත්තියො <b>සබ්බධාතුක</b> සඤ්ඤා හොන්ති।
bod:අගමා, ගච්ඡෙය්ය, ගච්ඡතු, ගච්ඡති।
bod:<b>සබ්බධාතුක</b> ඉච්චනෙන ක්වත්ථො? ඉකාරාගමො අසබ්බධාතුකම්හි।
cen:ඉති ආඛ්යාතකප්පෙ පඨමො කණ්ඩො।
sub:දුතියකණ්ඩ
bod:432:, 362. <b>ධාතුලිඞ්ගෙහි</b> <pb M=.224/> <b>පරා පච්චයා</b>।
bod:ධාතුලිඞ්ගඉච්චෙතෙහි පරා පච්චයා හොන්ති।
bod:කරොති, ගච්ඡති। යො කොචි කරොති, තං අඤ්ඤො “කරොහි කරොහි” ඉච්චෙවං බ්රවීති, අථ වා කරොන්තං පයොජයති = කාරෙති। සඞ්ඝො පබ්බතමිව අත්තානමාචරති = පබ්බතායති। තළාකං සමුද්දමිව අත්තානමාචරති = සමුද්දායති, සද්දො චිච්චිටමිව අත්තානමාචරති = චිච්චිටායති, වසිට්ඨස්ස අපච්චං වාසිට්ඨො। එවමඤ්ඤෙපි යොජෙතබ්බා।
bod:433:, 528. <b>තිජ ගුප කිත මානෙ හි ඛ ඡ සා වා</b>।
bod:<b>තිජ ගුප කිත මානු</b> ඉච්චෙතෙහි ධාතූහි <b>ඛ ඡ ස</b> ඉච්චෙතෙ පච්චයා හොන්ති වා।
bod:තිතික්ඛති, ජිගුච්ඡති, තිකිච්ඡති, වීමංසති।
bod:<b>වා</b>ති කිමත්ථං? තෙජති, ගොපති, මානෙති।
bod:434:, 534. <b>භුජ ඝස හර සු පාදීහි තුමිච්ඡත්ථෙසු</b>।
bod:<b>භුජ</b> <pb M=.225/> <b>ඝස හර සු පා</b>ඉච්චෙවමාදීහි ධාතූහි <b>තුමිච්ඡත්ථෙසු ඛ ඡ ස</b>ඉච්චෙතෙ පච්චයා හොන්ති වා।
bod:භොත්තුමිච්ඡති=බුභුක්ඛති, ඝසිතුමිච්ඡති=ජිඝච්ඡති, හරිතුමිච්ඡති=ජිගීසති, සොතුමිච්ඡති=සුස්සුසති, පාතුමිච්ඡති=පිවාසති।
bod:<b>වා</b>ති කිමත්ථං? භොත්තුමිච්ඡති।
bod:<b>තුමිච්ඡත්ථෙසූ</b>ති කිමත්ථං? භුඤ්ජති।
bod:435:, 536. <b>ආය නාමතො කත්තූපමානාදාචාරෙ</b>।
bod:නාමතො කත්තූපමානා ආචාරත්ථෙ <b>ආය</b>පච්චයො හොති।
bod:සඞ්ඝො පබ්බතමිව අත්තානමාචරති = පබ්බතායති, තළාකං සමුද්දමිව අත්තානමාචරති = සමුද්දායති, සද්දො චිච්චිටමිව අත්තානමාචරති = චිච්චිටායති। එවමඤ්ඤෙපි යොජෙතබ්බා।
bod:436:, 537. <b>ඊයූපමානා ච</b>।
bod:නාමතො උපමානා ආචාරත්ථෙ ච <b>ඊය</b>පච්චයො හොති।
bod:අඡත්තං <pb M=.226/> ඡත්තමිව ආචරති =ඡත්තීයති, අපුත්තං පුත්තමිව ආචරති=පුත්තීයති।
bod:<b>උපමානා</b>ති කිමත්ථං? ධම්මං ආචරති।
bod:<b>ආචාරෙ</b>ති කිමත්ථං? අඡත්තං ඡත්තමිව රක්ඛති। එවමඤ්ඤෙපි යොජෙතබ්බා।
bod:437:, 538. <b>නාමම්හා’ත්තිච්ඡත්ථෙ</b>।
bod:නාමම්හා අත්තනො ඉච්ඡත්ථෙ <b>ඊය</b>පච්චයො හොති।
bod:අත්තනො පත්තමිච්ඡති = පත්තීයති। එවං වත්ථීයති, පරික්ඛාරීයති, චීවරීයති, ධනීයති, ඝටීයති।
bod:<b>අත්තිච්ඡත්ථෙ</b>ති කිමත්ථං? අඤ්ඤස්ස පත්තමිච්ඡති। එවමඤ්ඤෙපි යොජෙතබ්බා।
bod:438:, 540. <b>ධාතූහි ණෙ ණය ණාපෙ ණාපයා කාරිතානි හෙත්වත්ථෙ</b>।
bod:සබ්බෙහි ධාතූහි <b>ණෙණය ණාපෙ ණාපය</b>ඉච්චෙතෙ පච්චයා හොන්ති <b>කාරිත</b>සඤ්ඤා ච හෙත්වත්ථෙ।
bod:යො කොචි කරොති, තං අඤ්ඤො “කරොහි කරොහි” ඉච්චෙවං බ්රවීති, අථ වා කරොන්තං පයොජයති <pb M=.227/> = කාරෙති, කාරයති, කාරාපෙති, කාරා පයති। යෙ කෙචි කරොන්ති, තෙ අඤ්ඤෙ “කරොථ කරොථ” ඉච්චෙවං බ්රුවන්ති = කාරෙන්ති, කාරයන්ති, කාරාපෙන්ති, කාරාපයන්ති। යො කොචි පචති, තං අඤ්ඤො “පචාහි පචාහි”ඉච්චෙවං බ්රවීති, අථ වා පචන්තං පයොජයති = පාචෙති, පාචයති, පාචාපෙති, පාචාපයති। යෙ කෙචි පචන්ති, තෙ අඤ්ඤෙ “පචථ පචථ” ඉච්චෙවං බ්රුවන්ති = පාචෙන්ති, පාචයන්ති, පාචාපෙන්ති। පාචාපයන්ති। එවං භණෙති, භණයති, භණාපෙති, භණාපයති। භණෙන්ති, භණයන්ති, භණාපෙන්ති, භණාපයන්ති। තථරිව අඤ්ඤෙපි යොජෙතබ්බා।
bod:<b>හෙත්වත්ථෙ</b>ති කිමත්ථං? කරොති, පචති।
bod:<b>අත්ථග්ගහණෙන අල</b>පච්චයො හොති, ජොතලති।
bod:439:, 539. <b>ධාතුරූපෙ නාමස්මා ණයො ච</b>।
bod:තස්මා නාමස්මා <b>ණය</b>පච්චයො හොති <b>කාරිත</b>සඤ්ඤො ච ධාතුරූපෙ සති।
bod:හත්ථිනා අතික්කමති මග්ගං = අතිහත්ථයති, වීණාය උපගායති ගීතං = උපවීණයති, දළ්හං කරොති වීරියං <pb M=.228/> = දළ්හයති, විසුද්ධා හොති රත්ති = විසුද්ධයති।
bod:<b>චග්ගහණෙන ආර ආල</b>ඉච්චෙතෙ පච්චයා හොන්ති। සන්තං කරොති = සන්තාරති, උපක්කමං කරොති = උපක්කමාලති।
bod:440:, 445. <b>භාවකම්මෙසු යො</b>।
bod:සබ්බෙහි ධාතූහි භාවකම්මෙසු <b>ය</b>පච්චයො හොති।
bod:ඨීයතෙ, බුජ්ඣතෙ, පච්චතෙ, ලබ්භතෙ, කරීයතෙ, යුජ්ජතෙ, උච්චතෙ।
bod:<b>භාවකම්මෙසූ</b>ති කිමත්ථං? කරොති, පචති, පඨති।
bod:441:, 447. <b>තස්ස චවග්ගයකාරවකාරත්තං සධාත්වන්තස්ස</b>।
bod:තස්ස <b>ය</b>පච්චයස්ස <b>ච</b>වග්ගයකාරවකාරත්තං හොති ධාතූනං අන්තෙන සහ යථාසම්භවං।
bod:වුච්චතෙ, වුච්චන්තෙ, උච්චතෙ, උච්චන්තෙ, පච්චතෙ, පච්චන්තෙ। මජ්ජතෙ, මජ්ජන්තෙ, යුජ්ජතෙ, යුජ්ජන්තෙ। බුජ්ඣතෙ, බුජ්ඣන්තෙ, කුජ්ඣතෙ, කුජ්ඣන්තෙ, උජ්ඣතෙ, උජ්ඣන්තෙ। හඤ්ඤතෙ, හඤ්ඤන්තෙ। කය්යතෙ, කය්යන්තෙ। දිබ්බතෙ, දිබ්බන්තෙ।
bod:442:, 448. <b>ඉවණ්ණාගමො</b> <pb M=.229/> <b>වා</b>।
bod:සබ්බෙහි ධාතූහි <b>ය</b>ම්හි පච්චයෙ, පරෙ ඉවණ්ණාගමො හොති වා।
bod:කරීයතෙ, කරීයති, ගච්ඡීයතෙ, ගච්ඡීයති।
bod:<b>වා</b>ති කිමත්ථං? කය්යතෙ।
bod:443:, 449. <b>පුබ්බරූපඤ්ච</b>।
bod:සබ්බෙහි ධාතූහි <b>ය</b>පච්චයො පුබ්බරූපමාපජ්ජතෙ වා।
bod:වුඩ්ඪතෙ, ඵල්ලතෙ, දම්මතෙ, සක්කතෙ, ලබ්භතෙ, දිස්සතෙ।
bod:444:, 501. <b>තථා කත්තරි ච</b>।
bod:යථා හෙට්ඨා භාවකම්මෙසු <b>ය</b>පච්චයස්ස ආදෙසො හොති තථා කත්තරිපි <b>ය</b>පච්චයස්ස ආදෙසො කාතබ්බො।
bod:බුජ්ඣති, විජ්ඣති, මඤ්ඤති, සිබ්බති।
bod:445:, 433. <b>භූවාදිතො අ</b>।
bod:<b>භූ</b>ඉච්චෙවමාදිතො ධාතුගණතො <b>අ</b>පච්චයො හොති කත්තරි।
bod:භවති <pb M=.230/>, පඨති, පචති, ජයති।
bod:446:, 509. <b>රුධාදිතො නිග්ගහිතපුබ්බඤ්ච</b>।
bod:<b>රුධ</b>ඉච්චෙවමාදිතො ධාතුගණතො <b>අ</b>පච්චයො හොති කත්තරි, පුබ්බෙ නිග්ගහිතාගමො හොති।
bod:රුන්ධති, ඡින්දති, භින්දති।
bod:<b>චග්ගහණෙන ඉ ඊ එ ඔ</b>ඉච්චෙතෙ පච්චයා හොන්ති නිග්ගහිතපුබ්බඤ්ච।
bod:රුන්ධිති, රුන්ධීති, රුන්ධෙති, රුන්ධොති, සුම්භොති, පරිසුම්භොති।
bod:447:, 510. <b>දිවාදිතො යො</b>।
bod:<b>දිවු</b>ඉච්චෙවමාදිතො ධාතුගණතො <b>ය</b>පච්චයො හොති කත්තරි।
bod:දිබ්බති, ථිබ්බති, යුජ්ඣති, විජ්ඣති, බුජ්ඣති।
bod:448:, 512. <b>ස්වාදිතො ණු ණා උණා ච</b>।
bod:<b>සු</b>ඉච්චෙවමාදිතො ධාතුගණතො <b>ණු ණා උ ණා</b>ඉච්චෙතෙ පච්චයා හොන්ති කත්තරි।
bod:අභිසුණොති <pb M=.231/>, අභිසුණාති, සංවුණොති, සංවුණාති, ආවුණොති, ආවුණාති, පාපුණොති, පාපුණාති।
bod:449:, 513. <b>කියාදිතො නා</b>।
bod:<b>කී</b>ඉච්චෙවමාදිතො ධාතුගණතො <b>නා</b>පච්චයො හොති කත්තරි।
bod:කිණාති, ජිනාති, ධුනාති, මුනාති, ලුනාති, පුනාති।
bod:450:, 517. <b>ගහාදිතො ප්ප ණ්හා</b>।
bod:<b>ගහ</b>ඉච්චෙවමාදිතො ධාතුගණතො <b>ප්පණ්හා</b>ඉච්චෙතෙ පච්චයා හොන්ති කත්තරි।
bod:ඝෙප්පති, ගණ්හාති।
bod:451:, 520. <b>තනාදිතො ඔයිරා</b>।
bod:<b>තනු</b>ඉච්චෙවමාදිතො ධාතුගණතො <b>ඔ යිර</b>ඉච්චෙතෙ පච්චයා හොන්ති කත්තරි।
bod:තනොති <pb M=.232/>, තනොහි, කරොති, කරොහි, කයි රති, කයිරාහි।
bod:452:, 525. <b>චුරාදිතො, ණෙ ණයා</b>।
bod:<b>චුර</b>ඉච්චෙවමාදිතො ධාතුගණතො <b>ණෙ ණය</b>ඉච්චෙතෙ පච්චයා හොන්ති කත්තරි, කාරිතසඤ්ඤා ච।
bod:චොරෙති, චොරයති, චින්තෙති, චින්තයති, මන්තෙති, මන්තයති।
bod:453:, 444. <b>අත්තනොපදානි භාවෙ ච කම්මනි</b>।
bod:භාවෙ ච කම්මනි ච අත්තනොපදානි හොන්ති।
bod:උච්චතෙ, උච්චන්තෙ, මජ්ජතෙ, මජ්ජන්තෙ, යුජ්ජතෙ, යුජ්ජන්තෙ, කුජ්ඣතෙ, කුජ්ඣන්තෙ, ලබ්භතෙ, ලබ්භන්තෙ, කය්යතෙ, කය්යන්තෙ।
bod:454:, 440. <b>කත්තරි ච</b>।
bod:කත්තරි ච අත්තනොපදානි හොන්ති।
bod:මඤ්ඤතෙ, රොචතෙ, සොචතෙ, බුජ්ඣතෙ, ජායතෙ।
bod:455:, 530. <b>ධාතුප්පච්චයෙහි විභත්තියො</b>।
bod:<b>ධාතුනිද්දිට්ඨෙහි</b> පච්චයෙහි <b>ඛාදිකාරිත</b>න්තෙහි විභත්තියො හොන්ති।
bod:තිතික්ඛති <pb M=.233/>, ජිගුච්ඡති, වීමංසති, සමුද්දායති, පුත්තීයති, කාරෙති, පාචෙති।
bod:456:, 430. <b>කත්තරි පරස්සපදං</b>।
bod:කත්තරි පරස්සපදං හොති।
bod:කරොති, පචති, පඨති, ගච්ඡති।
bod:457:, 424. <b>භූවාදයො ධාතවො</b>।
bod:<b>භූ</b>ඉච්චෙවමාදයො යෙ සද්දගණා, තෙ ධාතුසඤ්ඤා හොන්ති।
bod:භවති, භවන්ති, චරති, චරන්ති, පචති, පචන්ති, චින්තයති, චින්තයන්ති, හොති, හොන්ති, ගච්ඡති, ගච්ඡන්ති।
cen:ඉති ආඛ්යාතකප්පෙ දුතියො කණ්ඩො।
sub:තතියකණ්ඩ
bod:458:, 461. <b>ක්වචාදිවණ්ණානමෙකස්සරානං ද්වෙභාවො</b>।
bod:ආදිභූතානං වණ්ණානං එකස්සරානං ක්වචි ද්වෙභාවො හොති।
bod:තිතික්ඛති <pb M=.234/>, ජිගුච්ඡති, තිකිච්ඡති, වීමංසති, බුභුක්ඛති, පිවාසති, දද්දල්ලති, දදාති, ජහාති, චඞ්කමති।
bod:<b>ක්වචී</b>ති කිමත්ථං? කම්පති, චලති।
bod:459:, 462. <b>පුබ්බො’බ්භාසො</b>।
bod:ද්වෙභූතස්ස ධාතුස්ස යො පුබ්බො, සො <b>අබ්භාස</b>සඤ්ඤො හොති।
bod:දධාති, දදාති, බභූව।
bod:460:, 506. <b>රස්සො</b>।
bod:අබ්භාසෙ වත්තමානස්ස සරස්ස රස්සො හොති। දධාති, ජහාති।
bod:461:, 464. <b>දුතියචතුත්ථානං පඨමතතියා</b>।
bod:අබ්භාසගතානං දුතියචතුත්ථානං පඨමතතියා හොන්ති।
bod:චිච්ඡෙද, බුභුක්ඛති, බභූව, දධාති।
bod:462:, 476. <b>කවග්ගස්ස චවග්ගො</b>।
bod:අබ්භාසෙ වත්තමානස්ස <b>ක</b>වග්ගස්ස <b>ච</b> වග්ගො හොති।
bod:චිකිච්ඡති <pb M=.235/>, ජිගුච්ඡති, ජිඝච්ඡති, ජිගීසති, ජඞ්ගමති, චඞ්කමති।
bod:463:, 532. <b>මානකිතානං වතත්තං වා</b>।
bod:<b>මානකිත</b>ඉච්චෙතෙසං ධාතූනං අබ්භාසගතානං <b>ව</b>කාර <b>ත</b>කාරත්තං හොති වා යථාසඞ්ඛ්යං।
bod:වීමංසති, තිකිච්ඡති।
bod:<b>වා</b>ති කිමත්ථං? චිකිච්ඡති।
bod:464:, 504. <b>හස්ස ජො</b>।
bod:අබ්භාසෙ වත්තමානස්ස <b>හ</b>කාරස්ස <b>ජො</b> හොති।
bod:ජහාති, ජුහ්වති, ජුහොති, ජහාර।
bod:465:, 463. <b>අන්තස්සිවණ්ණාකාරො වා</b>।
bod:අබ්භාසස්ස අන්තස්ස ඉවණ්ණො හොති, <b>අ</b>කාරො වා।
bod:ජිගුච්ඡති, පිවාසති, වීමංසති, ජිඝච්ඡති, බභූව, දධාති।
bod:<b>වා</b>ති කිමත්ථං? බුභුක්ඛති।
bod:466:, 489. <b>නිග්ගහිතඤ්ච</b> <pb M=.236/>।
bod:අබ්භාසස්ස අන්තෙ නිග්ගහිතාගමො හොති වා।
bod:චඞ්කමති, චඤ්චලති, ජඞ්ගමති।
bod:<b>වා</b>ති කිමත්ථං? පිවාසති, දද්දල්ලති।
bod:467:, 533. <b>තතො පාමානානං වා මං සෙසු</b>।
bod:තතො අබ්භාසතො <b>පාමාන</b>ඉච්චෙතෙසං ධාතූනං <b>වාමං</b>ඉච්චෙතෙ ආදෙසා හොන්ති යථාසඞ්ඛ්යං <b>ස</b>පච්චයෙ පරෙ।
bod:පිවාසති, වීමංසති।
bod:468:, 462. <b>ඨා තිට්ඨො</b>।
bod:<b>ඨා</b>ඉච්චෙතස්ස ධාතුස්ස <b>තිට්ඨා</b>දෙසො හොති වා।
bod:තිට්ඨති, තිට්ඨතු, තිට්ඨෙය්ය, තිට්ඨෙය්යුං।
bod:<b>වා</b>ති කිමත්ථං? ඨාති।
bod:469:, 494. <b>පා පිවො</b>।
bod:<b>පා</b>ඉච්චෙතස්ස ධාතුස්ස <b>පි</b>වාදෙසො හොති වා।
bod:පිවති, පිවතු, පිවෙය්ය, පිවෙය්යුං।
bod:<b>වා</b>ති කිමත්ථං? පාති।
bod:470:, 514. <b>ඤාස්ස</b> <pb M=.237/> <b>ජා ජං නා</b>।
bod:<b>ඤා</b>ඉච්චෙතස්ස ධාතුස්ස <b>ජා ජං නා</b>ආදෙසා හොන්ති වා।
bod:ජානාති, ජානෙය්ය, ජානියා, ජඤ්ඤා, නායති।
bod:471:, 483. <b>දිසස්ස පස්ස දිස්ස දක්ඛා වා</b>।
bod:<b>දිස</b>ඉච්චෙතස්ස ධාතුස්ස <b>පස්ස දිස්ස දක්ඛ</b>ඉච්චෙතෙ ආදෙසා හොන්ති වා।
bod:පස්සති, දිස්සති, දක්ඛති, අදක්ඛ।
bod:<b>වා</b>ති කිමත්ථං? අද්දස।
bod:472:, 531. <b>බ්යඤ්ජනන්තස්ස චො ඡපච්චයෙසු ච</b>।
bod:බ්යඤ්ජනන්තස්ස ධාතුස්ස <b>චො</b> හොති <b>ඡ</b>පච්චයෙසු පරෙසු।
bod:ජිගුච්ඡති, තිකිච්ඡති, ජිඝච්ඡති।
bod:473:, 529. <b>කො ඛෙ ච</b>।
bod:බ්යඤ්ජනන්තස්ස ධාතුස්ස <b>කො</b> හොති <b>ඛ</b>පච්චයෙ පරෙ।
bod:තිතික්ඛති <pb M=.238/>, බුභුක්ඛති।
bod:474:, 535. <b>හරස්ස ගීසෙ</b>।
bod:<b>හර</b>ඉච්චෙතස්ස ධාතුස්ස සබ්බස්සෙව <b>ගී</b>ආදෙසො හොති <b>ස</b>පච්චයෙ පරෙ।
bod:ජිගීසති।
bod:475:, 565. <b>බ්රූභූනමාහභූවා පරොක්ඛායං</b>।
bod:<b>බ්රූභූ</b>ඉච්චෙතෙසං ධාතූනං <b>ආහභූව</b>ඉච්චෙතෙ ආදෙසා හොන්ති යථාසඞ්ඛ්යං පරොක්ඛායං විභත්තියං।
bod:ආහ, ආහු, බභූව, බභූවු।
bod:<b>පරොක්ඛාය</b>මිති කිමත්ථං? අබ්රචුං।
bod:476:, 442. <b>ගමිස්සන්තො ච්ඡො වා සබ්බාසු</b>।
bod:<b>ගමු</b>ඉච්චෙතස්ස ධාතුස්ස අන්තො <b>ම</b>කාරො <b>ච්ඡො</b> හොති වා සබ්බාසු පච්චයවිභත්තීසු।
bod:ගච්ඡමානො, ගච්ඡන්තො। ගච්ඡති, ගමෙති। ගච්ඡතු, ගමෙතු। ගච්ඡෙය්ය। ගමෙය්ය। අගච්ඡා, අගමා। අගච්ඡී, අගමී। ගච්ඡිස්සති, ගමිස්සති। අගච්ඡිස්සා, අගමිස්සා।
bod:<b>ගමිස්සෙ</b>ති <pb M=.239/> කිමත්ථං? ඉච්ඡති।
bod:477:, 479. <b>වචස්සජ්ජතනිම්හි මකාරො ඔ</b>।
bod:<b>වච</b>ඉච්චෙතස්ස ධාතුස්ස <b>අ</b>කාරො <b>ඔ</b>ත්තමාපජ්ජතෙ අජ්ජතනිම්හි විභත්තිම්හි।
bod:අවොච। අවොචුං।
bod:<b>අජ්ජතනිම්හී</b>ති කිමත්ථං? අවච, අවචූ।
bod:478:, 438. <b>අකාරො දීඝං හි මි මෙසු</b>।
bod:<b>අ</b>කාරො දීඝමාපජ්ජතෙ <b>හිමිම</b>ඉච්චෙතෙසු විභත්තීසු।
bod:ගච්ඡාහි, ගච්ඡාමි, ගච්ඡාම, ගච්ඡාම්හෙ।
bod:<b>මිකාරග්ගහණෙන</b> හිවිභත්තිම්හි <b>අ</b>කාරො ක්වචි න දීඝමාපජ්ජතෙ। ගච්ඡහි।
bod:479:, 452. <b>හ ලොපං වා</b>।
bod:<b>හි</b>විභත්ති ලොපමාපජ්ජතෙ වා।
bod:ගච්ඡ, ගච්ඡාහි, ගම, ගමාහි, ගමය, ගමයාහි।
bod:<b>හී</b>ති කිමත්ථං? ගච්ඡති, ගමයති।
bod:480:, 490. <b>හොතිස්සරෙහොහෙ භවිස්සන්තිම්හිස්සස්ස ච</b>।
bod:<b>හූ</b>ඉච්චෙතස්ස <pb M=.240/> ධාතුස්ස සරො <b>එ හ ඔහ එ</b>ත්තමාපජ්ජ තෙ භවිස්සන්තිම්හි, <b>ස්ස</b>ස්ස ච ලොපො හොති වා।
bod:හෙහිති, හෙහින්ති, හොහිති, හොහින්ති, හෙති, හෙන්ති, හෙහිස්සති, හෙහිස්සන්ති, හොහිස්සති, හොහිස්සන්ති, හෙස්සති, හෙස්සන්ති।
bod:<b>හූ</b>ති කිමත්ථං? භවිස්සති, භවිස්සන්ති।
bod:<b>භවිස්සන්තිම්හී</b>ති කිමත්ථං? හොති।
bod:481:, 524. <b>කරස්ස සපච්චයස්ස කාහො</b>।
bod:<b>කර</b>ඉච්චෙතස්ස ධාතුස්ස සපච්චයස්ස <b>කාහා</b>දෙසො හොති වා භවිස්සන්තිම්හි විභත්තිම්හි, <b>ස</b>ස්ස ච නිච්චං ලොපො හොති।
bod:කාහති, කාහිති, කාහසි, කාහිසි, කාහාමි, කාහාම।
bod:<b>වා</b>ති කිමත්ථං? කරිස්සති, කරිස්සන්ති।
bod:<b>සපච්චයග්ගහණෙන</b> අඤ්ඤෙහිපි භවිස්සන්තියා විභත්තියා <b>ඛාමි ඛාම ඡාමි ඡාම</b>ඉච්චාදයො ආදෙසා හොන්ති। වක්ඛාමි, වක්ඛාම, වච්ඡාමි, වච්ඡාම।
cen:ඉති ආඛ්යාතකප්පෙ තතියො කණ්ඩො।
sub:චතුත්ථකණ්ඩ
bod:482:, 508. <b>දාදන්තස්සං</b> <pb M=.241/> <b>මි මෙසු</b>।
bod:<b>දා</b>ඉච්චෙතස්ස ධාතුස්ස අන්තස්ස <b>අං</b> හොති <b>මිම</b>ඉච්චෙතෙසු।
bod:දම්මි, දම්ම।
bod:483:, 527. <b>අසංයොගන්තස්ස වුද්ධි කාරිතෙ</b>।
bod:අසංයොගන්තස්ස ධාතුස්ස කාරිතෙ වුද්ධි හොති।
bod:කාරෙති, කාරෙන්ති, කාරයති, කාරයන්ති, කාරාපෙති, කාරාපෙන්ති, කාරාපයති, කාරාපයන්ති।
bod:<b>අසංයොගන්තස්සෙ</b>ති කිමත්ථං? චින්තයති, මන්තයති।
bod:484:, 542. <b>ඝටාදීනං වා</b>।
bod:<b>ඝටා</b>දීනං ධාතූනං අසංයොගන්තානං වුද්ධි හොති වා කාරිතෙ।
bod:ඝාටෙති, ඝටෙති, ඝාටයති, ඝටයති, ඝාටාපෙති, ඝටාපෙති, ඝාටාපයති, ඝටාපයති, ගාමෙති, ගමෙති, ගාමයති, ගමයති, ගාමාපෙති, ගමාපෙති। ගාමාපයති, ගමාපයති।
bod:<b>ඝටාදීනමි</b>ති කිමත්ථං? කාරෙති।
bod:485:, 434. <b>අඤ්ඤෙසු</b> <pb M=.242/> <b>ච</b>।
bod:අඤ්ඤෙසු ච පච්චයෙසු සබ්බෙසං ධාතූනං අසංයොගන්තානං වුද්ධි හොති।
bod:ජයති, හොති, භවති।
bod:<b>චග්ගහණෙන</b> ණුපච්චයස්සාපි වුද්ධි හොති। අභිසුණොති।
bod:486:, 543. <b>ගුහ දුසානං දීඝං</b>।
bod:<b>ගුහ දුස</b>ඉච්චෙතෙසං ධාතූනං සරො දීඝමාපජ්ජතෙ කාරිතෙ।
bod:ගූහයති, දූසයති।
bod:487:, 478. <b>වච වස වහාදීනමුකාරො වස්ස යෙ</b>।
bod:<b>වච වස වහ</b>ඉච්චෙවමාදීනං ධාතූනං වකාරස්ස <b>උ</b>කාරො හොති <b>ය</b>පච්චයෙ පරෙ।
bod:උච්චතෙ, වුච්චති, ගුස්සති, වුය්හති।
bod:488:, 481. <b>හ විපරියයො ලො වා</b>।
bod:<b>හ</b>කාරස්ස විපරියයො හොති <b>ය</b>පච්චයෙ පරෙ, <b>ය</b>පච්චයස්ස ච <b>ලො</b> හොති වා।
bod:වුල්හති, වුය්හති।
bod:489:, 519. <b>ගහස්ස</b> <pb M=.243/> <b>ඝෙ ප්පෙ</b>।
bod:<b>ගහ</b>ඉච්චෙතස්ස ධාතුස්ස සබ්බස්ස <b>ඝෙ</b>කාරො හොති ප්පපච්චයෙ පරෙ।
bod:ඝෙප්පති।
bod:490:, 518. <b>හලො පො ණ්හාම්හි</b>।
bod:<b>ගහ</b>ඉච්චෙතස්ස ධාතුස්ස <b>හ</b>කාරස්ස ලොපො හොති <b>ණ්හා</b>ම්හි පච්චයෙ පරෙ।
bod:ගණ්හාති।
bod:491:, 523. <b>කරස්ස කාසත්තමජ්ජතනිම්හි</b>।
bod:<b>කර</b>ඉච්චෙතස්ස ධාතුස්ස සබ්බස්ස <b>කාස</b>ත්තං හොති වා අජ්ජතනිම්හි විභත්තිම්හි।
bod:අකාසි, අකාසුං। අකරි, අකරුං।
bod:<b>කාසත්තමිතිභාවනිද්දෙසෙන</b> අඤ්ඤත්ථාපි <b>සා</b>ගමො හොති। අහොසි, අදාසි।
bod:492:, 499. <b>අසස්මා මිමානං ම්හිම්හා’ න්තලොපො ච</b>।
bod:<b>අස</b>ඉච්චෙතාය ධාතුයා <b>මිම</b>ඉච්චෙතෙසං විභත්තීනං <b>ම්හිම්හා</b>දෙසා හොන්ති වා, ධාත්වන්තස්ස ලොපො ච।
bod:අම්හි <pb M=.244/>, අම්හ, අස්මි, අස්ම।
bod:493:, 498. <b>ථස්ස ත්ථත්තං</b>।
bod:<b>අස</b>ඉච්චෙතාය ධාතුයා <b>ථ</b>ස්ස විභත්තිස්ස <b>ත්ථ</b>ත්තං හොති, ධාත්වන්තස්ස ලොපො ච।
bod:අත්ථ।
bod:494:, 495. <b>තිස්ස ත්ථිත්තං</b>।
bod:<b>අස</b>ඉච්චෙතාය ධාතුයා <b>ති</b>ස්ස විභත්තිස්ස <b>ත්ථි</b>ත්තං හොති, ධාත්වන්තස්ස ලොපො ච।
bod:අත්ථි।
bod:495:, 500. <b>තුස්ස ත්ථුත්තං</b>।
bod:<b>අස</b>ඉච්චෙතාය ධාතුයා <b>තු</b>ස්ස විභත්තිස්ස <b>ත්ථු</b>ත්තං හොති, ධාත්වන්තස්ස ලොපො ච।
bod:අත්ථු।
bod:496:, 497. <b>සිම්හි ච</b>।
bod:<b>අස</b>ස්සෙව ධාතුස්ස <b>සි</b>ම්හි විභත්තිම්හි අන්තස්ස ලොපො ච හොති।
bod:කො නු ත්වමසි මාරිස।
bod:497:, 477. <b>ලභස්මා</b> <pb M=.245/> <b>ඊ ඉංනං ත්ථ ත්ථං</b>।
bod:<b>ලභ</b>ඉච්චෙතාය ධාතුයා ඊ ඉංනං විභත්තීනං <b>ත්ථ ත්ථං</b>ආදෙසා හොන්ති, ධාත්වන්තස්ස ලොපො ච।
bod:අලත්ථ, අලත්ථං।
bod:498:, 480. <b>කුසස්මා දී ච්ඡි</b>।
bod:<b>කුස</b>ඉච්චෙතාය ධාතුයා <b>ඊ</b>විභත්තිස්ස <b>ච්ඡි</b>හොති, ධාත්වන්තස්ස ලොපො ච।
bod:අක්කොච්ඡි।
bod:499:, 507. <b>දාධාතුස්ස දජ්ජං</b>।
bod:<b>දා</b>ඉච්චෙතස්ස ධාතුස්ස සබ්බස්ස <b>දජ්ජා</b>දෙසො හොති වා।
bod:දජ්ජාමි, දජ්ජෙය්ය, දදාමි, දදෙය්ය।
bod:500:, 486. <b>වදස්ස වජ්ජං</b>।
bod:<b>වද</b>ඉච්චෙතස්ස ධාතුස්ස සබ්බස්ස <b>වජ්ජා</b>දෙසො හොති වා।
bod:වජ්ජාමි, වජ්ජෙය්ය, වදාමි, වදෙය්ය।
bod:501:, 443. <b>ගමිස්ස</b> <pb M=.246/> <b>ඝම්මං</b>।
bod:<b>ගමු</b>ඉච්චෙතස්ස ධාතුස්ස සබ්බස්ස <b>ඝම්මා</b>දෙසො හොති වා।
bod:ඝම්මතු। ඝම්මාහි, ඝම්මාමි।
bod:<b>වා</b>ති කිමත්ථං? ගච්ඡතු, ගච්ඡාහි, ගච්ඡාමි।
bod:502:, 493. <b>යම්හි දා ධා මා ඨා හා පා මහමථාදීනමී</b>।
bod:<b>ය</b>ම්හි පච්චයෙ පරෙ <b>දා ධා මා ඨා හා පා මහ මථ</b> ඉච්චෙවමාදීනං ධාතූනං අන්තො <b>ඊ</b>කාරමාපජ්ජතෙ।
bod:දීයති, ධීයති, මීයති, ඨීයති, හීයති, පීයති, මහීයති, මථීයති।
bod:503:, 485. <b>යජස්සාදිස්සි</b>।
bod:<b>යජ</b>ඉච්චෙතස්ස ධාතුස්ස ආදිස්ස <b>ඉ</b>කාරාදෙසො හොති <b>ය</b>පච්චයෙ පරෙ।
bod:ඉජ්ජතෙ මයා බුද්ධො।
bod:504:, 470. <b>සබ්බතො උං ඉංසු</b>।
bod:සබ්බෙහි ධාතූහි උංවිභත්තිස්ස ඉංසුආදෙසො හොති।
bod:උපසඞ්කමිංසු <pb M=.247/>, නිසීදිංසු।
bod:505:, 482. <b>ජර මරානං ජීර ජිය්ය මිය්යා වා</b>।
bod:<b>ජර මර</b> ඉච්චෙතෙසං ධාතූනං <b>ජීර ජිය්ය මිය්යා</b>දෙසා හොන්ති වා।
bod:ජීරති, ජීරන්ති, ජිය්යති, ජිය්යන්ති, මිය්යති, මිය්යන්ති, මරති, මරන්ති।
bod:506:, 496. <b>සබ්බත්ථා’ සස්සාදිලොපො ච</b>।
bod:සබ්බත්ථ විභත්තිපච්චයෙසු <b>අස</b>ඉච්චෙතස්ස ධාතුස්ස ආදිස්ස ලොපො හොති වා।
bod:සියා, සන්ති, සන්තෙ, සමානො।
bod:<b>වා</b>ති කිමත්ථං? අසි।
bod:507:, 501. <b>අසබ්බධාතුකෙ භූ</b>।
bod:<b>අස</b>ස්සෙව ධාතුස්ස <b>භූ</b>හොති වා අසබ්බධාතුකෙ।
bod:භවිස්සති। භවිස්සන්ති।
bod:<b>වා</b>ති කිමත්ථං? ආසුං।
bod:508:, 515. <b>එය්යස්ස</b> <pb M=.248/> <b>ඤාතො ඉයා ඤා</b>।
bod:<b>එය්ය</b>ස්ස විභත්තිස්ස <b>ඤා</b>ඉච්චෙතාය ධාතුයා පරස්ස <b>ඉයා ඤා</b>ආදෙසා හොන්ති වා।
bod:ජානියා, ජඤ්ඤා।
bod:<b>වා</b>ති කිමත්ථං? ජානෙය්ය।
bod:509:, 516. <b>නාස්ස ලොපො යකාරත්තං</b>।
bod:<b>ඤා</b>ඉච්චෙතාය ධාතුයා පරස්ස <b>නා</b>පච්චයස්ස ලොපො හොති වා, <b>ය</b>කාරත්තඤ්ච।
bod:ජඤ්ඤා, නායති।
bod:<b>වා</b>ති කිමත්ථං? ජානාති।
bod:510:, 487. <b>ලොපඤ්චෙත්තමකාරො</b>।
bod:<b>අ</b>කාරපච්චයො ලොපමාපජ්ජතෙ, එත්තඤ්ච හොති වා।
bod:වජ්ජෙමි, වදෙමි, වජ්ජාමි, වදාමි।
bod:511:, 521. <b>උත්තමොකාරො</b>।
bod:<b>ඔ</b>කාරපච්චයො උත්තමාපජ්ජතෙ වා।
bod:කුරුතෙ, කරොති।
bod:<b>ඔකාරො</b>ති <pb M=.249/> කිමත්ථං? හොති।
bod:512:, 522. <b>කරස්සාකාරො ච</b>।
bod:<b>කර</b>ඉච්චෙතස්ස ධාතුස්ස <b>අ</b>කාරො <b>උ</b>ත්තමාපජ්ජතෙ වා।
bod:කුරුතෙ, තරොති, තුබ්බන්ති, කයිරති।
bod:<b>කරස්සෙ</b>ති කිමත්ථං? සරති, මරති।
bod:513:, 435. <b>ඔ අව සරෙ</b>।
bod:<b>ඔ</b>කාරස්ස ධාත්වන්තස්ස සරෙ පරෙ <b>අවා</b>දෙසො හොති।
bod:චවති। භවති।
bod:<b>ඔ</b>ති කිමත්ථං? ජයති।
bod:514:, 491. <b>එ අය</b>।
bod:<b>එ</b>කාරස්ස ධාත්වන්තස්ස සරෙ පරෙ <b>අයා</b>දෙසො හොති।
bod:නයති, ජයති।
bod:515:, 541. <b>තෙ</b> <pb M=.250/> <b>ආවායා කාරිතෙ</b>।
bod:තෙ <b>ඔ එ</b>ඉච්චෙතෙ <b>ආව ආයා</b>දෙසෙ පාපුණන්ති කාරිතෙ।
bod:ලාවෙති, නායෙති।
bod:<b>යොගවිභාගෙන</b> අඤ්ඤස්මිම්පි <b>එ</b>කාරස්ස <b>ආයා</b>දෙසො හොති। ගායති, ගායන්ති।
bod:516:, 466. <b>ඉකාරාගමො අසබ්බධාතුකම්හි</b>।
bod:සබ්බස්මිං අසබ්බධාතුකම්හි <b>ඉ</b>කාරාගමො හොති।
bod:ගමිස්සති, කරිස්සති, ලභිස්සති, පචිස්සති।
bod:<b>අසබ්බධාතුකම්හී</b>ති කිමත්ථං? ගච්ඡති, කරොති, ලභති, පචති।
bod:517:, 488. <b>ක්වචි ධාතුවිභත්තිපච්චයානං දීඝ විපරීතාදෙසලොපාගමා ච</b>।
bod:ඉධ ආඛ්යාතෙ අනිද්දිට්ඨෙසු සාධනෙසු ක්වචි ධාතුවිභත්තිපච්චයානං දීඝවිපරීතාදෙසලොපාගමඉච්චෙතානි කාරියානි ජිනවචනානුරූපානි කාතබ්බානි।
bod:ජායති <pb M=.251/>, කරෙය්ය, ජානියා, සියා, කරෙ, ගච්ඡෙ, ජඤ්ඤා, වක්ඛෙථ, දක්ඛෙථ, දිච්ඡති, අගච්ඡි, අගච්ඡුං, අහොසි, අහෙසුං ඉච්චෙවමාදීනි අඤ්ඤානිපි සාධනානි යොජෙතබ්බානි।
bod:518:, 446. <b>අත්තනොපදානි පරස්සපදත්තං</b>।
bod:අත්තනොපදානි ක්වචි පරස්සපදත්තමාපජ්ජන්තෙ।
bod:වුච්චති, ලබ්භති, පච්චති।
bod:<b>ක්වචී</b>ති කිමත්ථං? කරීයතෙ, ලබ්භතෙ, පච්චතෙ।
bod:519:, 457. <b>අකාරාගමො හිය්යත්තනීඅජ්ජතනීකාලාතිපත්තීසු</b>।
bod:ක්වචි <b>අ</b>කාරාගමො හොති <b>හිය්යත්තනී අජ්ජතනීකාලාතිපත්ති</b>ඉච්චෙතාසු විභත්තීසු।
bod:අගමා, අගමී, අගමිස්සා।
bod:<b>ක්වචී</b>ති කිමත්ථං? ගමා, ගමී, ගමිස්සා।
bod:520:, 502. <b>බ්රූතො ඊ තිම්හි</b>।
bod:<b>බ්රූ</b>ඉච්චෙතාය ධාතුයා <b>ඊ</b>කාරාගමො හොති <b>ති</b>ම්හි විභත්තිම්හි।
bod:බ්රවීති।
bod:521:, 425. <b>ධාතුස්සන්තො</b> <pb M=.252/> <b>ලොපො’නෙකසරස්ස</b>।
bod:ධාතුස්ස අන්තො ක්වචි ලොපො හොති අනෙකසරස්ස।
bod:ගච්ඡති, සරති, මරති।
bod:<b>අනෙකසරස්සෙ</b>ති කිමත්ථං? පාති, යාති, වාති।
bod:<b>ක්වචී</b>ති කිමත්ථං? මහීයති, මථීයති।
bod:522:, 476. <b>ඉසුයමූනමන්තො ච්ඡො වා</b>।
bod:<b>ඉසු යමු ඉ</b>ච්චෙතෙසං ධාතූනං අන්තො <b>ච්ඡො</b> හොති වා। ඉච්ඡති, නියච්ඡති।
bod:<b>වා</b>ති කිමත්ථං? එසති, නියමති।
bod:523:, 526. <b>කාරිතානං ණො ලොපං</b>।
bod:කාරිතඉච්චෙතෙසං පච්චයානං <b>ණො</b> ලොපමාපජ්ජතෙ।
bod:කාරෙති, කාරයති, කාරාපෙති, කාරාපයති।
gax:සාසනත්ථං සමුද්දිට්ඨං, මයාඛ්යාතං සමාසතො।
gae:සකං බුද්ධිවිසෙසෙන, චින්තයන්තු විචක්ඛණා॥
cen:ඉති ආඛ්යාතකප්පෙ චතුත්ථො කණ්ඩො।
cen:ආඛ්යාතකප්පො නිට්ඨිතො।
