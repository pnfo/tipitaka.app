cha:වස්සූපනායිකක්ඛන්ධකකථාවණ්ණනා
bod:2608:වස්සූපනායිකා වුත්තාති සෙසො। <b>පච්ඡිමා චා</b>ති එත්ථ <b>ඉති</b>-සද්දො නිදස්සනෙ। <b>වස්සූපනායිකා</b>ති වස්සූපගමනා। ආලයො, වචීභෙදො වා කාතබ්බො උපගච්ඡතාති ඉමිනා වස්සූපගමනප්පකාරො දස්සිතො। උපගච්ඡතා ආලයො කත්තබ්බො, වචීභෙදො වා කත්තබ්බොති සම්බන්ධො। උපගච්ඡන්තෙන ච සෙනාසනෙ අසති “ඉධ වස්සං වසිස්සාමී”ති චිත්තුප්පාදමත්තං වා කාතබ්බං, සෙනාසනෙ සති “ඉමස්මිං විහාරෙ ඉමං තෙමාසං වස්සං උපෙමී”ති ච “ඉධ වස්සං උපෙමී”ති ච වචීභෙදො වා කාතබ්බොති අත්ථො।
bod:2609:ජානං වස්සූපගමනං අනුපගච්ඡතො වාපීති යොජනා। <b>තෙමාස</b>න්ති එත්ථ “පුරිමං වා පච්ඡිමං වා”ති සෙසො। <b>චරන්තස්සාපී</b>ති එත්ථ “චාරික”න්ති සෙසො। පුරිමං වා <b>තෙමාසං</b> පච්ඡිමං වා <b>තෙමාසං</b> අවසිත්වාව චාරිකං චරන්තස්සාපි දුක්කටන්ති යොජනා। <b>තෙමාස</b>න්ති අච්චන්තසංයොගෙ උපයොගවචනං। යථාහ – “න, භික්ඛවෙ, වස්සං උපගන්ත්වා පුරිමං වා තෙමාසං පච්ඡිමං වා තෙමාසං අවසිත්වා චාරිකා පක්කමිතබ්බා, යො පක්කමෙය්ය, ආපත්ති දුක්කටස්සා”ති (මහාව॰ 185)।
bod:2610:<b>රුක්ඛස්ස</b> <pb V=2.159/> <b>සුසිරෙ</b>ති එත්ථ “සුද්ධෙ”ති සෙසො। යථාහ – “රුක්ඛසුසිරෙති එත්ථ සුද්ධෙ රුක්ඛසුසිරෙයෙව න වට්ටති, මහන්තස්ස පන රුක්ඛසුසිරස්ස අන්තො පදරච්ඡදනං කුටිකං <pb M=2.201/> කත්වා පවිසනද්වාරං යොජෙත්වා උපගන්තුං වට්ටතී”ති। <b>“රුක්ඛස්ස සුසිරෙ”</b>ති ඉමිනා රුක්ඛෙකදෙසො විටපොපි සඞ්ගහිතො, සොපි සුද්ධොව න වට්ටති। යථාහ – “රුක්ඛවිටභියාති එත්ථාපි සුද්ධෙ විටපමත්තෙ න වට්ටති, මහාවිටපෙ පන අට්ටකං බන්ධිත්වා තත්ථ පදරච්ඡදනං කුටිකං කත්වා උපගන්තුං වට්ටතී”ති (මහාව॰ අට්ඨ॰ 203)।
bod:“ඡත්තෙති එත්ථාපි චතූසු ථම්භෙසු ඡත්තං ඨපෙත්වා ආවරණං කත්වා ද්වාරං යොජෙත්වා උපගන්තුං වට්ටති, ඡත්තකුටිකා නාමෙසා හොති। <b>චාටියා</b>ති එත්ථාපි මහන්තෙන කපල්ලෙන ඡත්තෙ වුත්තනයෙන කුටිං කත්වාව උපගන්තුං වට්ටතී”ති <b>අට්ඨකථා</b>වචනතො එවමකතාසු සුද්ධඡත්තචාටීසු නිවාරණං වෙදිතබ්බං। <b>ඡවකුටී</b>ති ටඞ්කිතමඤ්චාදයො වුත්තා। යථාහ – “ඡවකුටිකා නාම ටඞ්කිතමඤ්චාදිභෙදා කුටි, තත්ථ උපගන්තුං <b>න</b> වට්ටතී”ති (මහාව॰ අට්ඨ॰ 203)।
bod:සුසානෙ පන අඤ්ඤං කුටිකං කත්වා උපගන්තුං වට්ටති। “ඡවසරීරං ඣාපෙත්වා ඡාරිකාය, අට්ඨිකානඤ්ච අත්ථාය කුටිකා කරීයතී”ති <b>අන්ධකට්ඨකථායං</b> ඡවකුටි වුත්තා। “ටඞ්කිතමඤ්චොති කසිකුටිකාපාසාණඝරන්ති ලිඛිත”න්ති (වජිර॰ ටී॰ මහාවග්ග 203) <b>වජිරබුද්ධිත්ථෙරො</b>। චතුන්නං පාසාණානං උපරි පාසාණං අත්ථරිත්වා කතො ගෙහොපි <b>“ටඞ්කිතමඤ්චො”</b>ති වුච්චති। දීඝෙ මඤ්චපාදෙ මජ්ඣෙ විජ්ඣිත්වා අටනියො පවෙසෙත්වා මඤ්චං කරොන්තීති තස්ස ඉදං උපරි, ඉදං හෙට්ඨාති නත්ථි, පරිවත්තෙත්වා අත්ථතොපි තාදිසොව හොති, තං සුසානෙ, දෙවට්ඨානෙ ච ඨපෙන්ති, අයම්පි <b>ටඞ්කිතමඤ්චො</b> නාම।
bod:2611:“සති පච්චයවෙකල්ලෙ, සරීරාඵාසුතාය වා”ති අවසෙසන්තරායානං වක්ඛමානත්තා <b>“අන්තරායො”</b>ති ඉමිනා රාජන්තරායාදි දසවිධො ගහෙතබ්බො।
bod:2612-4:“අනුජානාමි <pb M=2.202/>, භික්ඛවෙ, සත්තන්නං සත්තාහකරණීයෙන අප්පහිතෙපි ගන්තුං, පගෙව පහිතෙ භික්ඛුස්ස භික්ඛුනියා සික්ඛමානාය සාමණෙරස්ස සාමණෙරියා මාතුයා ච පිතුස්ස චා”ති (මහාව॰ 198) වුත්තනයං දස්සෙතුමාහ <b>“මාතාපිතූන”</b>න්තිආදි।
bod:මාතාපිතූනං <pb V=2.160/> දස්සනත්ථං, පඤ්චන්නං සහධම්මිකානං දස්සනත්ථං වා නෙසං අත්ථෙ සති වා නෙසං අන්තරෙ ගිලානං දට්ඨුං වා තදුපට්ඨාකානං භත්තාදිං පරියෙසනත්ථං වා නෙසං භත්තාදිං පරියෙසනත්ථං වා තථා නෙසං පඤ්චන්නං සහධම්මිකානං අඤ්ඤතරං <b>අනභිරතං</b> උක්කණ්ඨිතං අහං ගන්ත්වා වූපකාසෙස්සං වා වූපකාසාපෙස්සාමි වා ධම්මකථමස්ස කරිස්සාමීති වා <b>තස්ස</b> පඤ්චන්නං සහධම්මිකානං අඤ්ඤතරස්ස <b>උට්ඨිතං</b> උප්පන්නං දිට්ඨිං විවෙචෙස්සාමි වා විවෙචාපෙස්සාමි වා ධම්මකථමස්ස කරිස්සාමීති වා තථා උප්පන්නං කුක්කුච්චං විනොදෙස්සාමීති වා විනොදාපෙස්සාමීති වා ධම්මකථමස්ස කරිස්සාමීති වා එවං විනයඤ්ඤුනා භික්ඛුනා සත්තාහකිච්චෙන අපෙසිතෙපි ගන්තබ්බං, පගෙව පහිතෙති යොජනා।
bod:<b>භත්තාදී</b>ති එත්ථ <b>ආදි</b>-සද්දෙන භෙසජ්ජපරියෙසනාදිං සඞ්ගණ්හාති। යථාහ – “ගිලානභත්තං වා පරියෙසිස්සාමි, ගිලානුපට්ඨාකභත්තං වා පරියෙසිස්සාමි, ගිලානභෙසජ්ජං වා පරියෙසිස්සාමි, පුච්ඡිස්සාමි වා උපට්ඨහිස්සාමි වා”ති। <b>වූපකාසෙස්ස</b>න්ති යත්ථ අනභිරති උප්පන්නා, තතො අඤ්ඤත්ථ ගහෙත්වා ගමිස්සාමීති අත්ථො।
bod:<b>විනොදෙස්සාමහන්ති වා</b>ති එත්ථ <b>වා</b>-සද්දෙන “ඉධ පන, භික්ඛවෙ, භික්ඛු ගරුධම්මං අජ්ඣාපන්නො හොති පරිවාසාරහො, සො චෙ භික්ඛූනං සන්තිකෙ දූතං පහිණෙය්ය ‘අහඤ්හි ගරුධම්මං අජ්ඣාපන්නො පරිවාසාරහො, ආගච්ඡන්තු භික්ඛූ, ඉච්ඡාමි <pb M=2.203/> භික්ඛූනං ආගත’න්ති। ගන්තබ්බං, භික්ඛවෙ, සත්තාහකරණීයෙන අප්පහිතෙපි, පගෙව පහිතෙ ‘පරිවාසදානං උස්සුක්කං කරිස්සාමි වා අනුස්සාවෙස්සාමි වා ගණපූරකො වා භවිස්සාමී”තිආදිනයං (මහාව॰ 193) සඞ්ගණ්හාති। එවං සත්තාහකිච්චෙන ගච්ඡන්තෙන අන්තොඋපචාරසීමාය ඨිතෙනෙව “අන්තොසත්තාහෙ ආගච්ඡිස්සාමී”ති ආභොගං කත්වා ගන්තබ්බං। සචෙ ආභොගං අකත්වා උපචාරසීමං අතික්කමති, ඡින්නවස්සො හොතීති වදන්ති।
bod:2615:“අයං පනෙත්ථ පාළිමුත්තකරත්තිච්ඡෙදවිනිච්ඡයො”ති <b>අට්ඨකථා</b>ගතං රත්තිච්ඡෙදවිනිච්ඡයං දස්සෙතුමාහ <b>“වස්සං උපගතෙනෙත්ථා”</b>තිආදි। <b>එත්ථා</b>ති ඉමස්මිං සත්තාහකිච්චාධිකාරෙ। අයං පාළිමුත්තකවිනිච්ඡයො දට්ඨබ්බොති අත්ථො।
bod:2616:<b>“අසුකං නාම දිවස”</b>න්තිආදිනා නිමන්තනාකාරං වක්ඛති। <b>පුබ්බ</b>න්ති පඨමං। <b>වට්ටතී</b>ති <pb V=2.161/> සත්තාහකිච්චෙන ගන්තුං වට්ටති। යථාහ – “සචෙ එකස්මිං මහාවාසෙ පඨමංයෙව කතිකා කතා හොති ‘අසුකදිවසං නාම සන්නිපතිතබ්බ’න්ති, නිමන්තිතොයෙව නාම හොති, ගන්තුං වට්ටතී”ති (මහාව॰ අට්ඨ॰ 199)। “උපාසකෙහි ‘ඉමස්මිං නාම දිවසෙ දානාදීනි කරොම, සබ්බෙ එව සන්නිපතන්තූ’ති කතිකායපි කතාය ගන්තුං වට්ටති, නිමන්තිතොයෙව නාම හොතී”ති කෙචි।
bod:2617:<b>භණ්ඩක</b>න්ති අත්තනො චීවරභණ්ඩං। <b>න වට්ටතී</b>ති සත්තාහකිච්චෙන ගන්තුං න වට්ටති। <b>පහිණන්තී</b>ති චීවරධොවනාදිකම්මෙන පහිණන්ති। ආචරියුපජ්ඣායානං ආණත්තියෙන කෙනචි අනවජ්ජකිච්චෙන සත්තාහකරණීයෙන ගන්තුං වට්ටතීති ඉමිනාව දීපිතං හොති।
bod:2618:<b>උද්දෙසාදීනමත්ථායා</b>ති <pb M=2.204/> පාළිවාචනානි සන්ධාය। <b>ආදි</b>-සද්දෙන පරිපුච්ඡාදිං සඞ්ගණ්හාති। <b>ගරූන</b>න්ති අගිලානානම්පි ආචරියුපජ්ඣායානං। <b>ගන්තුං ලභතී</b>ති සත්තාහකරණීයෙන ගන්තුං ලභති। <b>පුග්ගලො</b>ති පකරණතො භික්ඛුංයෙව ගණ්හාති।
bod:2619:<b>ආචරියො</b>ති නිදස්සනමත්තං, උපජ්ඣායෙන නිවාරිතෙපි එසෙව නයො। “සචෙ පන නං ආචරියො ‘අජ්ජ මා ගච්ඡා’ති වදති, වට්ටතී”ති (මහාව॰ අට්ඨ॰ 199) <b>අට්ඨකථා</b>නයං දස්සෙතුමාහ <b>“රත්තිච්ඡෙදෙ අනාපත්ති, හොතීති පරිදීපිතා”</b>ති। <b>රත්තිච්ඡෙදෙ</b>ති වස්සච්ඡෙදනිමිත්තං। “රත්තිච්ඡෙදෙ”ති සබ්බත්ථ වස්සච්ඡෙදොති සන්නිට්ඨානං කත්වා වදන්ති, එවං සත්තාහකරණීයෙන ගතං නං අන්තොසත්තාහෙයෙව පුන ආගච්ඡන්තං සචෙ ආචරියො වා උපජ්ඣායො වා “අජ්ජ මා ගච්ඡා”ති වදති, සත්තාහාතික්කමෙපි අනාපත්තීති අධිප්පායො, වස්සච්ඡෙදො පන හොතියෙවාති දට්ඨබ්බං සත්තාහස්ස බහිද්ධා වීතිනාමිතත්තා।
bod:2620:<b>යස්ස කස්සචි ඤාතිස්සා</b>ති මාතාපිතූහි අඤ්ඤස්ස ඤාතිජනස්ස। <b>“ගච්ඡතො දස්සනත්ථායා”</b>ති ඉමිනා සෙසඤාතිකෙහි “මයං ගිලානා භදන්තානං ආගමනං ඉච්ඡාමා”ති ච “උපට්ඨාකකුලෙහි දානං දස්සාම, ධම්මං සොස්සාම, භික්ඛූනං දස්සනං ඉච්ඡාමා”ති ච එවං කත්තබ්බං නිද්දිසිත්වා දූතෙ වා පෙසිතෙ සත්තාහකරණීයෙන ගච්ඡතො රත්තිච්ඡෙදො ච දුක්කටඤ්ච න හොතීති වුත්තං හොති। යථාහ “ඉධ පන, භික්ඛවෙ, භික්ඛුස්ස ඤාතකො ගිලානො හොති…පෙ॰… ගන්තබ්බං, භික්ඛවෙ, සත්තාහකරණීයෙන පහිතෙ, න ත්වෙව අප්පහිතෙ”ති (මහාව॰ 199) ච <pb V=2.162/> “ඉධ පන, භික්ඛවෙ, උපාසකෙන සඞ්ඝං උද්දිස්ස විහාරො කාරාපිතො හොති…පෙ॰… ඉච්ඡාමි දානඤ්ච <pb M=2.205/> දාතුං ධම්මඤ්ච සොතුං භික්ඛූ ච පස්සිතුන්ති। ගන්තබ්බං, භික්ඛවෙ, සත්තාහකරණීයෙන පහිතෙ, න ත්වෙව අප්පහිතෙ”ති (මහාව॰ 188) ච।
bod:2621:“අහං ගාමකං ගන්ත්වා අජ්ජෙව ආගමිස්සාමී”ති <b>ආගච්ඡං</b> ආගච්ඡන්තො සචෙ පාපුණිතුං න සක්කොතෙව, වට්ටතීති යොජනා। <b>වට්ටතී</b>ති එත්ථ “අජ්ජෙව ආගමිස්සාමී”ති ගන්ත්වා ආගච්ඡන්තස්ස අන්තරාමග්ගෙ සචෙ අරුණුග්ගමනං හොති, වස්සච්ඡෙදොපි න හොති, රත්තිච්ඡෙදදුක්කටඤ්ච නත්ථීති අධිප්පායො।
bod:2622:<b>වජෙ</b>ති (මහාව॰ අට්ඨ॰ 203) ගොපාලකානං නිවාසනට්ඨානෙ। <b>සත්ථෙ</b>ති ජඞ්ඝසත්ථසකටසත්ථානං සන්නිවිට්ඨොකාසෙ। <b>තීසු ඨානෙසු භික්ඛුනො, වස්සච්ඡෙදෙ අනාපත්තී</b>ති තෙහි සද්ධිං ගච්ඡන්තස්සෙව නත්ථි ආපත්ති, තෙහි වියුඤ්ජිත්වා ගමනෙ පන ආපත්තියෙව, පවාරෙතුඤ්ච න ලභති।
bod:වජාදීසු වස්සං උපගච්ඡන්තෙන වස්සූපනායිකදිවසෙ තෙන භික්ඛුනා උපාසකා වත්තබ්බා “කුටිකා ලද්ධුං වට්ටතී”ති। සචෙ කරිත්වා දෙන්ති, තත්ථ පවිසිත්වා “ඉධ වස්සං උපෙමී”ති තික්ඛත්තුං වත්තබ්බං। නො චෙ දෙන්ති, සාලාසඞ්ඛෙපෙන ඨිතසකටස්ස හෙට්ඨා උපගන්තබ්බං। තම්පි අලභන්තෙන ආලයො කාතබ්බො। සත්ථෙ පන කුටිකාදීනං අභාවෙ “ඉධ වස්සං උපෙමී”ති වචීභෙදං කත්වා උපගන්තුං න වට්ටති, ආලයකරණමත්තමෙව වට්ටති। <b>ආලයො</b> නාම “ඉධ වස්සං වසිස්සාමී”ති චිත්තුප්පාදමත්තං।
bod:සචෙ මග්ගප්පටිපන්නෙයෙව සත්ථෙ පවාරණදිවසො හොති, තත්ථෙව පවාරෙතබ්බං। අථ සත්ථො අන්තොවස්සෙයෙව භික්ඛුනා පත්ථිතට්ඨානං පත්වා අතික්කමති। පත්ථිතට්ඨානෙ <pb M=2.206/> වසිත්වා තත්ථ භික්ඛූහි සද්ධිං පවාරෙතබ්බං। අථාපි සත්ථො අන්තොවස්සෙයෙව අන්තරා එකස්මිං ගාමෙ තිට්ඨති වා විප්පකිරති වා, තස්මිංයෙව ගාමෙ භික්ඛූහි සද්ධිං වසිත්වා පවාරෙතබ්බං, අප්පවාරෙත්වා තතො පරං ගන්තුං න වට්ටති।
bod:නාවාය වස්සං උපගච්ඡන්තෙනාපි කුටියංයෙව උපගන්තබ්බං। පරියෙසිත්වා අලභන්තෙ ආලයො කාතබ්බො <pb V=2.163/>। සචෙ අන්තොතෙමාසං නාවා සමුද්දෙයෙව හොති, තත්ථෙව පවාරෙතබ්බං। අථ නාවා කූලං ලභති, සයඤ්ච පරතො ගන්තුකාමො හොති, ගන්තුං න වට්ටති। නාවාය ලද්ධගාමෙයෙව වසිත්වා භික්ඛූහි සද්ධිං පවාරෙතබ්බං। සචෙපි නාවා අනුතීරමෙව අඤ්ඤත්ථ ගච්ඡති, භික්ඛු ච පඨමං ලද්ධගාමෙයෙව වසිතුකාමො, නාවා ගච්ඡතු, භික්ඛුනා තත්ථෙව වසිත්වා භික්ඛූහි සද්ධිං පවාරෙතබ්බං।
bod:ඉති වජෙ, සත්ථෙ, නාවායන්ති තීසු ඨානෙසු නත්ථි වස්සච්ඡෙදෙ ආපත්ති, පවාරෙතුඤ්ච ලභති।
bod:2623:<b>සති පච්චයවෙකල්ලෙ</b>ති පිණ්ඩපාතාදීනං පච්චයානං ඌනත්තෙ සති। <b>සරීරාඵාසුතාය වා</b>ති සරීරස්ස අඵාසුතාය ආබාධෙ වා සති। <b>වස්සං ඡෙත්වාපි පක්කමෙ</b>ති වස්සච්ඡෙදං කත්වාපි යථාඵාසුකට්ඨානං ගච්ඡෙය්ය। <b>අපි</b>-සද්දෙන වස්සං අඡෙත්වා වස්සච්ඡෙදකාරණෙ සති සත්තාහකරණීයෙන ගන්තුම්පි වට්ටතීති දීපෙති।
bod:2624:<b>යෙන කෙනන්තරායෙනා</b>ති රාජන්තරායාදීසු යෙන කෙනචි අන්තරායෙන। <b>යො</b> භික්ඛු වස්සං නොපගතො, තෙනාපි ඡින්නවස්සෙන වාපි <b>දුතියා</b> වස්සූපනායිකා උපගන්තබ්බාති යොජනා।
bod:2625-6:<b>සත්තාහ</b>න්ති <pb M=2.207/> අච්චන්තසංයොගෙ උපයොගවචනං। <b>“වීතිනාමෙතී”</b>ති ඉමිනා සම්බන්ධො। උපගන්ත්වාපි වා බහිද්ධා එව සත්තාහං වීතිනාමෙති චෙ। යො ගච්ඡති, යො ච වීතිනාමෙති, <b>තස්ස භික්ඛුස්ස। පුරිමාපි න විජ්ජතී</b>ති අනුපගතත්තා, ඡින්නවස්සත්තා ච පුරිමාපි වස්සූපනායිකා න විජ්ජති න ලභති। ඉමෙසං ද්වින්නං යථාක්කමං උපචාරාතික්කමෙ, සත්තාහාතික්කමෙ ච ආපත්ති වෙදිතබ්බා।
bod:<b>පටිස්සවෙ ච භික්ඛුස්ස, හොති ආපත්ති දුක්කට</b>න්ති “ඉධ වස්සං වසථා”ති වුත්තෙ “සාධූ”ති පටිස්සුණිත්වා තස්ස විසංවාදෙ අසච්චාපනෙ ආපත්ති හොති। කතමාති ආහ <b>“දුක්කට”</b>න්ති। න කෙවලං එතස්සෙව විසංවාදෙ ආපත්ති හොති, අථ ඛො ඉතරෙසම්පි පටිස්සවානං විසංවාදෙ ආපත්ති වෙදිතබ්බා। යථාහ – “පටිස්සවෙ ච ආපත්ති දුක්කටස්සාති එත්ථ න කෙවලං ‘ඉමං තෙමාසං ඉධ වස්සං වසථා’ති එතස්සෙව පටිස්සවස්ස විසංවාදෙ ආපත්ති, ‘ඉමං <pb V=2.164/> තෙමාසං භික්ඛං ගණ්හථ, උභොපි මයං ඉධ වස්සං වසිස්සාම, එකතොව උද්දිසාපෙස්සාමා’ති එවමාදිනාපි තස්ස තස්ස පටිස්සවස්ස විසංවාදෙ දුක්කට”න්ති (මහාව॰ අට්ඨ॰ 207)। තඤ්ච ඛො පටිස්සවකාලෙ සුද්ධචිත්තස්ස පච්ඡා විසංවාදනපච්චයා හොති। පඨමං අසුද්ධචිත්තස්ස පන පටිස්සවෙ පාචිත්තියං, විසංවාදෙන දුක්කටන්ති පාචිත්තියෙන සද්ධිං දුක්කටං යුජ්ජති।
bod:2627:“වස්සං උපගන්ත්වා පන අරුණං අනුට්ඨාපෙත්වා තදහෙව සත්තාහකරණීයෙන පක්කමන්තස්සාපි අන්තොසත්තාහෙ නිවත්තන්තස්ස අනාපත්තී”ති (මහාව॰ අට්ඨ॰ 207) <b>අට්ඨකථා</b>වචනතො, “කො වාදො වසිත්වා බහි ගච්ඡතො”ති වක්ඛමානත්තා <pb M=2.208/> ච <b>“නුට්ඨාපෙත්වා පනාරුණ”</b>න්ති පාඨො ගහෙතබ්බො। කත්ථචි පොත්ථකෙසු “උට්ඨාපෙත්වා පනාරුණ”න්ති පාඨො දිස්සති, සො න ගහෙතබ්බො।
bod:2628:<b>වසිත්වා</b>ති ද්වීහතීහං වසිත්වා। යථා වස්සං වසිත්වා අරුණං අනුට්ඨාපෙත්වාව සත්තාහකරණීයෙන ගච්ඡතො අනාපත්ති, තථා ගතට්ඨානතො අන්තොසත්තාහෙ ආගන්ත්වා පුනපි අරුණං අනුට්ඨාපෙත්වාව සත්තාහකරණීයෙන ගච්ඡතො අනාපත්ති। “සත්තාහවාරෙන අරුණො උට්ඨාපෙතබ්බො”ති (මහාව॰ අට්ඨ॰ 201) <b>අට්ඨකථාවචනං</b> සත්තමාරුණෙන පටිබද්ධදිවසං සත්තමෙන අරුණෙනෙව සඞ්ගහෙත්වා සත්තමඅරුණබ්භන්තරෙ අනාගන්ත්වා අට්ඨමං අරුණං බහි උට්ඨාපෙන්තස්ස රත්තිච්ඡෙදදස්සනපරං, න සත්තමඅරුණස්සෙව තත්ථ උට්ඨාපෙතබ්බභාවදස්සනපරන්ති ගහෙතබ්බං <b>සික්ඛාභාජනඅට්ඨකථාය,</b> සීහළගණ්ඨිපදෙසු ච තථා විනිච්ඡිතත්තා।
bod:2629:“නොපෙති අසතියා”ති පදච්ඡෙදො, <b>නොපෙතී</b>ති “ඉමස්මිං විහාරෙ ඉමං තෙමාසං වස්සං උපෙමී”ති වචීභෙදෙන න උපගච්ඡති।
bod:2630:වුත්තමෙවත්ථං සමත්ථෙතුමාහ <b>“න දොසො කොචි විජ්ජතී”</b>ති।
bod:2631:“ඉමස්මිං විහාරෙ ඉමං තෙමාසං වස්සං උපෙමී”ති තික්ඛත්තුං වචනෙ <b>නිච්ඡාරිතෙ</b> එව වස්සං උපගතො සියාති යොජනා। <b>“නිච්ඡාරිතෙව තික්ඛත්තු”</b>න්ති ඉදං උක්කංසවසෙන වුත්තං, සකිං, ද්වික්ඛත්තුං වා නිච්ඡාරිතෙපි වස්සූපගතො නාම හොතීති। යථාහ – “ඉමස්මිං විහාරෙ ඉමං <pb V=2.165/> තෙමාසං වස්සං උපෙමීති සකිං වා ද්වත්තික්ඛත්තුං වා වාචං නිච්ඡාරෙත්වාව වස්සං උපගන්තබ්බ”න්ති (මහාව॰ අට්ඨ॰ 184)।
bod:2632:නවමිතො <pb M=2.209/> පට්ඨාය ගන්තුං වට්ටති, ආගච්ඡතු වා මා වා, අනාපත්තී”ති (මහාව॰ අට්ඨ॰ 207) <b>අට්ඨකථා</b>නයං දස්සෙතුමාහ <b>“ආදිං තු නවමිං කත්වා”</b>තිආදි। නවමිං පභුති ආදිං කත්වා, නවමිතො පට්ඨායාති වුත්තං හොති। <b>ගන්තුං වට්ටතී</b>ති සත්තාහකරණීයෙනෙව ගන්තුං වට්ටති, තස්මා පවාරණදිවසෙපි තදහෙව ආගන්තුං අසක්කුණෙය්යට්ඨානං පවාරණත්ථාය ගච්ඡන්තෙන ලබ්භමානෙන සත්තාහකරණීයෙන ගන්තුං වට්ටති। “පවාරෙත්වා පන ගන්තුං වට්ටති පවාරණාය තංදිවසසන්නිස්සිතත්තා”ති (වජිර॰ ටී॰ මහාවග්ග 207) හි <b>වජිරබුද්ධිත්ථෙරො</b>। සො පච්ඡා ආගච්ඡතු වා මා වා, දොසො න විජ්ජතීති යොජනා।
cen:වස්සූපනායිකක්ඛන්ධකකථාවණ්ණනා।
