cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ධම්මපද-අට්ඨකථා
tit:(පඨමො භාගො)
cha:ගන්ථාරම්භකථා
gax:1:මහාමොහතමොනද්ධෙ <pb V=1.1/> <pb M=1.1/> <pb P=1.1/>, ලොකෙ ලොකන්තදස්සිනා।
gae:යෙන සද්ධම්මපජ්ජොතො, ජාලිතො ජලිතිද්ධිනා॥
gax:2:තස්ස පාදෙ නමස්සිත්වා, සම්බුද්ධස්ස සිරීමතො।
gae:සද්ධම්මඤ්චස්ස පූජෙත්වා, කත්වා සඞ්ඝස්ස චඤ්ජලිං॥
gax:3:තං තං කාරණමාගම්ම, ධම්මාධම්මෙසු කොවිදො।
gae:සම්පත්තසද්ධම්මපදො, සත්ථා <b>ධම්මපදං</b> සුභං॥
gax:4:දෙසෙසි <pb V=1.2/> කරුණාවෙග-සමුස්සාහිතමානසො।
gae:යං වෙ දෙවමනුස්සානං, පීතිපාමොජ්ජවඩ්ඪනං॥
gax:5:පරම්පරාභතා තස්ස, නිපුණා <b>අත්ථවණ්ණනා</b>।
gae:යා තම්බපණ්ණිදීපම්හි, දීපභාසාය සණ්ඨිතා॥
gax:6:න සාධයති සෙසානං, සත්තානං හිතසම්පදං।
gae:අප්පෙව නාම සාධෙය්ය, සබ්බලොකස්ස සා හිතං॥
gax:7:ඉති ආසීසමානෙන, දන්තෙන සමචාරිනා।
gae:<b>කුමාරකස්සපෙනා</b>හං, ථෙරෙන ථිරචෙතසා॥
gax:8:සද්ධම්මට්ඨිතිකාමෙන <pb P=1.2/>, සක්කච්චං අභියාචිතො।
gae:තං භාසං අතිවිත්ථාර-ගතඤ්ච වචනක්කමං॥
gax:9:පහායාරොපයිත්වාන <pb M=1.2/>, තන්තිභාසං මනොරමං।
gae:ගාථානං බ්යඤ්ජනපදං, යං තත්ථ න විභාවිතං॥
gax:10:කෙවලං තං විභාවෙත්වා, සෙසං තමෙව අත්ථතො।
gax:භාසන්තරෙන භාසිස්සං, ආවහන්තො විභාවිනං।
gae:මනසො පීතිපාමොජ්ජං, අත්ථධම්මූපනිස්සිතන්ති॥
