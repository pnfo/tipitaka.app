cha:පතඤ්ජලිවාදවිචාරණා
bod:3:අථ තෙන “පාතඤ්ජලීමතං පරිවත්තෙතී”ති වචනම්පි එවං විචාරිතං।
bod:(ක) “බුද්ධඝොසො පතඤ්ජලිස්ස වා අඤ්ඤෙසං වා උත්තරඉන්දියරට්ඨිකානං වාදං අප්පකමෙව අඤ්ඤාසි। පතඤ්ජලිවාදෙසු හි <b>අණිමා ලඝිමා</b>ති ඉදමෙව ද්වයං දස්සෙසි <n>විසුද්ධි॰ 1.144</n> තතුත්තරි යොගසුත්තං අජානන්තො, පතඤ්ජලිවාදස්ස ච තුලෙත්වා දීපනා තස්ස ගන්ථෙසු න දිස්සති, පතඤ්ජලිනා කතපකරණඤ්ච පතඤ්ජලීති නාමමත්තම්පි ච තත්ථ දීපිතං නත්ථි। <b>විසුද්ධිමග්ගෙ</b> පන පඤ්ඤාභූමිනිද්දෙසෙ ‘පකතිවාදීනං පකති වියා’ති <n>විසුද්ධි॰ 2.584</n> පකතිවාද (සංඛ්යාවාද) නාමමත්තං පකාසිතං, තත්ථෙව ච ‘පටිඤ්ඤා හෙතූතිආදීසු හි ලොකෙ වචනාවයවො <pb M=.13/> හෙතූති වුච්චතී’ති <n>විසුද්ධි॰ 2.595</n> උදාහරිතං, තෙන ඤායති ‘බුද්ධඝොසො ඉන්දියතක්කනයදීපකෙ ඤායගන්ථස්මිං කිඤ්චි මූලභාගමත්තං අපරිපුණ්ණං ජානාතී’ති”।
bod:තං පන සබ්බම්පි කෙවලං ආචරියස්ස අබ්භාචික්ඛණමත්තමෙව। අතිගම්භීරස්ස හි අතිගරුකාතබ්බස්ස සුපරිසුද්ධස්ස පිටකත්තයස්ස අත්ථසංවණ්ණනං කරොන්තෙන සුපරිසුද්ධොයෙව පාළිනයො ච අට්ඨකථානයො ච පොරාණථෙරවාදා චාති ඊදිසායෙව අත්ථා පකාසෙතබ්බා, යං වා පන අත්ථසංවණ්ණනාය උපකාරකං සද්දවිනිච්ඡයපටිසංයුත්තං ලොකියගන්ථවචනං, තදෙව ච යථාරහං පකාසෙතබ්බං, න පන අනුපකාරානිපි තංතංගන්ථතක්කත්තුනාමානි ච, තෙහි වුත්තවචනානි ච බහූනි, න ච තෙසං අප්පකාසනෙන “න තෙ අට්ඨකථාචරියො ජානාතී”ති වත්තබ්බො। යදි හි යං යං ලොකියගන්ථං අත්තනා ජානාති, තං සබ්බං අනුපකාරම්පි අත්තනො අට්ඨකථායමානෙත්වා පකාසෙය්ය, අතිවිත්ථාරා ච සා භවෙය්ය අපරිසුද්ධා ච අසම්මානිතා ච සාසනිකවිඤ්ඤූහීති ආචරියෙන පතඤ්ජලිවාදාදයො න විත්ථාරෙන පකාසිතාති ඤාතබ්බං, අඤ්ඤදත්ථු යෙහි යෙහි ලොකියගන්ථෙහි කිඤ්චි කිඤ්චි ආචරියෙන ආනෙත්වා පකාසිතං, තෙ තෙ ච ගන්ථා, අඤ්ඤෙපි ච තාදිසා ආචරියෙන ඤාතාත්වෙව ජානිතබ්බා විඤ්ඤූහි, යථා සමුද්දස්ස එකදෙසං දිස්වා සබ්බොපි සමුද්දො එදිසොති ඤායති। ආචරියො පන යත්ථ යත්ථ වෙදපටිසංයුත්තවචනානි ආගතානි, තත්ථ තත්ථ වෙදගන්ථෙහිපි කිඤ්චි කිඤ්චි ආනෙත්වා පකාසෙසියෙව। තථා හි ආචරියෙන <b>සුමඞ්ගලවිලාසිනියං</b> නාම දීඝනිකායට්ඨකථායං –
ind:<b>“තිණ්ණං වෙදාන</b>න්ති ඉරුවෙදයජුවෙදසාමවෙදාන”න්ති <n>දී॰ නි॰ අට්ඨ॰ 1.256</n> ච,
ind:<b>“ඉතිහාසපඤ්චමාන</b>න්ති අථබ්බණවෙදං චතුත්ථං කත්වා ඉතිහ ආස ඉතිහ ආසාති ඊදිසවචනපටිසංයුත්තො පුරාණකථාසඞ්ඛාතො ඉතිහාසො පඤ්චමො එතෙසන්ති ඉතිහාසපඤ්චමා, තෙසං ඉතිහාසපඤ්චමානං වෙදාන”න්ති <n>දී॰ නි॰ අට්ඨ॰ 1.256</n> ච,
ind:“යිට්ඨං වුච්චති මහායාගො”ති <n>දී॰ නි॰ අට්ඨ॰ 1.170-172</n> ච,
ind:<b>“අග්ගිහොම</b>න්ති <pb M=.14/> එවරූපෙන දාරුනා එවං හුතෙ ඉදං නාම හොතීති අග්ගිජුහනං। දබ්බිහොමාදීනිපි අග්ගිහොමානෙව, එවරූපාය දබ්බියා ඊදිසෙහි කණාදීහි හුතෙ ඉදං නාම හොතීති එවං පවත්තිවසෙන පන විසුං වුත්තානී”ති <n>දී॰ නි॰ අට්ඨ॰ 1.21</n> ච,
ind:“සාසපාදීනි පන මුඛෙන ගහෙත්වා අග්ගිම්හි පක්ඛිපනං, විජ්ජං පරිජප්පිත්වා ජුහනං වා මුඛහොම”න්ති <n>දී॰ නි॰ අට්ඨ॰ 1.21</n> ච –
bod:එවමාදිනා වෙදපටිසංයුත්තවචනානි වෙදගන්ථානුරූපතො වණ්ණිතානි। තානි ච පොරාණට්ඨකථාතො භාසාපරිවත්තනවසෙන වුත්තානිපි භවෙය්යුං, වෙදගන්ථෙසු පන අකොවිදෙන යාථාවතො භාසාපරිවත්තනං කාතුම්පි න සුකරමෙව, තස්මා ආචරියස්ස වෙදගන්ථෙසු කොවිදභාවොපි පාකටොයෙව। එවං වෙදගන්ථෙසු ච තදඤ්ඤලොකියගන්ථෙසු ච සුකොවිදස්සෙව සමානස්ස තෙසං විත්ථාරතො අප්පකාසනං යථාවුත්තකාරණෙනෙවාති වෙදිතබ්බං।
bod:අපි ච ආචරියො අත්තනො ගන්ථාරම්භෙයෙව –
gax:“තතො ච භාසන්තරමෙව හිත්වා,
gax:විත්ථාරමග්ගඤ්ච සමාසයිත්වා।
gax:විනිච්ඡයං සබ්බමසෙසයිත්වා…පෙ॰…
gae:යස්මා අයං හෙස්සති වණ්ණනාපී”ති <n>පාරා॰ අට්ඨ॰ 1.ගන්ථාරම්භකථා</n> ච॥
gax:“අපනෙත්වාන තතොහං, සීහළභාසං මනොරමං භාසං।
gae:තන්තිනයානුච්ඡවිකං, ආරොපෙත්වා විගතදොසං॥
gax:සමයං අවිලොමෙන්තො, ථෙරානං ථෙරවංසපදීපානං।
gax:සුනිපුණවිනිච්ඡයානං, මහාවිහාරෙ නිවාසිනං।
gae:හිත්වා පුනප්පුනාගත-මත්ථං අත්ථං පකාසයිස්සාමී”ති <n>දී॰ නි॰ අට්ඨ॰ 1.ගන්ථාරම්භකථා</n> ච–
bod:එවං පොරාණට්ඨකථානං භාසාපරිවත්තනසංඛිපනවසෙනෙව විසෙසෙත්වා අභිනවට්ඨකථායො කරිස්සාමීති පටිඤ්ඤං කත්වා යථාපටිඤ්ඤාතමෙව අකාසි, න අත්තනො ඤාණප්පභාවෙන විසෙසෙත්වාතිපි වෙදිතබ්බං। තස්මා අට්ඨකථාසු <pb M=.15/> පතඤ්ජලිවාදාදීනං විත්ථාරතො අප්පකාසනමාරබ්භ “බුද්ධඝොසො පතඤ්ජලිවාදාදීනි පරිපුණ්ණං න ජානාතී”ති වචනං කෙවලං ආචරියස්ස අබ්භාචික්ඛණමත්තමෙවාති।
