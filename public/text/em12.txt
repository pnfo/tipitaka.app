cha:12:ද්වාදසකනිපාතො
bod:464:චූළකුණාලජාතකං (1)
gax:1:ලුද්ධානං <pb T=1.322/> <pb V=1.188/> <pb M=1.241/> <n>ඛුද්දානං (සී॰ ස්යා॰ පී॰)</n> ලහුචිත්තානං, අකතඤ්ඤූන දුබ්භිනං।
gae:නාදෙවසත්තො පුරිසො, ථීනං සද්ධාතුමරහති॥
gax:2:න තා පජානන්ති කතං න කිච්චං, න මාතරං පිතරං භාතරං වා।
gae:අනරියා සමතික්කන්තධම්මා, සස්සෙව චිත්තස්ස වසං වජන්ති॥
gax:3:චිරානුවුට්ඨම්පි <n>චිරානුවුත්ථම්පි (සී॰ පී॰)</n> පියං මනාපං, අනුකම්පකං පාණසමම්පි භත්තුං <n>සන්තං (සී॰ ස්යා॰ පී॰)</n>।
gae:ආවාසු කිච්චෙසු ච නං ජහන්ති, තස්මාහමිත්ථීනං න විස්සසාමි॥
gax:4:ථීනඤ්හි චිත්තං යථා වානරස්ස, කන්නප්පකන්නං යථා රුක්ඛඡායා।
gae:චලාචලං හදයමිත්ථියානං, චක්කස්ස නෙමි විය පරිවත්තති॥
gax:5:යදා තා පස්සන්ති සමෙක්ඛමානා, ආදෙය්යරූපං පුරිසස්ස විත්තං।
gae:සණ්හාහි වාචාහි නයන්ති මෙනං, කම්බොජකා <pb T=1.323/> ජලජෙනෙව අස්සං॥
gax:6:යදා න පස්සන්ති සමෙක්ඛමානා, ආදෙය්යරූපං පුරිසස්ස විත්තං।
gae:සමන්තතො නං පරිවජ්ජයන්ති, තිණ්ණො නදීපාරගතොව කුල්ලං॥
gax:7:සිලෙසූපමා <pb M=1.242/> සිඛිරිව සබ්බභක්ඛා, තික්ඛමායා නදීරිව සීඝසොතා।
gae:සෙවන්ති හෙතා පියමප්පියඤ්ච, නාවා යථා ඔරකූලං පරඤ්ච॥
gax:8:න තා එකස්ස න ද්වින්නං, ආපණොව පසාරිතො।
gae:යො තා මය්හන්ති මඤ්ඤෙය්ය, වාතං ජාලෙන බාධයෙ <n>බන්ධයෙ (ස්යා॰ ක॰)</n>॥
gax:9:යථා නදී ච පන්ථො ච, පානාගාරං සභා පපා।
gae:එවං ලොකිත්ථියො නාම, වෙලා තාසං න විජ්ජති <n>ඉමිස්සා ගාථාය පුබ්බද්ධාපරද්ධං විපරියායෙන දිස්සති (ක॰)</n>॥
gax:10:ඝතාසනසමා එතා, කණ්හසප්පසිරූපමා।
gae:ගාවො බහිතිණස්සෙව, ඔමසන්ති වරං වරං॥
gax:11:ඝතාසනං කුඤ්ජරං කණ්හසප්පං, මුද්ධාභිසිත්තං පමදා ච සබ්බා।
gae:එතෙ නරො නිච්චයතො <n>නිච්චයත්තො (සී॰ පී॰)</n> භජෙථ, තෙසං හවෙ දුබ්බිදු සබ්බභාවො <n>සච්චභාවො (ස්යා॰)</n>॥
gax:12:නච්චන්තවණ්ණා <pb T=1.324/> <pb V=1.189/> න බහූනං කන්තා, න දක්ඛිණා පමදා සෙවිතබ්බා।
gae:න පරස්ස භරියා න ධනස්ස හෙතු, එතිත්ථියො පඤ්ච න සෙවිතබ්බාති॥
cen:චූළකුණාලජාතකං පඨමං।
bod:465:භද්දසාලජාතකං (2)
gax:13:කා ත්වං සුද්ධෙහි වත්ථෙහි, අඝෙ වෙහායසං <n>වෙහාසයං (සී॰ පී॰)</n> ඨිතා।
gae:කෙන ත්යාස්සූනි වත්තන්ති, කුතො තං භයමාගතං॥
gax:14:තවෙව දෙව විජිතෙ, භද්දසාලොති මං විදූ।
gae:සට්ඨි <n>සට්ඨිං (සී॰ පී॰)</n> වස්සසහස්සානි, තිට්ඨතො පූජිතස්ස මෙ॥
gax:15:කාරයන්තා <pb M=1.243/> නගරානි, අගාරෙ ච දිසම්පති।
gax:විවිධෙ චාපි පාසාදෙ, න මං තෙ අච්චමඤ්ඤිසුං।
gae:යථෙව මං තෙ පූජෙසුං, තථෙව ත්වම්පි පූජය॥
gax:16:තං ඉවාහං <n>තඤ්ච අහං (සී॰ ස්යා॰ පී॰)</n> න පස්සාමි, ථූලං කායෙන තෙ දුමං।
gae:ආරොහපරිණාහෙන, අභිරූපොසි ජාතියා॥
gax:17:පාසාදං කාරයිස්සාමි, එකත්ථම්භං මනොරමං।
gae:තත්ථ තං උපනෙස්සාමි, චිරං තෙ යක්ඛ ජීවිතං॥
gax:18:එවං චිත්තං උදපාදි, සරීරෙන විනාභාවො।
gae:පුථුසො මං විකන්තිත්වා, ඛණ්ඩසො අවකන්තථ॥
gax:19:අග්ගෙ <pb T=1.325/> ච ඡෙත්වා මජ්ඣෙ ච, පච්ඡා මූලම්හි ඡින්දථ <n>මූලඤ්ච ඡින්දථ (සී॰), මූලං විඡින්දථ (පී॰)</n>।
gae:එවං මෙ ඡිජ්ජමානස්ස, න දුක්ඛං මරණං සියා॥
gax:20:හත්ථපාදං <n>හත්ථපාදෙ (ක॰)</n> යථා ඡින්දෙ <n>ඡින්නෙ (ක॰)</n>, කණ්ණනාසඤ්ච ජීවතො।
gae:තතො පච්ඡා සිරො ඡින්දෙ, තං දුක්ඛං මරණං සියා॥
gax:21:සුඛං නු ඛණ්ඩසො ඡින්නං, භද්දසාලවනප්පති।
gae:කිං හෙතු කිං උපාදාය, ඛණ්ඩසො ඡින්නමිච්ඡසි॥
gax:22:යඤ්ච හෙතුමුපාදාය, හෙතුං ධම්මූපසංහිතං।
gae:ඛණ්ඩසො ඡින්නමිච්ඡාමි, මහාරාජ සුණොහි මෙ॥
gax:23:ඤාතී මෙ සුඛසංවද්ධා, මම පස්සෙ නිවාතජා।
gae:තෙපිහං උපහිංසෙය්යං, පරෙසං අසුඛොචිතං॥
gax:24:චෙතෙය්යරූපං <pb V=1.190/> <n>චෙතබ්බරූපං (සී॰ පී॰)</n> චෙතෙසි, භද්දසාලවනප්පති।
gae:හිතකාමොසි ඤාතීනං, අභයං සම්ම දම්මි තෙති॥
cen:භද්දසාලජාතකං දුතියං।
bod:466:සමුද්දවාණිජජාතකං (3)
gax:25:කසන්ති <pb M=1.244/> වපන්ති තෙ ජනා, මනුජා කම්මඵලූපජීවිනො।
gae:නයිමස්ස දීපකස්ස භාගිනො, ජම්බුදීපා ඉදමෙව නො වරං॥
gax:26:තිපඤ්චරත්තූපගතම්හි චන්දෙ, වෙගො <pb T=1.326/> මහා හෙහිති සාගරස්ස।
gae:උප්ලවිස්සං දීපමිමං උළාරං, මා වො වධී ගච්ඡථ ලෙණමඤ්ඤං॥
gax:27:න ජාතුයං සාගරවාරිවෙගො, උප්ලවිස්සං දීපමිමං උළාරං।
gae:තං මෙ නිමිත්තෙහි බහූහි දිට්ඨං, මා භෙථ කිං සොචථ මොදථව්හො <n>මොදථ වො (ක॰) 6.38 මොග්ගල්ලානසුත්තං පස්සිතබ්බං</n>॥
gax:28:පහූතභක්ඛං බහුඅන්නපානං, පත්තත්ථ ආවාසමිමං උළාරං।
gae:න වො භයං පටිපස්සාමි කිඤ්චි, ආපුත්තපුත්තෙහි පමොදථව්හො॥
gax:29:යො දෙවොයං දක්ඛිණායං <n>දක්ඛිණස්සං (සී॰)</n> දිසායං, ඛෙමන්ති පක්කොසති තස්ස සච්චං।
gae:න උත්තරො වෙදි භයාභයස්ස, මා භෙථ කිං සොචථ මොදථව්හො॥
gax:30:යථා ඉමෙ විප්පවදන්ති යක්ඛා, එකො භයං සංසති ඛෙමමෙකො।
gae:තදිඞ්ඝ මය්හං වචනං සුණාථ, ඛිප්පං <pb T=1.327/> ලහුං මා විනස්සිම්හ සබ්බෙ॥
gax:31:සබ්බෙ <pb M=1.245/> සමාගම්ම කරොම නාවං, දොණිං දළ්හං සබ්බයන්තූපපන්නං।
gae:සචෙ අයං දක්ඛිණො සච්චමාහ, මොඝං පටික්කොසති උත්තරොයං।
gae:සා චෙව නො හෙහිති ආපදත්ථා, ඉමඤ්ච දීපං න පරිච්චජෙම॥
gax:32:සචෙ ච ඛො උත්තරො සච්චමාහ, මොඝං පටික්කොසති දක්ඛිණොයං।
gae:තමෙව නාවං අභිරුය්හ සබ්බෙ, එවං මයං සොත්ථි තරෙමු පාරං॥
gax:33:න වෙ සුගණ්හං පඨමෙන සෙට්ඨං, කනිට්ඨමාපාථගතං ගහෙත්වා।
gae:යො චීධ තච්ඡං <n>මජ්ඣං (සී॰ ස්යා॰ පී॰)</n> පවිචෙය්ය ගණ්හති <n>ගණ්හි (ක॰)</n>, ස වෙ නරො සෙට්ඨමුපෙති ඨානං॥
gax:34:යථාපි තෙ සාගරවාරිමජ්ඣෙ, සකම්මුනා සොත්ථි වහිංසු වාණිජා।
gae:අනාගතත්ථං පටිවිජ්ඣියාන, අප්පම්පි නාච්චෙති ස භූරිපඤ්ඤො॥
gax:35:බාලා <pb T=1.328/> ච මොහෙන රසානුගිද්ධා, අනාගතං අප්පටිවිජ්ඣියත්ථං।
bod:පච්චුප්පන්නෙ සීදන්ති අත්ථජාතෙ, සමුද්දමජ්ඣෙ යථා තෙ මනුස්සා॥
gax:36:අනාගතං <pb V=1.191/> පටිකයිරාථ කිච්චං, “මා මං කිච්චං කිච්චකාලෙ බ්යධෙසි”।
gae:තං තාදිසං පටිකත <n>පටිකතං (ක॰), පටිගත (සී॰ අට්ඨ॰), පටිකච්ච (?)</n> කිච්චකාරිං, න තං කිච්චං කිච්චකාලෙ බ්යධෙතීති॥
cen:සමුද්දවාණිජජාතකං තතියං।
bod:467:කාමජාතකං (4)
gax:37:කාමං <pb M=1.246/> කාමයමානස්ස, තස්ස චෙ තං සමිජ්ඣති।
gae:අද්ධා පීතිමනො හොති, ලද්ධා මච්චො යදිච්ඡති॥
gax:38:කාමං කාමයමානස්ස, තස්ස චෙ තං සමිජ්ඣති।
gae:තතො නං අපරං කාමෙ, ධම්මෙ තණ්හංව වින්දති॥
gax:39:ගවංව සිඞ්ගිනො සිඞ්ගං, වඩ්ඪමානස්ස වඩ්ඪති।
gax:එවං මන්දස්ස පොසස්ස, බාලස්ස අවිජානතො।
gae:භිය්යො තණ්හා පිපාසා ච, වඩ්ඪමානස්ස වඩ්ඪති॥
gax:40:පථබ්යා සාලියවකං, ගවස්සං <n>ගවාසං (සී॰ ස්යා॰ පී॰)</n> දාසපොරිසං।
gae:දත්වා ච <n>දත්වාපි (සී॰ ස්යා॰), දත්වා වා (පී॰)</n> නාලමෙකස්ස, ඉති විද්වා <n>විද්ධා (ස්යා॰)</n> සමං චරෙ॥
gax:41:රාජා <pb T=1.329/> පසය්හ පථවිං විජිත්වා, සසාගරන්තං මහිමාවසන්තො।
gae:ඔරං සමුද්දස්ස අතිත්තරූපො <n>අතිත්තිරූපො (ක॰)</n>, පාරං සමුද්දස්සපි පත්ථයෙථ॥
gax:42:යාව අනුස්සරං කාමෙ, මනසා තිත්ති නාජ්ඣගා।
gae:තතො නිවත්තා පටිකම්ම දිස්වා, තෙ වෙ සුතිත්තා යෙ <n>තිත්තා (සී॰ ස්යා॰ පී॰)</n> පඤ්ඤාය තිත්තා॥
gax:43:පඤ්ඤාය තිත්තිනං <n>තිත්තීනං (සී॰ ස්යා॰)</n> සෙට්ඨං, න සො කාමෙහි තප්පති।
gae:පඤ්ඤාය තිත්තං පුරිසං, තණ්හා න කුරුතෙ වසං॥
gax:44:අපචිනෙථෙව කාමානං <n>කාමානි (සී॰ ස්යා॰ පී॰)</n>, අප්පිච්ඡස්ස අලොලුපො।
gae:සමුද්දමත්තො පුරිසො, න සො කාමෙහි තප්පති॥
gax:45:රථකාරොව චම්මස්ස, පරිකන්තං උපාහනං।
gax:යං යං චජති <n>ජහති (ස්යා॰ ක॰)</n> කාමානං, තං තං සම්පජ්ජතෙ සුඛං।
gae:සබ්බං චෙ සුඛමිච්ඡෙය්ය, සබ්බෙ කාමෙ පරිච්චජෙ॥
gax:46:අට්ඨ <pb M=1.247/> තෙ භාසිතා ගාථා, සබ්බා හොන්ති සහස්සියො <n>සහස්සියා (?) උපරි සුතසොමජාතකෙ තථා දිස්සති</n>।
gae:පටිගණ්හ මහාබ්රහ්මෙ, සාධෙතං තව භාසිතං॥
gax:47:න මෙ අත්ථො සහස්සෙහි, සතෙහි නහුතෙහි වා।
gae:පච්ඡිමං භාසතො ගාථං, කාමෙ මෙ න රතො මනො॥
gax:48:භද්රකො <pb V=1.192/> <n>සද්දො (සී॰)</n> වතායං මාණවකො, සබ්බලොකවිදූ මුනි।
gae:යො <pb T=1.330/> ඉමං තණ්හං <n>යො තණ්හං (සී॰ ස්යා॰)</n> දුක්ඛජනනිං, පරිජානාති පණ්ඩිතොති॥
cen:කාමජාතකං චතුත්ථං।
bod:468:ජනසන්ධජාතකං (5)
gax:49:දස ඛලු ඉමානි <n>ඛලුමානි (ස්යා॰)</n> ඨානානි, යානි පුබ්බෙ අකරිත්වා।
gae:ස පච්ඡා මනුතප්පති, ඉච්චෙවාහ <n>ඉච්චාහ රාජා (සී॰ ස්යා॰ පී॰)</n> ජනසන්ධො॥
gax:50:අලද්ධා විත්තං තප්පති, පුබ්බෙ අසමුදානිතං।
gae:න පුබ්බෙ ධනමෙසිස්සං, ඉති පච්ඡානුතප්පති॥
gax:51:සක්යරූපං පුරෙ සන්තං, මයා සිප්පං න සික්ඛිතං।
gae:කිච්ඡා වුත්ති අසිප්පස්ස, ඉති පච්ඡානුතප්පති॥
gax:52:කූටවෙදී පුරෙ ආසිං, පිසුණො පිට්ඨිමංසිකො।
gae:චණ්ඩො ච ඵරුසො චාපි <n>චාසිං (සී॰ ස්යා॰ පී॰)</n>, ඉති පච්ඡානුතප්පති॥
gax:53:පාණාතිපාතී පුරෙ ආසිං, ලුද්දො චාපි <n>චාසිං (සී॰ පී॰)</n> අනාරියො।
gae:භූතානං නාපචායිස්සං, ඉති පච්ඡානුතප්පති॥
gax:54:බහූසු වත සන්තීසු, අනාපාදාසු ඉත්ථිසු।
gae:පරදාරං අසෙවිස්සං, ඉති පච්ඡානුතප්පති॥
gax:55:බහුම්හි වත සන්තම්හි, අන්නපානෙ උපට්ඨිතෙ।
gae:න පුබ්බෙ අදදං <n>අදදිං (සී॰)</n> දානං, ඉති පච්ඡානුතප්පති॥
gax:56:මාතරං පිතරඤ්චාපි, ජිණ්ණකං ගතයොබ්බනං <n>ජිණ්ණකෙ ගතයොබ්බනෙ (සී॰ ස්යා॰ පී॰)</n>।
gae:පහු <pb T=1.331/> සන්තො න පොසිස්සං, ඉති පච්ඡානුතප්පති॥
gax:57:ආචරියමනුසත්ථාරං <pb M=1.248/>, සබ්බකාමරසාහරං।
gae:පිතරං අතිමඤ්ඤිස්සං, ඉති පච්ඡානුතප්පති॥
gax:58:සමණෙ බ්රාහ්මණෙ චාපි, සීලවන්තෙ බහුස්සුතෙ।
gae:න පුබ්බෙ පයිරුපාසිස්සං, ඉති පච්ඡානුතප්පති॥
gax:59:සාධු හොති තපො චිණ්ණො, සන්තො ච පයිරුපාසිතො।
gae:න ච පුබ්බෙ තපො චිණ්ණො, ඉති පච්ඡානුතප්පති॥
gax:60:යො ච එතානි ඨානානි, යොනිසො පටිපජ්ජති।
gae:කරං පුරිසකිච්චානි, ස පච්ඡා නානුතප්පතීති॥
cen:ජනසන්ධජාතකං පඤ්චමං।
bod:469:මහාකණ්හජාතකං (6)
gax:61:කණ්හො <pb V=1.193/> කණ්හො ච ඝොරො ච, සුක්කදාඨො පභාසවා <n>පතාපවා (සී॰ ස්යා॰ පී॰)</n>।
gae:බද්ධො පඤ්චහි රජ්ජූහි, කිං රවි <n>ධීර (සී॰ පී॰), වීර (ස්යා॰)</n> සුනඛො තව॥
gax:62:නායං මිගානමත්ථාය, උසීනක <n>උසීනර (සී॰ පී॰), උසීන්නර (ස්යා॰)</n> භවිස්සති।
gae:මනුස්සානං අනයො හුත්වා, තදා කණ්හො පමොක්ඛති॥
gax:63:පත්තහත්ථා සමණකා, මුණ්ඩා සඞ්ඝාටිපාරුතා।
gae:නඞ්ගලෙහි කසිස්සන්ති, තදා කණ්හො පමොක්ඛති॥
gax:64:තපස්සිනියො <n>තපනීයා (ක॰) දුතියන්තපදානි හෙතානි</n> පබ්බජිතා, මුණ්ඩා සඞ්ඝාටිපාරුතා।
gae:යදා ලොකෙ ගමිස්සන්ති, තදා කණ්හො පමොක්ඛති॥
gax:65:දීඝොත්තරොට්ඨා <pb T=1.332/> ජටිලා, පඞ්කදන්තා රජස්සිරා।
gae:ඉණං චොදාය <n>වොදාය (සී॰ පී॰), චොදය (ස්යා॰)</n> ගච්ඡන්ති, තදා කණ්හො පමොක්ඛති॥
gax:66:අධිච්ච වෙදෙ <n>වෙදං (ක॰)</n> සාවිත්තිං, යඤ්ඤතන්තඤ්ච <n>තන්ත්රඤ්ච (සී॰ ස්යා॰ පී॰)</n> බ්රාහ්මණා।
gae:භතිකාය යජිස්සන්ති, තදා කණ්හො පමොක්ඛති॥
gax:67:මාතරං පිතරඤ්චාපි, ජිණ්ණකං ගතයොබ්බනං।
gae:පහූ සන්තො <n>සන්තා (සී॰)</n> න භරන්ති, තදා කණ්හො පමොක්ඛති॥
gax:68:මාතරං <pb M=1.249/> පිතරඤ්චාපි, ජිණ්ණකං ගතයොබ්බනං।
gae:බාලා තුම්හෙති වක්ඛන්ති, තදා කණ්හො පමොක්ඛති॥
gax:69:ආචරියභරියං සඛිං <n>ආචරියභරියං සඛාභරියං (සී॰ පී॰)</n>, මාතුලානිං පිතුච්ඡකිං <n>පිතුච්ඡයං (සී॰), පිතුච්ඡසං (පී॰)</n>।
gae:යදා ලොකෙ ගමිස්සන්ති, තදා කණ්හො පමොක්ඛති॥
gax:70:අසිචම්මං ගහෙත්වාන, ඛග්ගං පග්ගය්හ බ්රාහ්මණා।
gae:පන්ථඝාතං කරිස්සන්ති, තදා කණ්හො පමොක්ඛති॥
gax:71:සුක්කච්ඡවී වෙධවෙරා, ථූලබාහූ අපාතුභා।
gae:මිත්තභෙදං කරිස්සන්ති, තදා කණ්හො පමොක්ඛති॥
gax:72:මායාවිනො නෙකතිකා, අසප්පුරිසචින්තකා।
gae:යදා ලොකෙ භවිස්සන්ති, තදා කණ්හො පමොක්ඛතීති॥
cen:මහාකණ්හජාතකං ඡට්ඨං।
bod:470:කොසියජාතකං (7)
gax:73:නෙව <pb V=1.194/> කිණාමි නපි වික්කිණාමි, න <pb T=1.333/> චාපි මෙ සන්නිචයො ච අත්ථි <n>ඉධත්ථි (ස්යා॰)</n>।
gae:සුකිච්ඡරූපං වතිදං පරිත්තං, පත්ථොදනො නාලමයං දුවින්නං॥
gax:74:අප්පම්හා අප්පකං දජ්ජා, අනුමජ්ඣතො මජ්ඣකං।
gae:බහුම්හා බහුකං දජ්ජා, අදානං නුපපජ්ජති <n>න උපපජ්ජති (සී॰ පී॰), නූපපජ්ජති (ස්යා॰)</n>॥
gax:75:තං තං වදාමි කොසිය, දෙහි දානානි භුඤ්ජ ච॥
gae:අරියමග්ගං සමාරූහ <n>අරියං මග්ගං සමාරුහ (සී॰ පී॰)</n>, නෙකාසී ලභතෙ සුඛං॥
gax:76:මොඝඤ්චස්ස හුතං හොති, මොඝඤ්චාපි සමීහිතං।
gae:අතිථිස්මිං යො නිසින්නස්මිං, එකො භුඤ්ජති භොජනං॥
gax:77:තං තං වදාමි කොසිය, දෙහි දානානි භුඤ්ජ ච।
gae:අරියමග්ගං සමාරූහ, නෙකාසී ලභතෙ සුඛං॥
gax:78:සච්චඤ්චස්ස <pb M=1.250/> හුතං හොති, සච්චඤ්චාපි සමීහිතං।
gae:අතිථිස්මිං යො නිසින්නස්මිං, නෙකො භුඤ්ජති භොජනං॥
gax:79:තං තං වදාමි කොසිය, දෙහි දානානි භුඤ්ජ ච।
gae:අරියමග්ගං සමාරූහ, නෙකාසී ලභතෙ සුඛං॥
gax:80:සරඤ්ච ජුහති පොසො, බහුකාය ගයාය ච।
gae:දොණෙ තිම්බරුතිත්ථස්මිං, සීඝසොතෙ මහාවහෙ॥
gax:81:අත්ර චස්ස හුතං හොති, අත්ර චස්ස සමීහිතං।
gae:අතිථිස්මිං යො නිසින්නස්මිං, නෙකො භුඤ්ජති භොජනං॥
gax:82:තං තං වදාමි කොසිය, දෙහි දානානි භුඤ්ජ ච।
gae:අරියමග්ගං <pb T=1.334/> සමාරූහ, නෙකාසී ලභතෙ සුඛං॥
gax:83:බළිසඤ්හි සො නිගිලති <n>නිග්ගිලති (සී॰ පී॰)</n>, දීඝසුත්තං සබන්ධනං।
gae:අතිථිස්මිං යො නිසින්නස්මිං, එකො භුඤ්ජති භොජනං॥
gax:84:තං තං වදාමි කොසිය, දෙහි දානානි භුඤ්ජ ච।
gae:අරියමග්ගං සමාරූහ, නෙකාසී ලභතෙ සුඛං॥
gax:85:උළාරවණ්ණා වත බ්රාහ්මණා ඉමෙ, අයඤ්ච වො සුනඛො කිස්ස හෙතු।
gae:උච්චාවචං වණ්ණනිභං විකුබ්බති, අක්ඛාථ නො බ්රාහ්මණා කෙ නු තුම්හෙ॥
gax:86:චන්දො ච සුරියො ච <n>සූරියො ච (ක॰)</n> උභො ඉධාගතා, අයං පන මාතලි දෙවසාරථි।
gae:සක්කොහමස්මි තිදසානමින්දො, එසො ච ඛො පඤ්චසිඛොති වුච්චති॥
gax:87:පාණිස්සරා <pb V=1.195/> මුදිඞ්ගා ච <n>මුතිඞ්ගා ච (සී॰ ස්යා॰ පී॰</n>, මුරජාලම්බරානි ච।
gae:සුත්තමෙනං පබොධෙන්ති, පටිබුද්ධො ච නන්දති॥
gax:88:යෙ කෙචිමෙ මච්ඡරිනො කදරියා, පරිභාසකා සමණබ්රාහ්මණානං।
gae:ඉධෙව නික්ඛිප්ප සරීරදෙහං, කායස්ස භෙදා නිරයං වජන්ති॥
gax:89:යෙ <pb M=1.251/> කෙචිමෙ සුග්ගතිමාසමානා <n>සුග්ගතිමාසසානා (සී॰ පී॰), සුග්ගතාසිසමානා (ක॰)</n>, ධම්මෙ <pb T=1.335/> ඨිතා සංයමෙ සංවිභාගෙ।
gae:ඉධෙව නික්ඛිප්ප සරීරදෙහං, කායස්ස භෙදා සුගතිං වජන්ති॥
gax:90:ත්වං නොසි ඤාති පුරිමාසු ජාතිසු, සො මච්ඡරී රොසකො <n>කොසියො (ස්යා॰ ක॰)</n> පාපධම්මො।
gae:තවෙව අත්ථාය ඉධාගතම්හා, මා පාපධම්මො නිරයං ගමිත්ථ <n>අප්පත්ථ (ක॰ සී॰ ස්යා॰ පී॰)</n>॥
gax:91:අද්ධා හි මං වො හිතකාමා, යං මං සමනුසාසථ।
gae:සොහං තථා කරිස්සාමි, සබ්බං වුත්තං හිතෙසිභි॥
gax:92:එසාහමජ්ජෙව උපාරමාමි, න චාපිහං <n>න චාපහං (සී॰ පී॰)</n> කිඤ්චි කරෙය්ය පාපං।
gae:න චාපි මෙ කිඤ්චි අදෙය්යමත්ථි, න චාපිදත්වා උදකං පිවාමි <n>උදකම්පහං පිබෙ (සී॰)</n>॥
gax:93:එවඤ්ච මෙ දදතො සබ්බකාලං <n>කාලෙ (ක॰)</n>, භොගා ඉමෙ වාසව ඛීයිස්සන්ති।
gae:තතො අහං පබ්බජිස්සාමි සක්ක, හිත්වාන කාමානි යථොධිකානීති॥
cen:කොසියජාතකං සත්තමං।
bod:471:මෙණ්ඩකපඤ්හජාතකං (8)
gax:94:යෙසං <pb T=1.336/> න කදාචි භූතපුබ්බං, සඛ්යං <n>සක්ඛිං (සී॰ පී॰), සඛි (ස්යා॰)</n> සත්තපදම්පිමස්මි ලොකෙ।
gae:ජාතා අමිත්තා දුවෙ සහායා, පටිසන්ධාය චරන්ති කිස්ස හෙතු॥
gax:95:යදි <pb M=1.252/> මෙ අජ්ජ පාතරාසකාලෙ, පඤ්හං න සක්කුණෙය්යාථ වත්තුමෙතං।
gae:රට්ඨා පබ්බාජයිස්සාමි වො සබ්බෙ, න හි මත්ථො දුප්පඤ්ඤජාතිකෙහි॥
gax:96:මහාජනසමාගමම්හි ඝොරෙ, ජනකොලාහලසඞ්ගමම්හි ජාතෙ।
gae:වික්ඛිත්තමනා අනෙකචිත්තා, පඤ්හං න සක්කුණොම වත්තුමෙතං॥
gax:97:එකග්ගචිත්තාව එකමෙකා, රහසි ගතා අත්ථං නිචින්තයිත්වා <n>අත්ථානි චින්තයිත්වා (ස්යා॰ ක॰)</n>।
gae:පවිවෙකෙ සම්මසිත්වාන ධීරා, අථ වක්ඛන්ති ජනින්ද එතමත්ථං॥
gax:98:උග්ගපුත්ත-රාජපුත්තියානං, උරබ්භස්ස මංසං පියං මනාපං।
gae:න සුනඛස්ස තෙ අදෙන්ති මංසං, අථ මෙණ්ඩස්ස සුණෙන සඛ්යමස්ස॥
gax:99:චම්මං විහනන්ති එළකස්ස, අස්සපිට්ඨත්ථරස්සුඛස්ස <n>අස්සපිට්ඨත්ථරණසුඛස්ස (සී॰)</n> හෙතු।
gae:න ච තෙ සුනඛස්ස අත්ථරන්ති, අථ <pb T=1.337/> මෙණ්ඩස්ස සුණෙන සඛ්යමස්ස॥
gax:100:ආවෙල්ලිතසිඞ්ගිකො <pb V=1.196/> හි මෙණ්ඩො, න ච සුනඛස්ස විසාණකානි අත්ථි।
gae:තිණභක්ඛො මංසභොජනො ච, අථ මෙණ්ඩස්ස සුණෙන සඛ්යමස්ස॥
gax:101:තිණමාසි පලාසමාසි මෙණ්ඩො, න ච සුනඛො තිණමාසි නො පලාසං।
gae:ගණ්හෙය්ය සුණො සසං බිළාරං, අථ මෙණ්ඩස්ස සුණෙන සඛ්යමස්ස॥
gax:102:අට්ඨඩ්ඪපදො <pb M=1.253/> චතුප්පදස්ස, මෙණ්ඩො අට්ඨනඛො අදිස්සමානො।
gae:ඡාදියමාහරතී අයං ඉමස්ස, මංසං ආහරතී අයං අමුස්ස॥
gax:103:පාසාදවරගතො විදෙහසෙට්ඨො, විතිහාරං අඤ්ඤමඤ්ඤභොජනානං।
gae:අද්දක්ඛි <n>අද්දස (ස්යා॰ ක॰)</n> කිර සක්ඛිකං ජනින්දො, බුභුක්කස්ස <pb T=1.338/> පුණ්ණං මුඛස්ස <n>භොභුක්ඛස්ස ච පුණ්ණමුඛස්ස (සී॰)</n> චෙතං॥
gax:104:ලාභා වත මෙ අනප්පරූපා, යස්ස මෙදිසා පණ්ඩිතා කුලම්හි।
gae:පඤ්හස්ස ගම්භීරගතං නිපුණමත්ථං, පටිවිජ්ඣන්ති සුභාසිතෙන ධීරා॥
gax:105:අස්සතරිරථඤ්ච එකමෙකං, ඵීතං ගාමවරඤ්ච එකමෙකං।
gae:සබ්බෙසං වො දම්මි පණ්ඩිතානං, පරමප්පතීතමනො සුභාසිතෙනාති॥
cen:මෙණ්ඩකපඤ්හජාතකං අට්ඨමං।
bod:472:මහාපදුමජාතකං (9)
gax:106:නාදට්ඨා <n>නාදිට්ඨා (ක॰ සී॰ ස්යා॰ ක॰)</n> පරතො දොසං, අණුං ථූලානි සබ්බසො।
gae:ඉස්සරො පණයෙ දණ්ඩං, සාමං අප්පටිවෙක්ඛිය॥
gax:107:යො ච අප්පටිවෙක්ඛිත්වා, දණ්ඩං කුබ්බති ඛත්තියො।
gae:සකණ්ටකං සො ගිලති, ජච්චන්ධොව සමක්ඛිකං॥
gax:108:අදණ්ඩියං දණ්ඩයති <n>දණ්ඩියති (ස්යා॰ පී॰)</n>, දණ්ඩියඤ්ච අදණ්ඩියං <n>අදණ්ඩිය (නිය්ය), න දණ්ඩයෙ (?)</n>।
gae:අන්ධොව විසමං මග්ගං, න ජානාති සමාසමං॥
gax:109:යො ච එතානි ඨානානි, අණුං ථූලානි සබ්බසො।
gae:සුදිට්ඨමනුසාසෙය්ය, ස වෙ වොහරිතු <n>වොහාතු (පී॰)</n> මරහති॥
gax:110:නෙකන්තමුදුනා <pb T=1.339/> <pb M=1.254/> සක්කා, එකන්තතිඛිණෙන වා।
gae:අත්තං මහන්තෙ <n>මහත්තෙ (ස්යා॰ ක॰)</n> ඨපෙතුං <n>ඨාපෙතුං (සී॰ ස්යා॰ පී॰)</n>, තස්මා උභයමාචරෙ॥
gax:111:පරිභූතො මුදු හොති, අතිතික්ඛො ච වෙරවා।
gae:එතඤ්ච උභයං ඤත්වා, අනුමජ්ඣං සමාචරෙ॥
gax:112:බහුම්පි රත්තො භාසෙය්ය, දුට්ඨොපි බහු භාසති।
gae:න ඉත්ථිකාරණා රාජ, පුත්තං ඝාතෙතුමරහසි॥
gax:113:සබ්බොව <pb V=1.197/> <n>සබ්බො ච (ක॰ සී॰ පී॰)</n> ලොකො එකතො <n>එකන්තො (සී॰ පී॰)</n>, ඉත්ථී ච අයමෙකිකා।
gae:තෙනාහං පටිපජ්ජිස්සං, ගච්ඡථ පක්ඛිපථෙව <n>පක්ඛිපෙථ (ස්යා॰ අට්ඨ॰)</n> තං॥
gax:114:අනෙකතාලෙ නරකෙ, ගම්භීරෙ ච සුදුත්තරෙ <n>ගම්භීරෙ සුදුරුත්තරෙ (පී॰ ක॰)</n>।
gae:පාතිතො ගිරිදුග්ගස්මිං, කෙන ත්වං තත්ථ නාමරි॥
gax:115:නාගො ජාතඵණො තත්ථ, ථාමවා ගිරිසානුජො।
gae:පච්චග්ගහි මං භොගෙහි, තෙනාහං තත්ථ නාමරිං॥
gax:116:එහි තං පටිනෙස්සාමි, රාජපුත්ත සකං ඝරං।
gae:රජ්ජං කාරෙහි <n>කාරෙසි (සී॰)</n> භද්දන්තෙ, කිං අරඤ්ඤෙ කරිස්සසි॥
gax:117:යථා ගිලිත්වා බළිසං, උද්ධරෙය්ය සලොහිතං।
gae:උද්ධරිත්වා සුඛී අස්ස, එවං <n>සුඛං (පී॰ ක॰)</n> පස්සාමි අත්තනං <n>අත්තනි (පී॰ ක॰), අත්තනා (ස්යා॰), එවං අහම්පි පුන සොත්ථිභාවප්පත්තං ගිලිතබළිසං පුරිසමිව අත්තානං පස්සාමීති (අට්ඨ॰ සංවණ්ණනා)</n>॥
gax:118:කිං නු ත්වං බළිසං බ්රූසි, කිං ත්වං බ්රූසි සලොහිතං।
gae:කිං නු ත්වං උබ්භතං බ්රූසි, තං මෙ අක්ඛාහි පුච්ඡිතො॥
gax:119:කාමාහං බළිසං බ්රූමි, හත්ථිඅස්සං සලොහිතං।
gae:චත්තාහං උබ්භතං බ්රූමි, එවං ජානාහි ඛත්තිය॥
gax:120:චිඤ්චාමාණවිකා <pb T=1.340/> මාතා, දෙවදත්තො ච මෙ පිතා।
gax:ආනන්දො පණ්ඩිතො නාගො, සාරිපුත්තො ච දෙවතා।
gae:රාජපුත්තො අහං ආසිං <n>අහං තදා රාජපුත්තො (සී॰ ස්යා॰ පී॰)</n>, එවං ධාරෙථ ජාතකන්ති॥
cen:මහාපදුමජාතකං නවමං।
bod:473:මිත්තාමිත්තජාතකං (10)
gax:121:කානි <pb M=1.255/> කම්මානි කුබ්බානං, කථං විඤ්ඤූ පරක්කමෙ।
gae:අමිත්තං ජානෙය්ය මෙධාවී, දිස්වා සුත්වා ච පණ්ඩිතො॥
gax:122:න නං උම්හයතෙ දිස්වා, න ච නං පටිනන්දති।
gae:චක්ඛූනි චස්ස <n>චක්ඛූනිස්ස (ස්යා॰ ක॰)</n> න දදාති, පටිලොමඤ්ච වත්තති॥
gax:123:අමිත්තෙ තස්ස භජති, මිත්තෙ තස්ස න සෙවති।
gae:වණ්ණකාමෙ නිවාරෙති, අක්කොසන්තෙ පසංසති॥
gax:124:ගුය්හඤ්ච තස්ස නක්ඛාති, තස්ස ගුය්හං න ගූහති।
gae:කම්මං තස්ස න වණ්ණෙති, පඤ්ඤස්ස නප්පසංසති॥
gax:125:අභවෙ <pb V=1.198/> නන්දති තස්ස, භවෙ තස්ස න නන්දති।
gax:අච්ඡෙරං <n>අච්ඡරියං (සී॰ ස්යා॰ පී॰)</n> භොජනං ලද්ධා, තස්ස නුප්පජ්ජතෙ සති।
gae:තතො නං නානුකම්පති, අහො සොපි <n>අහාසොපි (ක॰ සී॰ ස්යා॰ ක॰)</n> ලභෙය්යිතො॥
gax:126:ඉච්චෙතෙ සොළසාකාරා, අමිත්තස්මිං පතිට්ඨිතා।
gae:යෙහි අමිත්තං ජානෙය්ය, දිස්වා සුත්වා ච පණ්ඩිතො॥
gax:127:කානි කම්මානි කුබ්බානං, කථං විඤ්ඤූ පරක්කමෙ।
gae:මිත්තං <pb T=1.341/> ජානෙය්ය මෙධාවී, දිස්වා සුත්වා ච පණ්ඩිතො॥
gax:128:පවුත්ථං තස්ස සරති, ආගතං අභිනන්දති।
gae:තතො කෙලායිතො හොති, වාචාය පටිනන්දති॥
gax:129:මිත්තෙ තස්සෙව භජති, අමිත්තෙ තස්ස න සෙවති।
gae:අක්කොසන්තෙ නිවාරෙති, වණ්ණකාමෙ පසංසති॥
gax:130:ගුය්හඤ්ච තස්ස අක්ඛාති, තස්ස ගුය්හඤ්ච ගූහති।
gae:කම්මඤ්ච තස්ස වණ්ණෙති, පඤ්ඤං තස්ස <n>පඤ්ඤමස්ස (ස්යා॰ ක॰)</n> පසංසති॥
gax:131:භවෙ ච නන්දති තස්ස <n>භවෙ නන්දති තස්ස ච (ක॰)</n>, අභවෙ තස්ස න නන්දති।
gax:අච්ඡෙරං <n>අච්ඡරියං (සී॰ ස්යා॰ පී॰)</n> භොජනං ලද්ධා, තස්ස උප්පජ්ජතෙ සති।
gae:තතො නං අනුකම්පති, අහො සොපි <n>පහාසොපි (ක॰ සී॰ ස්යා॰ ක॰)</n> ලභෙය්යිතො॥
gax:132:ඉච්චෙතෙ <pb M=1.256/> සොළසාකාරා, මිත්තස්මිං සුප්පතිට්ඨිතා।
gae:යෙහි මිත්තඤ්ච ජානෙය්ය <n>මිත්තං සුජානෙය්ය (පී॰ ක॰)</n>, දිස්වා සුත්වා ච පණ්ඩිතොති॥
cen:මිත්තාමිත්තජාතකං දසමං।
cen:ද්වාදසකනිපාතං නිට්ඨිතං।
bod:තස්සුද්දානං –
gax:ලහුචිත්ත සසාල කසන්ති පුන, අථ කාම දසඛලුට්ඨානවරො।
gae:අථ කණ්හ සුකොසිය මෙණ්ඩවරො, පදුමො පුන මිත්තවරෙන දසාති॥
