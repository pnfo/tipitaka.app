cha:රාජකණ්ඩ
gax:251:මහාජනං <pb M=.150/> යො රඤ්ජෙති, චතූහිපි වත්ථූහි වා।
gae:රාජාති වුච්චතෙ ලොකෙ, ඉති සල්ලක්ඛයෙ විද්වා॥
gax:252:දානඤ්ච අත්ථචරියා, පියවාචා අත්තසමං।
gae:සඞ්ගහා චතුරො ඉමෙ, මුනින්දෙන පකාසිතා॥
gax:දානම්පි <pb M=.151/> අත්ථචරියතඤ්ච, පියවාදිතඤ්ච සමානත්තතඤ්ච।
gae:කරියචරියසුසඞ්ගහං බහූනං, අනවමතෙන ගුණෙන යාති සග්ගං।
gax:දානඤ්ච පෙය්යවජ්ජඤ්ච, අත්ථචරියා ච යා ඉධ।
gax:සමානත්තතා ච ධම්මෙසු, තත්ථ තත්ථ යථාරහං।
gae:එතෙ ඛො සඞ්ගහා ලොකෙ, රථස්සාණීව යායතො॥
gax:253:දානං සීලං පරිච්චාගං, අජ්ජවං මද්දවං තපං।
gax:අක්කොධං අවිහිංසඤ්ච, ඛන්තී ච අවිරොධනං।
gae:දසෙතෙ ධම්මෙ රාජානො, අප්පමත්තෙන ධාරය්යුං॥
gax:254:එකයාමං <pb M=.152/> සයෙ රාජා, ද්වියා මඤ්ඤෙව පණ්ඩිතො।
gae:ඝරාවාසො තියාමොව, චතුයාමො තු යාචකො॥
gax:255:අපුත්තකං ඝරං සුඤ්ඤං, රට්ඨං සුඤ්ඤං අරාජකං।
gae:අසිප්පස්ස මුඛං සුඤ්ඤං, සබ්බසුඤ්ඤං දලිද්දත්තං॥
gax:256:ධනමිච්ඡෙ <pb M=.153/> වාණිජෙය්ය, විජ්ජමිච්ඡෙ භජෙ සුතං।
gae:පුත්තමිච්ඡෙ තරුණිත්ථිං, රාජාමච්චං ඉච්ඡාගතෙ॥
gax:257:පක්ඛීනං බලමාකාසො, මච්ඡානමුදකං බලං।
gae:දුබ්බලස්ස බලං රාජා, කුමාරානං රුදං බලං॥
gax:258:ඛමා <pb M=.154/> ජාගරියුට්ඨානං, සංවිභාගො දයික්ඛණා।
gae:නායකස්ස ගුණා එතෙ, ඉච්ඡිතබ්බා සතං සදා॥
gax:259:සකිං වදන්ති රාජානො, සකිං සමණබ්රාහ්මණා।
gae:සකිං සප්පුරිසා ලොකෙ, එස ධම්මො සනන්තනො॥
gax:260:අලසො ගීහි කාමභොගී න සාධු,
gax:අසඤ්ඤතො පබ්බජිතො න සාධු।
gax:රාජා න සාධු අනිසම්මකාරී,
gae:යො පණ්ඩිතො කොධනො තං න සාධු॥
gax:261:ආයං ඛයං සයං ජඤ්ඤා, කතාකතං සයං ජඤ්ඤා।
gae:නිග්ගහෙ නිග්ගහාරහං, පග්ගහෙ පග්ගහාරහං॥
gax:262:මාතා <pb M=.156/> පුත්තකතං පාපං, සිස්සකතං ගුරු තථා।
gae:රාජා රට්ඨකතං පාපං, රාජකතං පුරොහිතො॥
gax:263:අක්කොධෙන ජිනෙ කොධං, අසාධුං සාධුනා ජිනෙ।
gae:ජිනෙ කදරියං දානෙන, සච්චෙනාලිකවාදිනං॥
gax:264:අදන්තදමනං <pb M=.157/> දානං, දානං සබ්බත්ථසාධකං।
gae:දානෙන පියවාචාය, උන්නමන්ති නමන්ති ච॥
gax:අදන්තදමනං <pb M=.158/> දානං, අදානං දන්තදූසකං।
gae:දානෙන පියවාචාය, උන්නමන්ති නමන්ති ච॥
gax:265:දානං සිනෙහභෙසජ්ජං, මච්ඡෙරං දොසනොසධං।
gae:දානං යසස්සීභෙසජ්ජං, මච්ඡෙරං කපණොසධං॥
gax:266:න රඤ්ඤා සමකං භුඤ්ජෙ, කාමභොගං කුදාචනං।
gax:ආකප්පං රසභුත්තං වා, මාලාගන්ධවිලෙපනං।
gae:වත්ථසබ්බමලඞ්කාරං, න රඤ්ඤා සදිසං කරෙ॥
gax:267:න <pb M=.159/> මෙ රාජා සඛා හොති, න රාජා හොති සමකො।
gae:එසො සාමිකො මය්හන්ති, චිත්තෙ නිට්ඨං සණ්ඨාපයෙ॥
gax:268:නාතිදූරෙ භජෙ රඤ්ඤො, නච්චාසන්නෙ පවාතකෙ।
gax:උජුකෙ නාතිනින්නෙ ච, න භජෙ උච්චමාසනෙ।
gae:ඡ දොසෙ වජ්ජෙ සෙවකො, අග්ගීව සංයතො තිට්ඨෙ॥
gax:න <pb M=.160/> පච්ඡතො න පුරතො, නාපි ආසන්නදූරතො।
gax:න කච්ඡෙ නොපි පටිවාතෙ, න චාපි ඔණතුණ්ණතෙ।
gae:ඉමෙ දොසෙ විවජ්ජෙත්වා, එකමන්තං ඨිතා අහු –
gax:269:ජප්පෙන මන්තෙන සුභාසිතෙන,
gax:අනුප්පදානෙන පවෙණියා වා।
gax:යථා යථා යත්ථ ලභෙථ අත්ථං,
gae:තථා තථා තත්ථ පරක්කමෙය්ය॥
gax:270:කස්සකො <pb M=.161/> වාණිජො මච්චො, සමණො සුතසීල වා।
gae:තෙසු විපුලජාතෙසු, රට්ඨම්පි විපුලං සියා॥
gax:271:තෙසු <pb M=.162/> දුබ්බලජාතෙසු, රට්ඨම්පි දුබ්බලං සියා।
gae:තස්මා සරට්ඨං විපුලං, ධාරයෙ රට්ඨභාරවා॥
gax:272:මහාරුක්ඛස්ස <pb M=.163/> ඵලිනො, ආමං ඡින්දති යො ඵලං।
gae:රසඤ්චස්ස න ජානාති, බීජඤ්චස්ස විනස්සති॥
gax:273:මහාරුක්ඛූපමං රට්ඨං, අධම්මෙන පසාසති।
gae:රසඤ්චස්ස න ජානාති, රට්ඨඤ්චස්ස විනස්සති॥
gax:274:මහාරුක්ඛස්ස ඵලිනො, පක්කං ඡින්දති යො ඵලං।
gae:රසඤ්චස්ස විජානාති, බීජඤ්ජස්ස න නස්සති॥
gax:275:මහාරුක්ඛූපමං <pb M=.164/> රට්ඨං, ධම්මෙන යො පසාසති।
gae:රසඤ්චස්ස විජානාති, රට්ඨඤ්චස්ස න නස්සති॥
