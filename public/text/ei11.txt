cha:12:සොළසනිපාතො
sub:1:පුණ්ණාථෙරීගාථා
gax:236:“උදහාරී <pb T=.473/> <pb M=.406/> <pb P=.146/> අහං සීතෙ <n>උදකමාහරිං සීතෙ (සී॰)</n>, සදා උදකමොතරිං।
gae:අය්යානං දණ්ඩභයභීතා, වාචාදොසභයට්ටිතා॥
gax:237:“කස්ස බ්රාහ්මණ ත්වං භීතො, සදා උදකමොතරි।
gae:වෙධමානෙහි ගත්තෙහි, සීතං වෙදයසෙ භුසං”॥
gax:238:ජානන්තී වත මං <n>ජානන්තී ච තුවං (ක॰)</n> භොති, පුණ්ණිකෙ පරිපුච්ඡසි।
gae:කරොන්තං කුසලං කම්මං, රුන්ධන්තං කතපාපකං॥
gax:239:“යො ච වුඩ්ඪො දහරො වා, පාපකම්මං පකුබ්බති।
gae:දකාභිසෙචනා සොපි, පාපකම්මා පමුච්චති”॥
gax:240:“කො නු තෙ ඉදමක්ඛාසි, අජානන්තස්ස අජානකො।
gae:දකාභිසෙචනා නාම, පාපකම්මා පමුච්චති॥
gax:241:“සග්ගං නූන ගමිස්සන්ති, සබ්බෙ මණ්ඩූකකච්ඡපා।
gae:නාගා <n>නක්කා (සී॰)</n> ච සුසුමාරා ච, යෙ චඤ්ඤෙ උදකෙ චරා॥
gax:242:“ඔරබ්භිකා සූකරිකා, මච්ඡිකා මිගබන්ධකා।
gax:චොරා ච වජ්ඣඝාතා ච, යෙ චඤ්ඤෙ පාපකම්මිනො।
gae:දකාභිසෙචනා තෙපි, පාපකම්මා පමුච්චරෙ॥
gax:243:“සචෙ ඉමා නදියො තෙ, පාපං පුබ්බෙ කතං වහුං।
gae:පුඤ්ඤම්පිමා <pb T=.474/> වහෙය්යුං තෙ, තෙන ත්වං පරිබාහිරො॥
gax:244:“යස්ස <pb V=.332/> බ්රාහ්මණ ත්වං භීතො, සදා උදකමොතරි।
gae:තමෙව බ්රහ්මෙ මා කාසි, මා තෙ සීතං ඡවිං හනෙ”॥
gax:245:“කුම්මග්ගපටිපන්නං මං, අරියමග්ගං සමානයි।
gae:දකාභිසෙචනා භොති, ඉමං සාටං දදාමි තෙ”॥
gax:246:“තුය්හෙව සාටකො හොතු, නාහමිච්ඡාමි සාටකං।
gae:සචෙ භායසි දුක්ඛස්ස, සචෙ තෙ දුක්ඛමප්පියං॥
gax:247:“මාකාසි <pb M=.407/> <pb P=.147/> පාපකං කම්මං, ආවි වා යදි වා රහො।
gae:සචෙ ච පාපකං කම්මං, කරිස්සසි කරොසි වා॥
gax:248:“න තෙ දුක්ඛා පමුත්යත්ථි, උපෙච්චාපි <n>උප්පච්චාපි (අට්ඨ॰ පාඨන්තරං)</n> පලායතො।
gae:සචෙ භායසි දුක්ඛස්ස, සචෙ තෙ දුක්ඛමප්පියං॥
gax:249:“උපෙහි සරණං බුද්ධං, ධම්මං සඞ්ඝඤ්ච තාදිනං।
gae:සමාදියාහි සීලානි, තං තෙ අත්ථාය හෙහිති”॥
gax:250:“උපෙමි සරණං බුද්ධං, ධම්මං සඞ්ඝඤ්ච තාදිනං।
gae:සමාදියාමි සීලානි, තං මෙ අත්ථාය හෙහිති॥
gax:251:“බ්රහ්මබන්ධු පුරෙ ආසිං, අජ්ජම්හි සච්චබ්රාහ්මණො।
gae:තෙවිජ්ජො වෙදසම්පන්නො, සොත්තියො චම්හි න්හාතකො”ති॥
cen:… පුණ්ණා ථෙරී…।
cen:සොළසනිපාතො නිට්ඨිතො।
