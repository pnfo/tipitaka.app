cha:14:සොභිතවග්ගො
sub:1:සොභිතත්ථෙරඅපදානං
gax:1:“පදුමුත්තරො <pb T=1.236/> <pb M=1.180/> <pb V=1.166/> නාම ජිනො, ලොකජෙට්ඨො නරාසභො।
gae:මහතො ජනකායස්ස, දෙසෙති අමතං පදං॥
gax:2:“තස්සාහං වචනං සුත්වා, වාචාසභිමුදීරිතං <n>වාචාසභිමුදීරයිං (?)</n>।
gae:අඤ්ජලිං පග්ගහෙත්වාන, එකග්ගො ආසහං තදා॥
gax:3:“යථා <pb P=1.164/> සමුද්දො උදධීනමග්ගො, නෙරූ නගානං පවරො සිලුච්චයො।
gae:තථෙව යෙ චිත්තවසෙන වත්තරෙ, න බුද්ධඤාණස්ස කලං උපෙන්ති තෙ॥
gax:4:“ධම්මවිධිං <n>ධම්මෙ විධිං (සී॰)</n> ඨපෙත්වාන, බුද්ධො කාරුණිකො ඉසි।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:5:“‘යො සො ඤාණං පකිත්තෙසි, බුද්ධම්හි ලොකනායකෙ।
gae:කප්පානං සතසහස්සං, දුග්ගතිං න ගමිස්සති॥
gax:6:“‘කිලෙසෙ ඣාපයිත්වාන, එකග්ගො සුසමාහිතො।
gae:සොභිතො නාම නාමෙන, හෙස්සති සත්ථු සාවකො’॥
gax:7:“පඤ්ඤාසෙ <pb T=1.237/> කප්පසහස්සෙ, සත්තෙවාසුං යසුග්ගතා <n>සමුග්ගතා (ස්යා॰)</n>।
gae:සත්තරතනසම්පන්නා, චක්කවත්තී මහබ්බලා॥
gax:8:“කිලෙසා ඣාපිතා මය්හං, භවා සබ්බෙ සමූහතා।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:9:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සොභිතො ථෙරො ඉමා ගාථායො අභාසිත්ථාති।
cen:සොභිතත්ථෙරස්සාපදානං පඨමං।
sub:2:සුදස්සනත්ථෙරඅපදානං
gax:10:“විනතා <pb M=1.181/> <pb V=1.167/> නදියා <n>විත්ථතාය නදියා (ස්යා॰)</n> තීරෙ, පිලක්ඛු <n>පිලක්ඛො (සී॰ ථෙරගාථා අට්ඨ॰)</n> ඵලිතො අහු।
gae:තාහං රුක්ඛං ගවෙසන්තො, අද්දසං ලොකනායකං॥
gax:11:“කෙතකං පුප්ඵිතං දිස්වා, වණ්ටෙ ඡෙත්වානහං තදා।
gae:බුද්ධස්ස අභිරොපෙසිං, සිඛිනො ලොකබන්ධුනො॥
gax:12:“යෙන ඤාණෙන පත්තොසි, අච්චුතං අමතං පදං।
gae:තං ඤාණං අභිපූජෙමි, බුද්ධසෙට්ඨ මහාමුනි॥
gax:13:“ඤාණම්හි පූජං කත්වාන, පිලක්ඛුමද්දසං අහං।
gae:පටිලද්ධොම්හි තං පඤ්ඤං <n>තං සඤ්ඤං (ස්යා॰), තං පුඤ්ඤං (ක॰)</n>, ඤාණපූජායිදං ඵලං॥
gax:14:“එකත්තිංසෙ <pb P=1.165/> ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, ඤාණපූජායිදං ඵලං॥
gax:15:“ඉතො <pb T=1.238/> තෙරසකප්පම්හි, ද්වාදසාසුං ඵලුග්ගතා।
gae:සත්තරතනසම්පන්නා, චක්කවත්තී මහප්ඵලා॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුදස්සනො ථෙරො ඉමා ගාථායො අභාසිත්ථාති।
cen:සුදස්සනත්ථෙරස්සාපදානං දුතියං।
sub:3:චන්දනපූජනකත්ථෙරඅපදානං
gax:17:“චන්දභාගානදීතීරෙ, අහොසිං කින්නරො තදා।
gae:පුප්ඵභක්ඛො චහං ආසිං, පුප්ඵානිවසනො තථා <n>පුප්ඵානං වසනො අහං (ස්යා॰)</n>॥
gax:18:“අත්ථදස්සී තු භගවා, ලොකජෙට්ඨො නරාසභො।
gae:විපිනග්ගෙන නිය්යාසි, හංසරාජාව අම්බරෙ॥
gax:19:“නමො තෙ පුරිසාජඤ්ඤ, චිත්තං තෙ සුවිසොධිතං।
gae:පසන්නමුඛවණ්ණොසි, විප්පසන්නමුඛින්ද්රියො॥
gax:20:“ඔරොහිත්වාන <pb M=1.182/> ආකාසා, භූරිපඤ්ඤො සුමෙධසො।
gae:සඞ්ඝාටිං පත්ථරිත්වාන, පල්ලඞ්කෙන උපාවිසි॥
gax:21:“විලීනං <pb V=1.168/> චන්දනාදාය, අගමාසිං ජිනන්තිකං।
gae:පසන්නචිත්තො සුමනො, බුද්ධස්ස අභිරොපයිං॥
gax:22:“අභිවාදෙත්වාන <pb T=1.239/> සම්බුද්ධං, ලොකජෙට්ඨං නරාසභං।
gae:පාමොජ්ජං ජනයිත්වාන, පක්කාමිං උත්තරාමුඛො॥
gax:23:“අට්ඨාරසෙ කප්පසතෙ, චන්දනං යං අපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:24:“චතුද්දසෙ කප්පසතෙ, ඉතො ආසිංසු තෙ තයො।
gae:රොහණී නාම <n>රොහිතා නාම (සී॰), රොහිණී නාම (ස්යා॰)</n> නාමෙන, චක්කවත්තී මහබ්බලා॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා චන්දනපූජනකො ථෙරො ඉමා ගාථායො අභාසිත්ථාති।
cen:චන්දනපූජනකත්ථෙරස්සාපදානං තතියං।
cen:අට්ඨමභාණවාරං।
sub:4:පුප්ඵච්ඡදනියත්ථෙරඅපදානං
gax:26:“සුනන්දො <pb P=1.166/> නාම නාමෙන, බ්රාහ්මණො මන්තපාරගූ।
gae:අජ්ඣායකො යාචයොගො, වාජපෙය්යං අයාජයි॥
gax:27:“පදුමුත්තරො ලොකවිදූ, අග්ගො කාරුණිකො ඉසි।
gae:ජනතං අනුකම්පන්තො, අම්බරෙ චඞ්කමී තදා॥
gax:28:“චඞ්කමිත්වාන සම්බුද්ධො, සබ්බඤ්ඤූ ලොකනායකො।
gae:මෙත්තාය අඵරි සත්තෙ, අප්පමාණෙ <n>අප්පමාණං (සී॰ ස්යා॰)</n> නිරූපධි॥
gax:29:“වණ්ටෙ <pb T=1.240/> ඡෙත්වාන පුප්ඵානි, බ්රාහ්මණො මන්තපාරගූ।
gae:සබ්බෙ සිස්සෙ සමානෙත්වා, ආකාසෙ උක්ඛිපාපයි॥
gax:30:“යාවතා <pb M=1.183/> නගරං ආසි, පුප්ඵානං ඡදනං තදා।
gae:බුද්ධස්ස ආනුභාවෙන, සත්තාහං න විගච්ඡථ॥
gax:31:“තෙනෙව සුක්කමූලෙන, අනුභොත්වාන සම්පදා।
gae:සබ්බාසවෙ පරිඤ්ඤාය, තිණ්ණො ලොකෙ විසත්තිකං॥
gax:32:“එකාරසෙ <pb V=1.169/> කප්පසතෙ, පඤ්චතිංසාසු ඛත්තියා।
gae:අම්බරංසසනාමා තෙ, චක්කවත්තී මහබ්බලා॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුප්ඵච්ඡදනියො ථෙරො ඉමා ගාථායො අභාසිත්ථාති।
cen:පුප්ඵච්ඡදනියත්ථෙරස්සාපදානං චතුත්ථං।
sub:5:රහොසඤ්ඤකත්ථෙරඅපදානං
gax:34:“හිමවන්තස්සාවිදූරෙ, වසභො නාම පබ්බතො।
gae:තස්මිං පබ්බතපාදම්හි, අස්සමො ආසි මාපිතො॥
gax:35:“තීණි සිස්සසහස්සානි, වාචෙසිං බ්රාහ්මණො <n>බ්රාහ්මණෙ (සී॰)</n> තදා।
gae:සංහරිත්වාන <n>සංසාවිත්වාන (ස්යා॰)</n> තෙ සිස්සෙ, එකමන්තං උපාවිසිං॥
gax:36:“එකමන්තං <pb T=1.241/> <pb P=1.167/> නිසීදිත්වා, බ්රාහ්මණො මන්තපාරගූ।
gae:බුද්ධවෙදං ගවෙසන්තො <n>පවෙසන්තො (ක॰)</n>, ඤාණෙ චිත්තං පසාදයිං॥
gax:37:“තත්ථ චිත්තං පසාදෙත්වා, නිසීදිං පණ්ණසන්ථරෙ।
gae:පල්ලඞ්කං ආභුජිත්වාන, තත්ථ කාලඞ්කතො අහං॥
gax:38:“එකත්තිංසෙ ඉතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, ඤාණසඤ්ඤායිදං ඵලං॥
gax:39:“සත්තවීසතිකප්පම්හි, රාජා සිරිධරො අහු।
gae:සත්තරතනසම්පන්නො, චක්කවත්තී මහබ්බලො॥
gax:40:“පටිසම්භිදා <pb M=1.184/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා රහොසඤ්ඤකො ථෙරො ඉමා ගාථායො අභාසිත්ථාති।
cen:රහොසඤ්ඤකත්ථෙරස්සාපදානං පඤ්චමං।
sub:6:චම්පකපුප්ඵියත්ථෙරඅපදානං
gax:41:“කණිකාරංව ජොතන්තං, නිසින්නං පබ්බතන්තරෙ।
gae:ඔභාසෙන්තං දිසා සබ්බා, ඔසධිං විය තාරකං <n>ඔසධී විය තාරකා (ක॰)</n>॥
gax:42:“තයො <pb V=1.170/> මාණවකා ආසුං, සකෙ සිප්පෙ සුසික්ඛිතා।
gae:ඛාරිභාරං ගහෙත්වාන, අන්වෙන්ති මම පච්ඡතො॥
gax:43:“පුටකෙ <pb T=1.242/> සත්ත පුප්ඵානි, නික්ඛිත්තානි තපස්සිනා।
gae:ගහෙත්වා තානි ඤාණම්හි, වෙස්සභුස්සාභිරොපයිං॥
gax:44:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, ඤාණපූජායිදං ඵලං॥
gax:45:“එකූනතිංසකප්පම්හි, විපුලාභ <n>විහතාභා (ස්යා॰)</n> සනාමකො।
gae:සත්තරතනසම්පන්නො, චක්කවත්තී <n>රාජා හොසි (ක॰)</n> මහබ්බලො॥
gax:46:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා චම්පකපුප්ඵියො ථෙරො ඉමා ගාථායො අභාසිත්ථාති।
cen:චම්පකපුප්ඵියත්ථෙරස්සාපදානං ඡට්ඨං।
sub:7:අත්ථසන්දස්සකත්ථෙරඅපදානං
gax:47:“විසාලමාළෙ <pb P=1.168/> ආසීනො, අද්දසං ලොකනායකං।
gae:ඛීණාසවං බලප්පත්තං, භික්ඛුසඞ්ඝපුරක්ඛතං॥
gax:48:“සතසහස්සා <pb M=1.185/> තෙවිජ්ජා, ඡළභිඤ්ඤා මහිද්ධිකා।
gae:පරිවාරෙන්ති සම්බුද්ධං, කො දිස්වා නප්පසීදති॥
gax:49:“ඤාණෙ උපනිධා යස්ස, න විජ්ජති සදෙවකෙ।
gae:අනන්තඤාණං සම්බුද්ධං, කො දිස්වා නප්පසීදති॥
gax:50:“ධම්මකායඤ්ච <pb T=1.243/> දීපෙන්තං, කෙවලං රතනාකරං।
gae:විකප්පෙතුං <n>විකොපෙතුං (සී॰ ස්යා॰)</n> න සක්කොන්ති, කො දිස්වා නප්පසීදති॥
gax:51:“ඉමාහි තීහි ගාථාහි, නාරදොව්හයවච්ඡලො <n>සරගච්ඡියො (සී॰), පුරගච්ඡියො (ස්යා॰)</n>।
gae:පදුමුත්තරං ථවිත්වාන, සම්බුද්ධං අපරාජිතං॥
gax:52:“තෙන චිත්තප්පසාදෙන, බුද්ධසන්ථවනෙන ච।
gae:කප්පානං සතසහස්සං, දුග්ගතිං, නුපපජ්ජහං॥
gax:53:“ඉතො තිංසකප්පසතෙ, සුමිත්තො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:54:“පටිසම්භිදා <pb V=1.171/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අත්ථසන්දස්සකො ථෙරො ඉමා ගාථායො අභාසිත්ථාති।
cen:අත්ථසන්දස්සකත්ථෙරස්සාපදානං සත්තමං।
sub:8:එකපසාදනියත්ථෙරඅපදානං
gax:55:“නාරදො ඉති මෙ නාමං <n>නාරදො ඉති නාමෙන (ස්යා॰ ක॰) උපරි තෙවීසතිමවග්ගෙ පන ඡට්ඨාපදානෙ “මෙ නාමං“ඉච්චෙව දිස්සති</n>, කෙසවො ඉති මං විදූ।
gae:කුසලාකුසලං එසං, අගමං බුද්ධසන්තිකං॥
gax:56:“මෙත්තචිත්තො කාරුණිකො, අත්ථදස්සී මහාමුනි।
gae:අස්සාසයන්තො සත්තෙ සො, ධම්මං දෙසෙති චක්ඛුමා॥
gax:57:“සකං <pb T=1.244/> චිත්තං පසාදෙත්වා, සිරෙ කත්වාන අඤ්ජලිං।
gae:සත්ථාරං අභිවාදෙත්වා, පක්කාමිං පාචිනාමුඛො॥
gax:58:“සත්තරසෙ <pb M=1.186/> <pb P=1.169/> කප්පසතෙ, රාජා ආසි මහීපති।
gae:අමිත්තතාපනො නාම, චක්කවත්තී මහබ්බලො॥
gax:59:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකපසාදනියො ථෙරො ඉමා ගාථායො අභාසිත්ථාති।
cen:එකපසාදනියත්ථෙරස්සාපදානං අට්ඨමං।
sub:9:සාලපුප්ඵදායකත්ථෙරඅපදානං
gax:60:“මිගරාජා තදා ආසිං, අභිජාතො සුකෙසරී।
gae:ගිරිදුග්ගං ගවෙසන්තො, අද්දසං ලොකනායකං॥
gax:61:“අයං නු ඛො මහාවීරො, නිබ්බාපෙති මහාජනං।
gae:යංනූනාහං උපාසෙය්යං, දෙවදෙවං නරාසභං॥
gax:62:“සාඛං සාලස්ස භඤ්ජිත්වා, සකොසං පුප්ඵමාහරිං।
gae:උපගන්ත්වාන සම්බුද්ධං, අදාසිං පුප්ඵමුත්තමං॥
gax:63:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵදානස්සිදං ඵලං॥
gax:64:“ඉතො <pb T=1.245/> <pb V=1.172/> ච නවමෙ කප්පෙ, විරොචනසනාමකා।
gae:තයො ආසිංසු රාජානො, චක්කවත්තී මහබ්බලා॥
gax:65:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සාලපුප්ඵදායකො ථෙරො ඉමා ගාථායො අභාසිත්ථාති।
cen:සාලපුප්ඵදායකත්ථෙරස්සාපදානං නවමං।
sub:10:පියාලඵලදායකත්ථෙරඅපදානං
gax:66:“පාරාවතො <pb M=1.187/> <n>පරොධකො (ස්යා॰)</n> තදා ආසිං, පරං අනුපරොධකො।
gae:පබ්භාරෙ සෙය්යං කප්පෙමි, අවිදූරෙ සිඛිසත්ථුනො॥
gax:67:“සායං පාතඤ්ච පස්සාමි, බුද්ධං ලොකග්ගනායකං।
gae:දෙය්යධම්මො ච මෙ නත්ථි, ද්විපදින්දස්ස තාදිනො॥
gax:68:“පියාලඵලමාදාය <pb P=1.170/>, අගමං බුද්ධසන්තිකං।
gae:පටිග්ගහෙසි භගවා, ලොකජෙට්ඨො නරාසභො॥
gax:69:“තතො පරං උපාදාය, පරිචාරිං විනායකං।
gae:තෙන චිත්තප්පසාදෙන, තත්ථ කාලඞ්කතො අහං॥
gax:70:“එකත්තිංසෙ ඉතො කප්පෙ, යං ඵලං අදදිං අහං।
gae:දුග්ගතිං නාභිජානාමි, ඵලදානස්සිදං ඵලං॥
gax:71:“ඉතො <pb T=1.246/> පන්නරසෙ කප්පෙ, තයො ආසුං පියාලිනො।
gae:සත්තරතනසම්පන්නා, චක්කවත්තී මහබ්බලා॥
gax:72:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පියාලඵලදායකො ථෙරො ඉමා ගාථායො අභාසිත්ථාති।
cen:පියාලඵලදායකත්ථෙරස්සාපදානං දසමං।
cen:සොභිතවග්ගො චුද්දසමො।
bod:තස්සුද්දානං –
gax:සොභිතසුදස්සනො ච, චන්දනො පුප්ඵඡදනො।
gae:රහො චම්පකපුප්ඵී ච, අත්ථසන්දස්සකෙන ච॥
gax:එකපසාදී <n>එකරංසි (ස්යා॰)</n> සාලදදො, දසමො ඵලදායකො।
gae:ගාථායො සත්තති ද්වෙ ච, ගණිතායො විභාවිභි॥
