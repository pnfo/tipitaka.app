cen:නමො තස්ස භගවතො අරහතො සම්මාසම්බුද්ධස්ස।
boo:අභිධානප්පදීපිකාටීකා
cha:ගන්ථාරම්භ
gax:යස්ස <pb M=.1/> ඤාණං සදා ඤාණං, නාඤ්ඤෙය්යා ඤාණකං විනා।
gae:නිස්සෙසගුණයුත්තස්ස, තස්ස නත්වා මහෙසිනො॥
gax:සත්ථන්තරා සමාදාය, සාරං සබ්බධරා තථා।
gae:කරිය්යතෙ’<b>භිධානප්ප-දීපකස්සත්ථවණ්ණනා॥</b>
sub:පණාමාදිවණ්ණනා
bod:[ක] ඉධායං ගන්ථකාරො පඨමමත්තනො පරෙසම්පි සම්මා හිතත්ථනිප්ඵාදනත්ථං පුඤ්ඤසම්පද’මාචිනොති <b>“තථාගතො”</b>ච්චාදිනා। තත්ථ <b>කරුණාකරො</b> මහාකරුණාය උප්පත්තිට්ඨානභූතො යො <b>තථාගතො</b> භගවා <b>කරොපයාතං</b> අත්තනො හත්ථගතං <b>සුඛප්පදං</b> සුඛස්ස පතිට්ඨානභූතං සුඛකාරණං වා සුඛදායකං වා <b>පදං</b> නිබ්බානං <b>ඔසජ්ජ</b> චජිත්වා <b>කලිසම්භවෙ</b> දුක්ඛකාරණභූතෙ <pb M=.2/> <b>භවෙ</b> සංසාරෙ <b>කෙවලදුක්කරං</b> සුකරෙනාසම්මිස්සං අච්චන්තදුක්කරං පඤ්චවිධපරිච්චාගාදිකං <b>කරං</b> කරොන්තො <b>පරත්ථං</b> පරෙසමත්ථංයෙව <b>අකා</b> කතවා, තමෙදිසං තථාගතං අහං නමාමි।
bod:[ඛ] යඤ්ච ධම්මං <b>ජරාරුජාදිමුත්තා</b> ජරාරොගාදීහි විමුත්තා <b>මුනිකුඤ්ජරා</b> මුනිසෙට්ඨා භගවන්තො <b>අපූජයුං</b> පූජිතවන්තො, තථා <b>උත්තරෙ</b> උත්තමෙ සත්තානං වා සංසාරමහොඝපක්ඛන්දානං තතො උත්තරණසමත්ථෙ <b>යහිං තරෙ</b> යස්මිං ධම්මප්ලවෙ <b>ඨිතා</b> සම්මාපටිපජ්ජනවසෙන ආරූළ්හා <b>නරානරා</b> මනුස්සා ච දෙවා ච <b>තිවට්ටම්බුනිධිං</b> කිලෙසකම්මවිපාකවට්ටසඞ්ඛාතෙහි තීහි වට්ටෙහි ආකුලිතං සංසාරමහම්බුරාසිං <b>තරිංසු</b> තිණ්ණා, <b>අඝප්පහං</b> කිලෙසප්පහානකරං, සංසාරදුක්ඛප්පහානකරං වා තං ධම්මමපි අහං නමාමි।
bod:[ග] <b>මුනින්දොරසසූනුතං</b> භගවතො උරෙ සම්භවධම්මදෙසනාය අරියභාවප්පත්තතාය මුනින්දස්ස ඔරසපුත්තභාවං <b>ගතං</b> පත්තං <b>නුතං</b> කිලෙසඛෙපනකං <b>සුපුඤ්ඤඛෙත්තං</b> පුඤ්ඤත්ථිකානං පුඤ්ඤබීජවිරුහනට්ඨානං සුඛෙත්තභූතං <b>භුවනෙ</b> ලොකෙ <b>සුතං</b> විස්සුතං <pb M=.3/>, සුතධරං වා කිලෙසසවනාභාවෙන <b>අස්සුතං</b> අපාණොපි පාණො කරීයිත්ථාති පාණීකතො, පාතිමොක්ඛසංවරො, සොව සංවරො එතස්සත්ථීති <b>පාණීකතසංවරො,</b> තං පාණීකතසංවරං, <b>වරං</b> සීලාදිගුණෙහි සදෙවකෙහි ලොකෙහි පත්ථනීයං। “දෙවාපි තස්ස පිහයන්ති තාදිනො”ති <n>උදා॰ 27</n> හි වුත්තං। <b>සදා</b> සබ්බස්මිං කාලෙ <b>ගුණොඝෙන</b> සීලාදිගුණසමූහෙන <b>නිරන්තරන්තරං</b> අවිච්ඡින්නමානසං, පරිපුණ්ණචිත්තං වා <b>ගණම්පි</b> අට්ඨන්නං අරියපුග්ගලානං සමූහං අපි අහං නමාමීති එවමෙත්ථ තිණ්ණම්පි සඞ්ඛෙපතො අත්ථයොජනා දට්ඨබ්බා।
bod:[ඝ-ඞ] එවං පුඤ්ඤසම්පදමාචිනිත්වා කිමභිමතං සාධනීයමිච්චාහ <b>“පකාසිස්සමභිධානප්පදීපික”</b>න්ති। බුද්ධාදීනමභිධානානං සරූපවසෙන, ලිඞ්ගවසෙන ච පරිදීපනතො පකාසනතො <b>“අභිධානප්පදීපික”</b>න්ති ලද්ධනාමං සත්ථං <b>පකාසිස්සං</b> අන්තොභාවෙන නිප්ඵන්නං බහිභාවෙන පකාසිස්සං। අන්තොභාවස්ස හි බහිභාවමපෙක්ඛිත්වා භාවිතමුපපන්නං। නනු සන්තෙව පුබ්බාචරියානං නාමලිඞ්ගප්පකාසනාන්යමරකොසතිකණ්ඩොප්පලින්යාද්යභිධානසත්ථානි, පාණිනි බ්යාඩිවරරුචිචන්දගොමි රුද්දවාමනාදිවිහිතානි ච ලිඞ්ගසත්ථානි, තතො කිමිදමුච්චතෙ ඉච්චාහ <b>“නාමලිඞ්ගානි බුද්ධභාසිතස්සාරහානි දස්සයන්තො”</b>ති। එතෙන සන්තෙස්වපි පුබ්බාචරියානං සත්ථෙසු යස්මා න තෙසු නාමලිඞ්ගානි බුද්ධවචනානුරූපානි හොන්ති <pb M=.4/>, තස්මා තදනුරූපානි නාමලිඞ්ගානි දස්සයන්තො අභිධානසත්ථං පකාසිස්සාමීති එතමත්ථං දීපෙති। නම්යතෙ අභිධීයතෙ අත්ථො අනෙනාති <b>නාමං,</b> සද්දසත්ථෙ <b>නමු</b>ධාතුවසෙන। ලිඞ්ගයතෙ “ඉත්ථියමතො <b>ආ</b>පච්චයො”ත්යාදිනා විභජ්ජතෙති, ඉත්ථාදයො වානෙන ලිඞ්ගීයන්තෙ බ්යඤ්ජීයන්තෙති <b>ලිඞ්ගං,</b> ඉත්ථිපුමනපුංසකං। කිමෙතස්ස අභිධානසත්ථස්ස කරණෙ පයොජනන්ති පුච්ඡායං යස්මිං සති තං සොතාරො සොතුමුස්සහන්ති, තං දස්සෙතුමාහ <b>“නාමලිඞ්ගෙස්වි”</b>ච්චාදි। යතො බුද්ධවචනෙ පටුනො භාවො පාටවං, තදෙව අත්ථො පයොජනං, තං ඉච්ඡන්තීති <b>පාටවත්ථිනො,</b> තෙසං පාටවත්ථීනං සොතූනං නාමලිඞ්ගෙසු <b>කොසල්ලං</b> කුසලතා ඡෙකභාවො බුද්ධවචනෙ මහබ්බලං අත්ථස්ස නිච්ඡයකාරණං හොති, <b>අතො</b> තස්මා කාරණා බුද්ධභාසිතස්සාරහානි නාමලිඞ්ගානි දස්සයන්තො අභිධානප්පදීපිකං සත්ථං පකාසිස්සන්ති සම්බන්ධො।
bod:[ච] ඉදානි සත්ථලහුභාවත්ථමාහ <b>“භිය්යො”</b>ච්චාදි। <b>භිය්යො</b> බාහුල්ලෙන <b>රූපන්තරා</b> රූපභෙදෙන ඉත්ථිපච්චයපුම්භාවාදිකාරියකතෙන ථීපුන්නපුංසකං ඤෙය්යං, සො ච නාමානං නාමවිසෙසනස්ස, නාමපරාමසිසබ්බනාමසද්දස්ස ච ඤෙය්යො පකාරන්තරාභාවා। තත්ර නාමානං රූපභෙදො යථා – ඡුරිකා සත්ය’සිපුත්ති <n>අභිධාන 392 ගාථා</n>। අසි ඛග්ගො ච සායකො <n>අභිධාන 391 ගාථා</n>। පානීයං සලිලං දකන්ති <n>අභිධාන 661 ගාථා</n>। නාමවිසෙසනස්ස යථා – නිසීථො මජ්ඣිමා රත්තීති <n>අභිධාන 70 ගාථා</n>। නාමපරාමසිසබ්බනාමසද්දස්ස යථා – <pb M=.5/> ආකඞ්ඛා රුචි වුත්තා සා, ත්වධිකා ලාලසා ද්විසූති <n>අභිධාන 163 ගාථා</n>। <b>සාහචරියෙන</b> නියතලිඞ්ගෙනාවිප්පයොගතො ථීපුන්නපුංසකං ඤෙය්යං। <b>කත්ථචී</b>ති යත්ර රූපභෙදො නත්ථි, තං යථා – මරීචි මිගතණ්හිකා <n>අභිධාන 65 ගාථා</n>। රංසිමා භාකරො භානු <n>අභිධාන 63 ගාථා</n>। ආපො පයො ජලං වාරි <n>අභිධාන 661 ගාථා</n>। මරීඣාදයො හ්යභින්නරූපත්තා ලිඞ්ගන්තරෙපි සම්භාවියන්තෙහි නියතලිඞ්ගෙහි මිගතණ්හිකාභාකරජලාදිසද්දෙහි සාහචරියෙන තංලිඞ්ගෙ නිච්ඡීයන්තෙ। <b>ආහච්චවිධානෙන</b> ඉත්ථිපුමනපුංසකානං විසෙසෙත්වා කථනෙන ථීපුන්නපුංසකං ඤෙය්යං। <b>ක්වචී</b>ති යත්ර න රූපභෙදො ලිඞ්ගනිණ්ණයස්ස නිමිත්තං, න ච සාහචරියං ලිඞ්ගභෙදොභිමතො, නෙකමෙව වා ලිඞ්ගමිච්ඡතෙ, තං යථා – වල්ලරී මඤ්ජරී නාරී <n>අභිධාන 550 ගාථා</n>। විටපො විටභීත්ථියං <n>අභිධාන 547 ගාථා</n>। භීතිත්ථී භයමුත්තාසො <n>අභිධාන 166 ගාථා</n>। වජිරං පුන්නපුංසකෙච්චාදි <n>අභිධාන 24 ගාථා</n>।
bod:[ඡ] ඉදානි රූපභෙදොති ලිඞ්ගනිණ්ණයස්ස පටිපත්තිහෙතුකො යො භින්නලිඞ්ගානං ද්වන්දො, තක්කරණපටිසෙධෙන අභින්නලිඞ්ගානමෙව ද්වන්දො කතොති පරිභාසිතුමුපක්කමතෙ <b>“අභින්නලිඞ්ගින”</b>මිච්චාදි। අභින්නලිඞ්ගීනංයෙව නාමානං ද්වන්දො කතො, න භින්නලිඞ්ගීනං, යථා – විමුත්යසඞ්ඛතධාතු, සුද්ධිනිබ්බුතියො සියුන්ති <n>අභිධාන 9 ගාථා</n>। න කෙවලං ද්වන්දොයෙව, අථ ඛො එකසෙසොප්යභින්නලිඞ්ගානංයෙව කතො, යථා – නග්ගො දිගම්බරාවත්ථා। <n>අභිධාන 734 ගාථා</n> <b>සබ්බධරකතෙ</b> පන “ජීමූතා මෙඝපබ්බතා” ඉච්චුදාහටං। නනු ච භින්නලිඞ්ගානම්පි එකසෙසො කතො, යථා <pb M=.6/> – මාතා පිතා තු පිතරො, පුත්තා තු පුත්තධීතරො <n>අභිධාන 249 ගාථා</n>। සසුරා සස්සු සසුරා, භාතුභගිනි භාතරොති <n>අභිධාන 250 ගාථා</n>। එත්ථ හි මාතා ච පිතා ච පිතරො, පුත්තො ච ධීතා ච පුත්තා, සස්සු ච සසුරො ච සසුරා, භාතා ච භගිනී ච භාතරොති භින්නලිඞ්ගානම්පි එකසෙසො දස්සිතොති। ඨානන්තරෙ තෙසං භින්නලිඞ්ගතාය දස්සිතත්තා න දොසො। තාතො තු ජනකො පිතා <n>අභිධාන 243 ගාථා</n>। අම්මා’ම්බා ජනනී මාතා <n>අභිධාන 244 ගාථා</n>। අපච්චං පුත්තොත්රජො සුතො <n>අභිධාන 240 ගාථා</n>। නාරියං දුහිතා ධීතා <n>අභිධාන 241 ගාථා</n>। ජායාපතීනං ජනනී, සස්සු වුත්තාථ තප්පිතා। සසුරොති ඉච්චාදිකඤ්හි තෙසං <n>අභිධාන 246 ගාථා</n> ඨානන්තරන්ති। තථා එත්ථ කමං විනා භින්නලිඞ්ගානං ගණනපාඨො විය සඞ්කරොපි න කතො। තත්ර හි සග්ගදිසාදයො අත්ථා යථාක්කමං තංසම්බන්ධා ච සක්කවිදිසාදයො අත්ථා සකසකසම්බන්ධසහිතා යථාභිධානං සරූපපටිපත්යමත්ථභිධෙය්යා, තථා තප්පරියායසම්බන්ධානි ච යානි නාමානි, තානි සබ්බානි තදභිධානාවසරෙ අභිධෙය්යානීති සුඛෙනෙකත්රෙව සකලනාමපටිපත්ති සරූපපටිපත්ති ච යථා සියාතිච්චෙතදත්ථං කමො අභ්යුපගම්යතෙ, තථා ච සත්යාවස්සං සග්ගාදිපරියායෙ දිවසද්දාදයො, හරාද්යවසරෙ කුමාරාදයො අභිධෙය්යා ඉති කමානුරොධෙන ලිඞ්ගසඞ්කරො පරිහරිතුමසක්කුණෙය්යො, යථාවුත්තන්තු කමං විනා නෙහ සඞ්කරො කතො, ඉති පරියායෙන ඉත්ථිප්පකරණාදික්කමෙන යථාසම්භවමභිධානතො, තං යථා – ඊති ත්විත්ථී අජඤ්ඤඤ්ච, උපසග්ගො උපද්දවොති <n>අභිධාන 401 ගාථා</n>। අත්ර හි යෙ තිලිඞ්ගා, තෙ තිලිඞ්ගාවසරෙ එව නිබද්ධා, න ගණනපාඨා විය උච්චාරණවසෙන, එවං සබ්බත්ර යථාසම්භවං නීයතෙ। වුත්තඤ්ච –
gax:“භෙදාඛ්යානාය <pb M=.7/> න ද්වන්දො, නෙකසෙසො න සඞ්කරො।
gae:කතොත්ර භින්නලිඞ්ගාන-මවුත්තානං කමං විනා”ති <n>අමර 1.4</n>॥
bod:ඉදානි ලිඞ්ගවාචකානං ඨානවසෙනත්ථෙසු ගමනං දස්සෙතුමාහ <b>“ලිඞ්ගවාචකෙ”</b>ච්චාදි। <b>ගාථාපාදන්තමජ්ඣට්ඨා</b> ගාථානං පාදානඤ්ච අන්තමජ්ඣට්ඨා <b>ලිඞ්ගවාචකා</b> අනෙකත්ථලිඞ්ගවාචකානි ඤාණදස්සනාදීනි ලිඞ්ගානි <b>පුබ්බ</b>මත්ථං වාචකවසෙන <b>යන්ති</b> ගච්ඡන්ති। <b>අපරෙ</b> ගාථාපාදානමාදිට්ඨා ලිඞ්ගවාචකා <b>පර</b>මත්ථං <b>යන්ති</b> ගච්ඡන්ති। තං යථා –
gax:ඵලෙ විපස්සනාදිබ්බ-චක්ඛුසබ්බඤ්ඤුතාසු ච।
gae:පච්චවෙක්ඛණඤාණම්හි, මග්ගෙ ච <b>ඤාණදස්සනං</b> <n>අභිධාන 794 ගාථා</n>॥
gax:ණාදො සද්ධාචීවරාදි-හෙත්වාධාරෙසු <b>පච්චයො।</b>
gae:කීළාදිබ්බවිහාරාදො, <b>විහාරො</b> සුගතාලයෙ <n>අභිධාන 857 ගාථා</n>॥
gax:ඛග්ගෙ කුරූරෙ <b>නෙත්තිංසො,</b> පරස්මිඤ්චාත්ර තීස්ව<b>මු</b> <n>අභිධාන 1089 ගාථා</n>।
gae:කුසලෙ <b>සුකතං</b> සුට්ඨු-කතෙ ච <b>සුකතො</b> තිසු <n>අභිධාන 938 ගාථා</n>॥
gax:<b>සමයො</b> සමවායෙ ච, සමූහෙ කාරණෙ ඛණෙ।
gae:පටිවෙධෙ සියා කාලෙ, පහානෙ ලාභදිට්ඨිසු <n>අභිධාන 778 ගාථා</n>॥
bod:<b>කන්තාරො</b> වනදුග්ගෙසු <n>අභිධාන 1107 ගාථා</n>।
bod:එත්ථ ච –
gax:යෙභුය්යතාබ්යාමිස්සෙසු, විසංයොගෙ ච <b>කෙවලං।</b>
gae:දළ්හත්ථෙනතිරෙකෙ චා-නවසෙසම්හි තං තිසු <n>අභිධාන 786 ගාථා</n>॥
bod:සමාධිස්මිං පු<b>මෙකග්ගො-</b>නාකුලෙ වාච්චලිඞ්ගිකො <n>අභිධාන 1035 ගාථා</n>।
bod:ජළෙ <b>ථූලො</b> මහත්යපි <n>අභිධාන 1066 ගාථා</n> ච්චාදීසු
bod:ගාථාමජ්ඣට්ඨානං <pb M=.8/>, පාදන්තමජ්ඣට්ඨානඤ්ච ලිඞ්ගවාචකානං පුබ්බපරත්ථෙස්වපි ගමනභාවතො “පුබ්බං යන්තී”ති ඉදං යෙභුය්යවසෙන වුත්තන්ති දට්ඨබ්බං। අථ වා ගාථානං මජ්ඣන්තට්ඨා පුබ්බං යන්ති, ගාථාමජ්ඣට්ඨා, පාදන්තමජ්ඣට්ඨා ච පුබ්බාපරඤ්ච යන්තීති යථාලාභයොජනා දට්ඨබ්බා।
bod:[ජ] ඉදානි විසෙසවිධිම්හි සත්ථලහුභාවත්ථං පරිභාසතෙ <b>“පුමිත්ථිය”</b>මිච්චාදි। පුමිත්ථියං <b>“ද්වීසූ”</b>ති පදං ඤෙය්යං, යථා – අසනි ද්වීසු <n>අභිධාන 24 ගාථා</n>। <b>සබ්බලිඞ්ගෙ</b> ලිඞ්ගත්තයෙ <b>“තීසූ”</b>ති පදං ඤෙය්යං, යථා – සත්තන්නං පූරණෙ සෙට්ඨෙ’තිසන්තෙ සත්තමො තිසු <n>අභිධාන 942 ගාථා</n>। එත්ථ ච නිසිද්ධලිඞ්ගනාමං පාරිසෙසතො “සෙසලිඞ්ග”න්ති ඤෙය්යං <n>නිසිද්ධලිඞ්ග සෙසත්ථං (අමර 1.5.)</n>, යථා – වස්ස සංවච්ඡරා නිත්ථීති <n>අභිධාන 81 ගාථා</n>। අත්ර චෙකලිඞ්ගනිසෙධබ්යාඛ්යානෙන ලිඞ්ගද්වයවිධානන්ති <n>එකලිඞ්ගනිසෙධබ්යාජෙන ලිඞ්ගද්වයාභිධානමිති (අමරකොසචින්තාමණිටීකා)</n>।
bod:ගන්ථලාහවං විධායෙදානි පටිපත්තිලාහවත්ථමාහ <b>“අභිධානන්තරාරම්භෙ”</b>ඉච්චාදි। <b>අභිධානන්තරස්ස</b> අඤ්ඤස්ස අභිධානස්ස ආරම්භෙ සති, <b>තු</b> අන්තො යස්ස අභිධානස්ස, <b>අථ</b> ආදි යස්ස අභිධානස්සාති ඉදං අභිධානද්වයඤ්ච ඤෙය්යං। ත්වන්තමථාදිකං නාමාදිපදං පුබ්බෙන න සම්බජ්ඣතෙති භාවො। තත්ර නාමපදං යථා – ජිනො සක්කො තු සිද්ධත්ථො <n>අභිධාන 4 ගාථා</n>। කෙසවො චක්කපාණ්යථ <n>අභිධාන 16 ගාථා</n>। මහිස්සරො සිවො සූලී <n>අභිධාන 16 ගාථා</n>। ලිඞ්ගපදං යථා – පුමෙ තු පණ්හි පාසණි <n>අභිධාන 277 ගාථා</n>। පුමෙ තූතු රජො පුප්ඵං <n>අභිධාන 238 ගාථා</n>। සා තිරොකරණීප්යථ <pb M=.9/> <n>අභිධාන 298 ගාථා</n>। පුන්නපුංසකමුල්ලොචං <n>අභිධාන 299 ගාථා</n>। අත්ථපදං යථා – උදරෙ තු තථා පාචා’නලස්මිං ගහණීත්ථියං <n>අභිධාන 973 ගාථා</n>। පණීතො තීසු මධුරෙ, උත්තමෙ විහිතෙප්යථ। අඤ්ජසෙ විසිඛායඤ්ච, පන්තියං වීථි නාරියං <n>අභිධාන 940 ගාථා</n>। <b>අථ</b>සද්දෙන චත්ර අනන්තරියත්ථෙන සකපරියායොපලක්ඛණතො <b>අථො</b> සද්දාදීසු ච න පුබ්බෙන සම්බජ්ඣතෙ। පාණකො චාප්යථො උච්චාලිඞ්ගො ලොමසපාණකොති <n>අභිධාන 623 ගාථා</n>।
bod:[ඣ] ඉදානි බුද්ධවචනානමනුරූපානම්පි පචුරප්පයොගානමෙව කෙසඤ්චි ගහණං අත්තනො සත්ථන්තරාපසය්හතාවසෙන අහංකාරපුබ්බිකාභාවඤ්ච දස්සෙතුමාහ <b>“භිය්යො පයොග”</b>මිච්චාදි। <b>සොගතෙ</b> සුගතස්ස වචනභූතෙ <b>ආගමෙ</b> පිටකත්තයෙ, තඤ්හි ආගච්ඡන්ති තිවිධසම්පත්තියො එතෙනාති ආගමොති වුච්චති। තස්මිං භිය්යො පයොගං බාහුල්ලෙන පයුජ්ජතෙති <b>පයොගො,</b> තං <b>ආගම්ම</b> ගහෙත්වා ක්වචි අරඤ්ඤවග්ගාදීසු <b>නිඝණ්ටුයුත්තිඤ්ච</b> නිඝණ්ටුනාමකෙ සත්ථෙ ආගතං බුද්ධවචනානුරූපං යුත්තිඤ්ච <b>ආනීය</b> ආනෙත්වා නාමලිඞ්ගං <b>කථීයති</b> අන්තොභාවෙන නිප්ඵන්නං බහිභාවෙන පකාසීයතෙ। ආවිභාවත්තමෙව හි ජඤ්ඤත්තං සන්තකාරියකාරිනො। ආසීසායං වා අවස්සම්භාවිනොපි වචනස්ස වත්තමානත්ථවත්තිච්ඡාය වත්තමානත්තං, තථා හි ලොකෙ අවස්සම්භාවිනො සිද්ධිමභිසන්ධාය භාවිනමප්පත්තං වත්තමානත්තෙන වා අතීතත්තෙන වා වත්තුමිච්ඡති, තං යථා – “ඉදං මමමපාපයෙ”ති කොචි කෙනචාභිහිතො සන්තො අවස්සං තං භවිස්සතීති මඤ්ඤමානො පාපියමානං පත්තං වා වත්තුමිච්ඡති <pb M=.10/>, තතොයෙව “ආසීසායං භූතමිව චෙ”ති <n>පාණිනි 3.3.132</n> තදතිදෙසවචනං පච්චාඛ්යායතෙ।
cen:පණාමාදිවණ්ණනා නිට්ඨිතා।
