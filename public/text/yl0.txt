cha:පදසාධනං <pb V=.1/>
cen:॥නමො තස්ස භගවතො අරහතො සම්මාසම්බුද්ධස්ස॥
gax:බුද්ධම්බුජං නමස්සිත්වා සද්ධම්මමධු භාජනං,
gae:ගුණමොපදපදං සඞ්ඝමධුබ්බතනිසෙවිතං।
gax:මොග්ගල්ලායනාචරිය චරඤ්ච යෙන ධීමතා,
gae:කතං ලඝුමයන්දිද්ධමනුනං සද්දලක්ඛණං।
gax:ආරභිස්සං සමාසෙන බාලත්ථං පදසාධනං,
gae:මොග්ගල්ලායනසද්දත්ථරතනාකරපද්ධතිං।
gax:සඤ්ඤාපරිග්ගහෙනෙව ලක්ඛණෙසු සරාදයො,
gae:ඤායන්තිති තමෙවාදො දස්සයිස්සං විභාගතො।
bod:අආදයො තිතාළීස වණණා।
bod:ජිනවචනානුරූපා අකාරදෙයො නිග්ගහිතන්තා තෙචත්තාළී සක්ඛරා පච්චෙකං වණ්ණා නාම හොන්ති යථා - අ ආ ඉ ඊ උ ඌ එ ඔ ක ඛ ග ඝ ඞ ච ඡ ජ ඣ ඤ ට ඨ ණ ත ථ ද ධ න ප ඵ බ භ ම ය ර ල ව ස හ ළ අං ඉති-කකාරාදිස්වකාරො උච්චාරණත්ථො = වණණීයති අත්ථො එතෙහීති වණ්නා-අආදි මරියාදා භූතො යෙසන්තො අආදයො।
bod:අආදයොති වත්තතෙ යාව “බින්දුනිග්ගහීත”න්ති-තඤ්චඛොඅත්ථ වසා විභත්තිචීපරිනාමොති සත්තම්යන්තමභිසම්බන්ධීයතෙ।
bod:දසාදො සරා
bod:අආදිස්වාදිම්හි නිද්දිට්ඨා ඔදන්තා දසවණ්ණා සරා නාම හොන්ති-යථා-අ ආ ඉ ඊ උ ඌ එ ඔ = සරන්ති පවත්තන්තීති සරා-දසා දොති වත්තතෙ තීසු චක්කමානෙසු।
bod:ද්වෙ ද්වෙ සවණ්ණා।
bod:අආස්වාදිමෙසු දස්සු ද්වෙ ද්වෙ සවණ්ණා නාම හොන්ති। යථාක්කමං-යථා-අආ ඉති, උඌ ඉති, එ ඉති, ඔ ඉති = සමානා සාදිසා වණ්ණා සවණ්ණා-සමානත්තඤ්ච ඨානතො।
bod:ඡ වණ්ණානංහි උප්පත්තිට්ඨානානි කණ්ඨාතාලුමුද්ධදන්තඔට්ඨානා සිකාවසෙන-තෙසු අවණ්ණකවග්ගහානං කණ්ඨොඨානං-ඉවණ්ණ චවග්ගයානං තාලු-ටවග්ගරළානං මුද්ධා-තවග්ගලසානං දන්තා-උ වණ්ණපවග්ගානං ඔට්ඨා-එවණ්ණස්ස කණ්ඨතාලු-ඔවණ්ණස්ස කණ්ඨොට්ඨං-වකාරස්ස <pb V=.2/> දන්තොට්ඨං-නිග්ගහිතස්ස නාසිකා-ඞඤණනමානං සකට්ඨානං නාසිකා ච-ද්වෙද්වෙති වත්තතෙ।
bod:පුබ්බො රස්සො
bod:තෙස්චෙව දසසු යෙ ද්වෙ ද්වෙ සවණ්ණා තෙසු යො යො පුබ්බො සො සො රස්සසඤ්ඤො හොති-යථා-අ ඉ උ එ ඔ-තෙසු සංයොග පුබ්බාච දිස්සන්ති ද්වෙ පනන්තිමා දීපෙතුං තත්ථ සාධුත්තං තෙසම්පි ඉධ සඞ්ගහො = රස්සකාලයොගා තබ්බන්තතාය වා රස්සා-තථා දීඝා-ඉධාපිද්වෙද්වෙති වත්තතෙ।
bod:පරො දීඝො।
bod:අආදිස්වාදිභුතෙසු දසසු යෙ ද්වෙ ද්වෙ සවණ්ණා තෙසු යො යො පරො සො සො දීඝසඤ්ඤො හොති-යථා-ආ ඊ ඌ।
bod:කාදයො බ්යඤ්ජනා।
bod:අආදිසු කාදයො නිග්ගහීතපරියන්තා තෙත්තිංස බ්යඤ්ජනානාම හොන්ති-යථා-ක ඛ ග ඝ ඞ ච ඡ ජ ඣ ඤ ට ඨ ඩ ණ ත ථ ද ධ න ප ඵ බ භ ම ය ර ලව ස හ ළ අං = බ්යඤ්ජීයති අත්ථො එතෙහීති බ්යඤ්ජනා-කාදයොති වත්තතෙ।
bod:පඤ්ච පඤ්චකා වග්ගා।
bod:අආදසු කකාරාදයො මකාරන්තා පඤ්ච පඤ්චකා වග්ගා නාම හොන්ති-යථා-කඛගඝඞ, චඡජඣඤ, ටඨඩඪණ, තථදධන, පඵබභම। = වජ්ජෙන්ති යකාරාදයොති වග්ගා।
bod:බින්දු නිග්ගහිතං
bod:අකාරාදීසුයවායං වණ්ණො බින්දුමත්තො සො නිග්ගහිතසඤ්ඤොහොති = රස්සසරං නිස්සාය ගහිතමුච්චාරිතං නිග්ගහීතං।
bod:සඤ්ඤා විධානං।
bod:සන්ධි වුච්චතෙ-පුරිස උත්තමො, පඤ්ඤා ඉන්ද්රියං। සතිආරක්ඛො,භොගි ඉන්දො, චක්ඛු ආයතනං, අභිභු ආයතනං, ධනම්මෙ අත්ථි, කුතො එත්ථා’ තිධ-සරො ලොපො සරෙ।
bod:සරො සරො ලොපනීයො හොති-සරෙතොපසිලෙසිකාධාරසත්තමී තතො වණ්ණකාලව්යවධානෙ කාරියං න හොති-ත්වමසි, කතමා චානන්ද අනිච්චසඤ්ඤා’ති-අඤ්ඤත්ථාපි සංහතායමොපසිලෙසකාධා රෙයෙව සත්තමී-විධීති වත්තමානෙ।
bod:සත්තමියං පුබ්බස්ස।
bod:සත්තමීනිද්දෙසෙ පුබ්බස්සෙව විධිති පුබ්බසරලොපො-පුරිසුත්තමො,පඤ්ඤින්ද්රියං, සතාරක්ඛො, භොගින්දො, චක්ඛායතනං। අභිභායතනං, ධනම්මත්ථි, කුතෙත්ථ। පුබ්බස්ස <pb V=.3/> කාරියවිධානා සත්තමීනිද්දිට්ඨස්ස පරතාව ගම්යතෙති පරෙතුපරිවචනම්පි ඝටතෙ-සො අහං, චත්තාරො ඉමෙ, යතො උදකං, පාතො එවං’තීධ-“සරො ලොපො සරෙ”ති වත්තතෙ।
bod:පරො ක්වචි।
bod:සරම්හා පරො සරො ක්වචි ලොපනීයො හොති-සොහං, චත්තාරොමෙ, යතොදකං। පාතොච-ක්වචිතිකිං?-පඤ්ඤින්ද්රියං-අස්සාධිකාරො සබ්බසන්ධිසු-තස්ස ඉදං, තස්ස ඉදං, වාත ඊරිතං, වාත ඊරිතං, සීත උදකං, සීත උදකං, වාම ඌරු,වාම ඌරු, ඉතිධ-පුබ්බසර ලොපෙ-සරෙ වෙති ච වත්තතෙ।
bod:යුවණණානම්ඤො ලුත්තා।
bod:ලුත්තා සරාපරෙසං ඉවණ්ණවණ්ණානං ඤො හොන්ති වායථාක්කමං।
bod:වණ්ණපරෙන සවණ්ණෙපි।
bod:වණ්ණසද්දො පරො යස්මා තෙන සවණ්ණොපි ගය්හති සයං චෙති ඊ ඌ නම්පි එ ඔ-තස්සෙදං, තස්සිදං-වාතෙරිතං। වාතිරිතං-සීතොදකං, “බ්යඤ්ජනෙ දීගරස්සා”ති දීඝෙ-සීතුදකං-වාමොරු,වාමූරු-ලුත්තෙතිකිං-දස ඉමෙ।
bod:අතිප්පසඞ්ගබාධකස්ස ක්වචිසද්දස්සානුවත්තනතො න විකප්පවිධී නියතා-තෙන උපෙතො’ති එවමාදීසු විකකෙප්පා නාරකිතාදිසු විධි ච න හොති-චි අකාසි, චි අකාසි। සු ආගතං, සු ආගතං’තිධයුවණ්ණානං වෙ’ති ච වත්තතෙ।
bod:යවා සරෙ।
bod:සරෙ පරෙ ඉව ණ්ණුවණ්ණානං යකාරවකාරා හොන්ති වා යථාක්කමං-අකාරස්ස දීඝෙ-ව්යාකාසි, “වනතරගාවා ගාමා”ති යාගමෙ-වියාකාසි-ස්වාගතං। සාගතං-ක්වචිත්වෙව-යානීධ।
bod:තෙ අජ්ජ, තෙ අජ්ජ, සො අයං, සො අයං, ඉතීධ-“යවාසරෙ” ‘වෙ’ති ච වත්තතෙ।
bod:ඤොනං
bod:ඤොනං යකාරවකාරා හොන්ති වා සරෙ පරෙ යථාක්කමං।
bod:ත්යජ්ජ, තෙජ්ජ-“බ්යඤ්ජනෙ දීඝරස්සා”තිදීඝෙ-ස්වායං, සොයං।
bod:ක්වචීත්වෙව-ධනම්මත්ථී-ගො එළකමිතිධ-සරෙ’ති වත්තතෙ।
bod:ගොස්සාවඞ।
bod:සරෙ පරෙ ගොස්ස අවඞ ආදෙසො හොති-සච“ටනුබන්ධානෙක වණ්ණාසබ්බස්සා”ති සබ්බස්සප්පසඞ්ගෙ-අන්තස්සෙ’ති වත්තමානෙ।
bod:ඞනු බන්ධො।
bod:ඞකාරොනුබන්ධො යස්ස සො නෙකවණ්ණොපි අන්තස්ස හොතිති औකාරස්සෙව හොති,-“සඞ්කෙතොනවයවොනු බන්ධො”තිවචනා ඞකාරස්සාප්පයොගො-පයොජනං“ඞනුබන්ධො”ති සඞ්කෙතො-ගවෙළකං।
bod:ඉති <pb V=.4/> එව, ඉති එවා “තීධ-
bod:විතිස්සෙවෙ වා
bod:එවසද්දෙ පරෙ ඉතිස්ස වො හොති වා-සච।
bod:ඡට්ඨියන්තස්ස।
bod:ඡට්ඨිනද්දිට්ඨස්ස යං කාරියං තදන්තස්ස විඤ්ඤෙය්යන්ති ඉකාරස්සාදෙසො හොති = ඨානීනමාමද්දියදිස්සති උච්චාරියති’ති ආදෙසො-ඉත්වෙව, අඤ්ඤත්ර යාදෙසෙ-“තවග්ගවරණනං යෙ චවග්ගබයඤා”ති තකාරස්ස වො-“වග්ගලයෙහි තෙ”ති යස්ස ච චකාරො, ඉච්චෙව-දු අඞ්ගිකං, චි ඉත්වා, අජ්ජ අග්ගෙ, පාතු අහෙසුං, පා එව, ඉධ ඉජ්ඣති, පරි අන්තං, අත්ත අත්ථමිතිධ-“මයදාසරෙ”ති වත්තතෙ।
bod:වතතරගා චාගමා।
bod:එතෙ මයදා වාගමා හොන්ති වා සරෙ ක්වචි,-ආගමිනො අනියමෙපි සරොයෙවාගමී හොති වනාදිනන්තු ඤාපකා-අඤ්ඤථාහි පදාදීනං යුක්වීධාන මනත්ථකං-දුවඞ්ගිකං, චිනිත්වා, අජ්ජතග්ගෙ, පාතුරහෙසුං, -“බ්යඤ්ජනෙදීඝරස්සා”ති රස්සෙ-පගෙව, ඉධමිජ්ඣති, පරියන්තං, අත්තදත්ථං-වාත්වෙව-අත්තත්ථං।
bod:ඡ අභිඤ්ඤා, ඡ අභිඤ්ඤා,’තීධ-වා සරෙ ආගමො’ති ච වත්තතෙ।
bod:ඡා ළො।
bod:ඡ සද්දා පරස්ස සරස්ස ළකාරො ආගමො හොති වා-ඡළභිඤ්ඤා, ඡඅභිඤ්ඤා।
bod:සරසන්ධි।
bod:කඤ්ඤා ඉව-කඤ්ඤා ඉවා තීධ-පුබ්බපරසරානං ලොපෙ සම්පත්තෙ-සරො පරොති ච වත්තතෙ।
bod:නද්වෙවා।
bod:පුබ්බපරසරා ද්වෙපි වා ක්වචි න ලුප්යන්තෙ-කඤ්ඤාඉව, කඤ්ඤෙව, කඤ්ඤාව।
bod:සරසන්ධි නිසෙධො।
bod:තත්ර අභිරති, ඛන්ති පරමං, සම්මා අක්ඛාතො’තීධ-
bod:බ්යඤ්ඡනෙ දීඝරස්සා।
bod:රස්සදීඝානං ක්වචි දීඝරස්සා හොන්ති බ්යඤ්ජනෙ-තත්රාභිරති, ඛන්තීපරමං,’ සම්මදක්ඛාතො’ තිදාගමෙ රස්සො-ක්වචීත්වෙච-ත්යජ්ජ-කථං යානිව අන්තලික්ඛෙ’ති -දීඝරස්සාති යොගවිභාගා।
bod:චි ගහො, තතිය ඣානං। වි ඛොපො, ඉතිධ-බ්යඤ්ජනෙ’ති වත්තතෙ।
bod:සරම්හා ද්වෙ।
bod:සරම්හා පරස්ස බ්යඤ්ජනස්ස ක්වචි ද්වෙරූපානි හොන්ති-විග්ගහො।
bod:චතුත්ථ <pb V=.5/> දුතියෙස්වෙසං තතිය පඨමා।
bod:චතුත්ථදුතියෙසු පරෙස්වෙසං චතුත්ථදුතියානං තබ්බග්ගෙ තතිය පඨමා හොන්ති පච්චාසත්යාති පුබ්බඣකාරඛකාරානං ජකාරකකරා-තතියජ්ඣානං, වික්ඛෙපො-සරම්හා’තිකිං?-තං වනං। අකරම්භසෙතෙ, අකරම්භසෙතෙ, එසො අත්ථො, එසො අත්ථො, ඉතිධ-චෙ’තිවත්තතෙ।
bod:එ ඔ න ම වණ්ණෙ।
bod:එ ඔ නං වණ්ණෙ ක්වචි අ හොති වා-අකරම්භසනෙ, අකරම්හ සෙතෙ-එසඅත්ථො, එසොඅත්ථො-වණ්ණෙතිකිං?-සො।
bod:සරබ්යඤ්ජනසන්ධි।
bod:අත යන්තං। තථ යං। මද යං, බුධි යති, ධන යං। සෙව යො, පයෙසනා, පොක්ඛරණ යො, ඉතිධ-
bod:තවග්ගවරණනංයෙ චවග්ගඛයඤා।
bod:තවග්ගවරණනං චවග්ගබයඤා හොන්ති යථාක්කමං යකාරෙ, “වග්ගලසෙහි තෙ”ති වග්ගා පරස්ස යස්ස පුබ්බරූපං-අච්චන්තං। තච්ඡං, මජ්ජං, බුජ්ඣති, ධඤ්ඤං, සෙබ්බො, පය්යෙසනා, පොක්ඛරඤ්ඤො-ක්වචීත්වෙච, මත්යා-යෙති වත්තතෙ වක්ඛමානෙසු තීසු। සක යතෙ, රුච යතෙ, පට්යතෙ, ලුප්යතෙ, සල්යතෙ, දිස්යතෙ’තීධ।
bod:වග්ගලසෙහි තෙ
bod:වග්ගලසෙහි පරස්ස යකාරස්ස ක්වචි තෙ වග්ගලසා හොන්ති।
bod:සක්කතෙ, රුච්චතෙ,පට්ටතෙ, ලුප්පතෙ, සල්ලතෙ, දිස්සතෙ। ක්වචිත්වෙව-ක්යාහං-මුහ = යතී’තීධ-
bod:හස්ස විපල්ලාසො
bod:හස්ස විපල්ලාසො හොති යකාරො-මුය්හති,
bod:බහුආබාධො, බහු ආබාධො’තීධ-උස්සවකාරෙ “හස්ස විපල්ලාසො”ති වත්තතෙ।
bod:වෙවා।
bod:හස්ස විපල්ලාසො හොතිවා වකාරෙ-බව්හාබාධො, බහ්වාබාධො।
bod:බ්යඤ්ජන සන්ධි।
bod:අක්ඛිරුජති। අක්ඛිරුජතී’තීධ-වෙති වත්තතෙ යාව“මයදාසරෙ”ති।
bod:නිග්ගහිතං।
bod:නිග්ගහීතමාගමො හොතිවා ක්වචි = ඨානීනමාලිඞ්ගිය ගච්ඡති පවත්තතී’ති ආගමො-අක්ඛිං රුජති,අක්ඛි රුජති-“යාවද්විධා”ති ආදො නිච්චං වවත්ථිත විභාසත්තා වාධිකාරස්ස-වාසද්දො හි අත්ථවයෙ වත්තතෙ කත්ථචි විකප්පෙ කත්ථචි යථාවවත්ථිතරූප පරිග්ගහෙති-යදා පච්ඡිමෙ තදා නච්චමනිච්චමසන්තඤ්ච විධිං දීපෙති-එත්ථ පන ක්ව චිසද්දස්සානු <pb V=.6/> වත්තනතො තෙනෙවාසන්තවිධි සිද්ධො’ති වාසද්දෙ නිතරද්වයං-සං රම්හො, සංරම්හො, පුං ලිඞ්ගං,පුං ලිඞ්ගමිතීධ-නිග්ගහීතාධිකාරො ආ “මයදා සරෙති”।
bod:ලොපො।
bod:නිග්ගහීතස්ස ලොපො හොති වා ක්වචි-දීඝදිත්තානි, සාරම්හො, සාරම්හො-පුල්ලිඞ්ගං, පුංලිඞ්ගං-පටිසල්ලාණෙ පාතුකාමො’තිආදිසු නිච්චං-පුප්ඵං අස්සා, පුප්ඵං අස්සා, කිං ඉති, කිං ඉතී’තීධ-
bod:පරසරස්ස।
bod:නිග්ගහීතම්හා පරස්ස සරස්ස ලොපො හොති වා ක්වචි।
bod:සංයොගාදි ලොපො।
bod:අනන්තරා බ්යඤ්ජනා සංයොගො-අත්ර යො ආදභුතාවයවො තස්ස වා ක්වචි ලොපො හොතී’ති සස්සාදිස්ස ලොපො-පුප්ඵංසා, “මයදා සරෙ”ති නිග්ගහීතස්ස මකාරො-පුප්ඵමස්සා, “වග්ගෙ වග්ග’න්තො”ති නො නග්ගහීතස්ස-කින්ති, කිමිති।
bod:තං ඛ ණං, තං ඛණං, ධම්මං චරෙ, ධම්මං චරෙ, තං ඩහති, තං ඩහති, තං දානං, තං දානං, තං ඵලං, තං එලමිතීධ-
bod:වග්ගෙ වග්ගන්තො।
bod:නග්ගහීතස්ස ඛො වග්ගෙ වග්ගන්තො වා හොති පච්චාසත්යා-තඞ්කණං,තංඛණං-ධම්මඤ්චරෙ, ධම්මංචරෙ-තණ්ඩහති, තංඩහති-තන්දානං, තංදානං-තම්ඵලං, තංඵලං-ගන්ත්වා සම්මතොති’ආදිසු නිච්චං-ආනන්තරිකං යමාහු, ආනන්තරිකං යමාහු, පච්චත්තං එව, පච්චත්තං එව, තඤ්හි। තඤ්හි, ඉතිධ-
bod:යෙවහිසුඤ්ඤො।
bod:යඑවහිසද්දෙසු නිග්ගහීතස්සඤො වා හොති-“වග්ගලසෙහි තෙ’ති යස්ස ඤකාරෙ-ආනන්තරිකඤ්ඤ මාහු। ආනන්තරිකං යමාහු, ඤස්ස ද්විත්තෙ-පච්චත්තඤ්ඤෙව, පච්චත්තංඑව-තඤ්හි, තංහී-එව සද්දසහචරියායෙති යසද්දස්සෙව ගහණං-සංයතො, සංයතො’තීධ
bod:යෙ සංස්ස
bod:සංසද්දස්ස යං නිග්ගහීතං තස්ස වා ඤො හොති යකාරෙ-
bod:සඤ්ඤතො, සංයතො-ඉධයකාරමත්තොව ගය්හතෙ පුනබ්බචනා।
bod:තං එව, තං එව, තං ඉදං, තං ඉදං, තං ඉමිනා, තං ඉමිනාතීධ-
bod:මයදාසරෙ।
bod:නිග්ගහීතස්ස මයදා හොන්ති වා සරෙ ක්වචි-තමෙව, තංඑව-තයිදං’ තංඉදං-තදමිනා, තං ඉමිනා එත්ථ-“තදමිනාදීනී”තිනිපාතනා ඉකාරස්ස අකාරො-ලක්ඛණන්තරෙනාවිහිතාදෙසලොපාගමවිපල්ලාසා සබ්බත්ථ ඉමිනාව දට්ඨබ්බා-තෙන නිජකො। නියකො,’තිආදි සිද්ධං-බුද්ධම සරණමිච්චාදිසු යොගවිභාගා।
bod:නිග්ගහිත සන්ධි।
bod:අථ <pb V=.7/> නාමානි වුච්චන්තෙ।
bod:තානි විවිධානි සලිගාලිගවසෙන-තත්ථ සලිගෙයු තාව අකාරන්තතො පුල්ලිඞ්ගා බුද්ධසද්දා සත්තවිභත්තියො පරා යොජීයන්තො-බුද්ධ ඉති ඨිතෙ।
bod:ද්වෙ ද්වෙ කානෙකෙසු නාමස්මා සියො අංයො නාහි යනං ස්මාසනං ස්මිංසු
bod:එතෙසං ද්වෙද්වෙ හොන්ති එකානෙකත්ථෙසු වත්තමානතො නාම ස්මාති යථාක්කමං එකම්හි චත්තබ්බො එකවචනානං බහුම්හි වත්තබ්බෙ බහුවචනානං චාතියමෙනප්පයඞ්ගෙ-නාමස්මා’තිඅධිකාරො।
bod:පඨමාත්ථමත්තෙ
bod:සකත්ථදබ්බලිඞ්ගානි සඞ්ඛ්යාකම්මාදිපඤ්චකං
bod:නාමත්ථො තස්ස සාමඤ්ඤමත්තමත්තං පවුච්චතෙ।
bod:නාමස්සාභිධෙය්ය මත්තෙ පඨමාවිභත්ති හොති’ති වත්තිච්ඡාවසා පඨමායෙකවචනබහුවචනානි।
bod:සියොඉති පඨමා, සිස්සිකාරස්සානුබන්ධත්තප්පෙයොගො-පයොජනං“කි මං සීසූ”ති සඞ්කෙතො-තථා අං වචනස්සකාරස්ස-සි-අතො’ති වත්තතෙ-තස්ස නාමවිසෙසනත්තා “විධිබ්බිසෙසනන්තස්සා”ති තදන්තතො විධි।
bod:සිස්සො।
bod:අකාරන්තතො නාමස්මා පරස්ස සිස්ස ඔහොති-පුබ්බසරලොපො බුද්ධො තිට්ඨති-යො।
bod:අතො යොනං ටාටෙ।
bod:අකාරන්තතො නාමස්මා පරෙසං පඨමාදුතියායොනං ටාටෙ හොන්ති යථාක්කමං-ටකාරානුබන්ධත්තා“ටනුබන්ධානෙකවණ්ණා සබ්බස්සා”ති සබ්බාදෙසො-බුද්ධා තිට්ඨන්ති। ‘පඨමාත්ථමත්තෙ”තිවත්තතෙ।
bod:ආමන්තණෙ।
gax:සද්දෙනාභිමුඛී කාරො විජ්ජමානස්ස වත්ථුනො
gae:ආමන්තණං විධාතබ්බෙ නත්ථි රාජා භවෙති තං।
bod:ආමන්තණධිකෙ අත්ථමත්තෙ පඨමා විභත්ති හොතී’ති එකස්මිං එකවචනං සි।
bod:ගොස්යාලපණෙ।
bod:ආලපණෙ සි ගසඤ්ඤො හොති-ලොපො’ති වත්තතෙ
bod:ගසීනං।
bod:නාමස්මාගසීනංලොපොහොති-භොබුද්ධමංපාලය-ගෙ’තිවත්තතෙ।
bod:අයුනං වා දීඝො।
bod:ऐඋ ඉච්චෙසං වා දීඝො හොති ගෙපරෙ තිලිඞ්ගෙ’තිදීඝො-බුද්ධා, කෙචි දීඝං දූරාලපණෙ යෙවිච්ඡන්ති සමීපාලපණෙපි දස්සතො තං න ගහෙතබ්බං-යොම්හි,-බුද්ධා මං පාලෙථ।
bod:කම්මෙ <pb V=.8/> දුතියා
gax:කත්තුක්රියාභිසම්බන්ධං කාරකං කම්මමුච්චතෙ।
gae:නිබ්බත්ති විකතිප්පත්ති භෙදා තං තිවිධං භවෙ॥
bod:අස්මිං දුතියා විභත්තිහොති-අංයො ඉති දුතියා-අං-බුද්ධංපණමාමි, යොස්සටෙ-බුද්ධෙ।
bod:කත්තුකරණෙසු තතියා।
bod:ක්රියං යො කුරුතෙ මුඛ්යො ස කත්තා යොජිතො න වා කරණං තං විසෙසෙන යං ක්රියාසිද්ධිහෙතුකං।
bod:තෙසු කාරකෙසු තතියා විභත්ති හොති-නාභි ඉති තතියා-නා-නාස්සා’ති වත්තතෙ।
bod:අතෙන
bod:අකාරන්තතො නාමස්මා පරස්ස නාවචනස්ස එනාදෙසො හොති-බුද්ධෙන දෙසිතො ධම්මො-හි-
bod:සුහිස්වසෙස।
bod:අකාරන්තස්ස සුහීස්වෙහොති-බුද්ධෙහි-වෙ’ති වත්තතෙ।
bod:ස්මාහිස්මින්නං ම්හාභීම්හි।
bod:නාමස්මා පරෙසං ස්මාහිස්මින්නං ම්හාභීම්හි වා හොන්ති යථාක්කමං-හිස්ස භියාදෙසො-බුද්ධෙභී, කරණෙ-බුද්ධෙන ලොකො සුචරති, බුද්ධෙහි, බුද්ධෙහි, වා।
bod:චතුත්ථී සම්පදානෙ।
gax:අනුමන්ත්වනිරාකත්තුජ්ඣෙසකානං වසා තධා।
gae:දදාති කම්මනා යුත්තං සම්පදානමුදිරිතං॥
bod:තස්මිං සම්පදානකාරකෙ චතුත්ථි සියා-සනං ඉති චතුත්ථී-ස।
bod:සුඤ්සස්ස।
bod:නාමස්මා පරස්ස සස්ස සුඤ්හොති-සච-ඡට්ඨියා’තිවත්තමානෙ
bod:ඤකානුබන්ධාද්යන්තා।
bod:ඡට්ඨීනිද්දිටාඨස්ස ඤානුබන්ධකානුබන්ධාද්යන්තා හොන්තී’තිආදිභුතො හොති-උකාරො උච්චාරණත්ථො-ඤාකාරො එත්ථෙව සඞ්කෙතත්ථො-බුද්ධස්ස පුප්ඵං දෙහි।-අතො වා බහුලමිතිච වත්තතෙ।
bod:සස්සාය චතුත්ථියා
bod:අකාරන්තතො පරස්ස සස්ස චතුත්ථියා ආයො හොති වා බහුලං-බුද්ධාය, යෙභුය්යෙන තාදත්ථෙ යෙවායමායො දිස්සතී’ති ඉතොපරං නොදාහරීයතෙ-නං-දීඝො’තිවත්තතෙ।
bod:සුනංහිසු
bod:එසු නාමස්ස දීඝො හොති-බුද්ධානං।
bod:පඤ්චම්යවධිස්මා।
gax:සීමාභුතො පදත්ථානං යො චලො නිච්චලො’ථ වා।
gae:අච්චුතො පුබ්බකා රූපා නමාහුරවධිම්බුධා॥
bod:එතස්මා <pb V=.9/> කාරකා පඤ්චමීවිභත්ති හොති-ස්මා හී ඉති පඤ්චමී-ස්මා-අතො යොනං ටාටෙ වෙති ද්ව වත්ත තෙ।
bod:ස්මාස්මින්තං।
bod:අකාරන්තතො නාමස්මා පරෙසං ස්මාස්මින්නං ටාටෙ වා හොන්ති යථාක්කමං।
bod:බුද්ධා පහා නිච්ඡරති। බුද්ධම්හා, බුද්ධස්මාවා-හි-බුද්ධෙහි, බුද්ධෙභි।
bod:ඡට්ඨි සම්බන්ධෙ
gax:ක්රියාකාරකසඤ්ජාතො අස්සෙදම්හාවහෙතුකො।
gae:සම්බන්ධො’ති පවුත්තො සො සම්බන්ධිද්වයනිස්සිතො॥
gax:සම්බන්ධිත්තාවිසෙසෙපි ඡට්ඨී හෙදකතො සියා।
gae:තතො හි ජාතා සම්බන්ධං වදෙය්ය න පනඤ්ඤතො॥
bod:සම්බන්ධෙ ඡට්ඨි විභත්ති හොති-ස නං ඉති ඡට්ඨි-ස-බුද්ධස්ස විහාරො-නං-බුද්ධානං।
bod:සත්තම්යාධාරෙ।
gax:කිරියා කත්තුකම්මට්ඨා ආධාරීයති යෙන සො।
gae:ආධාරො චතුධා වුත්තො ව්යාපකාදිප්පභෙදතො॥
bod:ආධාරකාරකෙ සත්තමී විභත්ති හොති-
bod:ස්මිං සු ඉති සත්තමී-ස්මිං-බුද්ධෙ පසන්නො-බුද්ධම්හි, බුද්ධස්මිං, වා-සු බුද්ධෙසු।
bod:බුද්ධො සබ්බත්ථදායී භවති හි භජතං බුද්ධ බුද්ධං න තං කිං දින්නං බුද්ධෙන ලොකෙ සිවපදමපි තෙ යන්ති බුද්ධෙන යස්මා අස්මා බුද්ධස්ස පීතිං පරහිතවිධයංදෙති බුද්ධානපෙතො මඤ්ඤො බුද්ධස්ස නිච්චං ඝටයති මතිමා කොනු භත්තිං න බුද්ධෙ।
bod:එවමඤ්ඤෙයම්පි ඝටපටාදීනමකාරන්තානං පුල්ලිඞ්ගානං රූපනයො ක්රියාභිසම්බන්ධො ච-විසෙසනම්පන වක්ඛාම-ඉතො පරං ඡට්ඨියා චතුත්ථීසමත්තා පඤ්චමීබහුවචනස්ස ච තතියාසමත්තා න තා දස්සීයන්තෙ-ගුම්බසි-අතො සිස්සාති ච වත්තතෙ।
bod:ක්වචෙ වා।
bod:අකාරන්තතො නාමස්මා පරස්ස සිස්ස එ හොති වා ක්වචී-ගුම්බෙ, ගුම්බො-සෙසං බුද්ධසමං-එවං වත්තබ්බෙ, වත්තබ්බො ඉච්චාදි।
bod:යොස්ස ටෙ’ති ච වත්තතෙ।
bod:එකච්චාදීහතො।
bod:අකාරන්තෙහි එකච්චාදීහි යොනං ටෙ හොති-එකච්චෙ,(භො)එකච්චෙ, එකච්චෙ-එවං පඨමසද්දස්ස-නාස්ස සා වෙ’ති ච වත්තතෙ।
bod:කොධාදීහි।
bod:එහි නාස්ස සා හොති වා-කොධසා, කොධෙන, අත්ථසා, අත්ථෙනෙච්චාදි-වෙති වත්තතෙ।
bod:මනාදීහි <pb V=.10/> ස්මිංසන්නාස්මානං සිසොඔසාසා।
bod:මනාදීහි ස්මමාදිනං සිසොමසාසා හොන්ති වා යථාක්කමං-මනො, මනං-මනසා, මනෙන-මනසො, මනස්ස-මනසා, මනා, මනම්හා, මනස්මා-මනසි, මනෙ, මනම්හි, මනස්මිං।
bod:තම තප තෙජ උර සිරප්පභුතයො මනාදයො।
bod:ගච්ඡන්තසි-සිස්ස වෙ’ති ච වත්තතෙ-පරතො භිය්යො නානු වත්තයිස්සාම වුත්තියායෙවානුවුත්තස්සගම්යමානත්තා।
bod:න්තස්සං।
bod:සිම්හි න්තප්පච්චයස්ස අං හොති වා-“ගසීන”න්ති සිලොපෙ-ගච්ඡං-අඤ්ඤත්ර-ගච්ඡන්තො।
bod:න්තන්තුනං න්තො යොම්හි පඨමෙ।
bod:පඨමෙ යොම්හි න්තන්තුනං සවිභත්තීනං න්තො ඉච්චාදෙසො වා හොති-බහුලාධිකාරා පුමෙයෙව-ගච්ඡන්තො, ගච්ඡන්තා।
bod:ටටාඅං ගෙ।
bod:ගෙ පරෙ න්තන්තුනං සවිභත්තීනං ටටාඅං ඉච්චාදෙසා හොන්ති බහුලං-(භො)ගච්ඡ, ගච්ඡා, ගච්ඡං, ගච්ඡන්තො, ගච්ඡන්තා।
bod:න්තස්ස ච ට වංසෙ।
bod:අංසෙසු න්තප්පච්චයස්ස ට හොති වා න්තුස්ස ච-වවත්ථිතවිභාසායායං-ගච්ඡං, ගච්ඡන්තං।
bod:තොතාතිතා සස්මාස්මිංනාසු।
bod:සාදිසු න්තන්තුනං සවිභත්තීනං තොතාතිතා හොන්ති වා යථාක්කමං-ගච්ඡතා, ගච්චන්තෙන-ගච්ඡතො, ගච්ඡස්ස, ගච්ඡන්තස්ස।
bod:නං නම්හි।
bod:නම්හි න්තන්තුනං සවිභත්තීනං තං වා හොති-ගච්චතං। ගච්ඡන්තානං-ගච්ඡතා, ගච්ඡන්තා, ගච්ඡන්තම්හා,ගච්ඡන්තස්මා-ගච්ඡති,ගච්ඡන්තෙ, ගච්ඡන්තම්හි, ගච්චන්තස්මිං-එවං තපන්ත ජපන්තාදයො-භවන්තසි।
bod:භුතො।
bod:භුධාතුතො න්තස්ස අං හොති සිම්හි නිච්චම්පුනබ්බිධානා-භවං।
bod:භවතො වා භොන්තො ගයොනාසෙ।
bod:භවන්තසද්දස්ස භොන්තාදෙසො වා හොති ගයොනාසෙ-භොන්තො, භොන්තා, භවන්තො, භවන්තා-එවමාලපනෙපි-ගෙ පන-(භො) භොන්ත, භොන්තා, භව, භවා, භවං-භවං, භවන්තං, භොන්තෙ, භවන්තෙ-භොතා, භොන්තෙන, භවතා, භවන්තෙන-භොතො, භොන්තස්ස, භවතො, භවස්ස, භවන්තස්ස।
bod:සතොසබ්භෙ।
bod:සන්තසද්දස්ස සබ්භවති භකාරෙ-සබ්භි।
bod:මහන්තාරහන්තානං <pb V=.11/> වා ටා
bod:සිම්හි මහන්තාරහන්තානං නතස්ස ටා වා හොති-මහා, මහං, මහන්තො-අරහා, අරහං, අරහන්තො-භවන්තාදීනං සෙසං ගච්ඡන්තසමං-අස්මසි।
bod:රාජාදියුවාදිත්වා।
bod:රාජාදිහි යුවාදීහි ච පරස්ස සිස්ස ආ හොති-අස්මා।
bod:යොනමානො।
bod:රාජාදීහි යුවාදීහි ච යොනමානො වා හොති-අස්මානො, අස්මා-(භො)අස්ම, අස්මා, අස්මානො, අස්මා।
bod:වාම්හා නඞ।
bod:රාජාදිනං යුවාදනං චානඞ්හොති වාම්හි-අස්මානං, අස්මිං, අස්මානො, අස්මෙ।
bod:නාස්සෙනො
bod:කම්මාදිතො නාවචනස්ස එනො වා හොති-අස්මෙන, අස්මනා।
bod:කම්මාදිතො।
bod:කම්මාදිතො ස්මිනො නි හොති වා-අස්මනි, අස්මෙ, අස්මම්හි, අස්මස්මිං-සෙසං බුද්ධසද්දසමං-මුද්ධ ගාණ්ඩීවධත්ව අනිම ලඝිමාදයො අස්මාසමා-එවං රාජා කාලද්ධානවාචී අද්ධාච පඨමාදුතියාසු අත්තාතු මානො තතියාසත්තම්යෙකවචනෙසුච।
bod:රාජස්සි නාම්හි।
bod:රාජස්සි වා හොති නාම්හි-රාජිනා-අඤ්ඤත්ර-
bod:නාස්මාසුරඤ්ඤා।
bod:නාස්මාසු රාජස්ස සවිභත්තිස්ස රඤ්ඤා හොති-රඤ්ඤා।
bod:සුනං හිසූ।
bod:රාජස්ස ඌ හොති වා සුනංහිසු-රාජූභි, රාජෙහි, රාජූභි, රාජෙභි।
bod:රඤ්ඤො රඤ්ඤස්ස රාජිනො සෙ।
bod:සෙ රාජස්ස සවිභත්තිස්ස එතෙ ආදෙසා හොන්ති-රඤ්ඤො රඤ්ඤස්ස, රාජිනො, රාජූනං।
bod:රාජස්ස රඤ්ඤං।
bod:නම්හි රාජසද්දස්ස සවිභත්තිස්ස රඤ්ඤං හොති වා-රඤ්ඤං, රාජානං-රඤ්ඤා।
bod:ස්මිම්හි රඤ්ඤෙරාජිනි।
bod:ස්මිම්හි රාජස්ස සවිභත්තිස්ස රඤ්ඤෙරාජිනී හොන්ති-රඤ්ඤෙ, රාජිනි, රාජුසු, රාජෙසු “සමාසෙ වා”ති රාජස්ස නාසස්මාස්මිංසු යං වුත්තං තං වා හොති-යථා-කාසිරඤ්ඤා, කාසිරාජෙන = කාසිරඤ්ඤො, කාසිරඤ්ඤස්ස, කාසිරාජිනො, කාසිරාජස්ස-කාසිරඤ්ඤා, කාසිරාජා, කාසිරාජම්හා, කාසිරාජස්මා-කාසිරඤ්ඤෙ, කාසිරාජිනි, කාසිරාජෙ, කාසිරාජම්හි, කාසිරාජස්මිං-අද්ධතො නාම්හි।
bod:පුමකම්මථාමද්ධානං <pb V=.12/> වා සස්මාසුච පුමාදිනමුහොති වා සසමාසුනාම්හි චෙති උත්තෙ-අද්ධුනා-අඤ්ඤත්ර කම්මාදිත්තා වා එනෙ-අද්ධෙන-අද්ධනා-සෙ උකාරෙ ච।
bod:ඉයුවණ්ණාජ්ඣලා නාමස්සනෙක।
bod:නාමස්සන්තෙ වත්තමානා ඉවණ්ණුවණ්ණාඣලසඤ්ඤා හොන්ති යථාක්කමං।
bod:ඣලා සස්ස නො।
bod:ඣලතො සස්ස නො වා හොති-අද්ධුනො, අද්ධුස්ස, අද්ධස්ස।
bod:නා ස්මාස්ස
bod:ඣලතො ස්මාස්ස නා හොති වා-අද්ධුනා, අද්ධුම්හා, අද්දුස්මා, අද්ධා, අද්ධම්හා, අද්ධස්මා-අද්ධනි, අද්ධෙ, අද්ධම්හි, අද්ධස්මිං-අත්තසද්දනොහම්හි
bod:සුහීසු නක।
bod:අත්තආතුමානං සුහීසු වා නක හොති-කකාරො අන්තාවයවත්ථො। අත්තනෙහි, අත්තනෙභි, අත්තෙහි, අත්තෙහි।
bod:නොතතාතුමා।
bod:අත්තආතුමෙහි සස්ස නො හොති වා-අත්තනො, අත්තස්ස।
bod:ස්මාස්ස නා බ්ර මා ච।
bod:බ්රහ්මා අත්තආතුමෙහි ච පරස්ස ස්මාස්ස නා හොති-අත්තනා-අත්තනෙසු, අත්තෙසු-ආතුමා අත්තාව-බ්රහ්ම ගෙ।
bod:ඝබ්රහ්මාදිතෙ
bod:ඝසඤ්ඤතො බ්රහ්ම කත්තු ඉසි සඛාදීහි ච ගස්සෙ වා හොති-බ්රහ්මෙ, බ්රහ්ම, බ්රහ්මා।
bod:නාම්හී।
bod:බ්රහ්මස්සු හොති නාම්හි-බ්රහ්මුනා।
bod:බ්රහ්මසසු වා।
bod:බ්රහ්මස්සු වා හොති සනංසු-බ්රහ්මුනො, බ්රහමුස්ස, බ්රහ්මස්ස, බ්රහ්මූනං,බ්රහ්මානං-බ්රහමුනා-“අම්බාදිහී”ති ස්මිනො නිහොති වා-බ්රහ්මනි। බ්රහ්මෙ, බ්රහ්මම්හි, බ්රහ්මස්මිං-සෙසං අස්මසමං।
bod:සඛා-රාජාදිත්තා සිස්ස ආ।
bod:ආයොනො ච සඛා।
bod:සඛතො යොනමායො නො හොන්ති වා ආනො ච-සඛායො, සඛානො।
bod:නොනාසෙස්මි।
bod:සඛස්ස ඉ හොති නොනාසෙසු-සඛිනො-අඤ්ඤත්ර-
bod:යොස්වංහිසු චාරඞ।
bod:සඛස්ස වා ආරඞ හොති යොස්වංහිසු ස්මානංසු ච।
bod:ආරඞ්ස්මා
bod:ආරඞාදෙසතො පරෙසං යොනං ටො හොති-සඛාරො-ආරද්ධාදො।
bod:සභාවෙ-සඛා-එවමාලපනෙ-ගෙතු-සඛො, <pb V=.13/> සඛ, සඛා-අම්හි-සඛානං, සඛාරං, සඛං, සඛායො, සඛා නො, සඛිනො।
bod:ටොටෙ වා।
bod:ආරඞාදෙසම්හා යොනං ටොටෙ වා හොන්ති යථාක්කමන්ති ටෙ-පක්ඛෙ-“ආරඞිස්මා” තිටො-සඛාරෙ, සඛාරො, සඛෙ-සඛීනා, සඛාරෙහි, සඛෙහි, සඛාරෙහි, සඛෙහි-සඛිනො, සඛිස්ස, සඛාරානං।
bod:සමානංසු වා।
bod:සඛස්ස වා ඉ හොති ස්මානංසු-සඛීනං, සඛානං।
bod:ටා නාස්මානං।
bod:ආරඞාදෙසම්හා නාස්මානං ටා හොති-සඛාරා-බහුලාධිකාරා සඛාරස්මා-සඛීනා, සඛීම්හා,සඛිස්මා, සඛා, සඛම්හා, සඛස්මා।
bod:ටෙ ස්මිනො।
bod:සඛතො ස්මිනො ටෙ හොති නිච්චං-සඛෙ, සඛාරෙසු, සඛෙසු-“ධම්මොවාඤ්ඤත්ථෙ’ති රාජාදීයු පාඨා දළ්හධම්මාදයො වා අස්මසමා।
bod:යොනං නොනෙ වා।
bod:යුවාදිහි යොනං නොනෙ වා හොන්ති යථාක්කමං।
bod:නොනානෙස්මා।
bod:එසු යුවාදිනමා හොති-යුවානො, යුවා-යුවානං, යුවං, යුවානෙ, යුවෙ-යුවානා।
bod:යුවාදිනං සුහිස්වානඞි।
bod:සුහිසු යුවාදිනමානඞිහොති-යුවානෙහි, යුවානෙභි।
bod:යුවා සස්සිනො।
bod:යුවා සස්ස වා ඉනො හොති-යුවනො, යුවස්ස।
bod:සමාසමින්නං නානෙ।
bod:යුවාදිහි ස්මාස්මින්නං නානෙ හොන්ති යථාක්කමං-යුවානං-යුවානෙ,යුවානෙසු-රූපසිද්ධියං පනස්ස අඤ්ඤථා රූපනයො දස්සිතො නෙසො ගහෙතබ්බො-අමූලත්තා-නහි තත්ථාගමාදිමූලමත්ථි-එවමිදී සමඤ්ඤම්පි-මඝවපුමවත්තහසද්දා යුවසද්දසමා-අයන්තු විසෙසො।
bod:ගස්සං।
bod:පුමසද්දතො ගස්ස අං වා හොති-පුමං, පුම, පුමා।
bod:නාම්හි।
bod:නාම්හි පුමස්ස වා ආ හොති-පුමානා-අඤ්ඤත්ර-වා උත්තෙ = පුමුනා, පුමෙන-පුමුනො, පුමුස්ස, පුමස්ස-පුමුනා, පුමානා-“පුමා”ති ස්මිනො නෙ වා හොති-පුමානෙ, පුමෙ, පුමම්හි, පුමස්මිං।
bod:සුම්හා ච।
bod:පුමස්ස සුම්හි යං වුත්තං තං ආ ච වා හොතීති ආනඞි ආ ච හොති-පුමානෙසු පුමාසු පුමෙසු।
bod:වත්තහා <pb V=.14/> සනන්නං නොනානං।
bod:වත්තහා සනන්නං නොනානං හොන්ති යථාක්කමං-වත්තහානො වත්තහානානං।
bod:අකාරන්තං।
bod:සාසි
bod:එකවචනයොස්වඝොනං।
bod:එකවචනෙ යොසු ච ඝඔකාරන්තවජ්ජිතානං නාමානං රස්සො හොති තිලිඞ්ගෙ’ති රස්සෙ සම්පත්තෙ-“සිස්මින්නානපුංසකස්සා“ති අනපුංසකස්ස සිම්හි තුන හොති-සා-යුවාදිත්තා සිස්ස ආ-සානො, නොත්තාභාවපක්ඛෙ-“යොනමානො“ති වාධිකාරස්ස වවත්ථිත විභා සත්තානිච්චමානො-සානො-තථා නොත්තාභාව පක්ඛෙ।
bod:සාස්සංසෙ චානඞි।
bod:සාසද්දස්ස ආනඞි හොති අංසෙ ගෙ ච-(භො)සාන, සානා, සානො, සානං, සානෙ, සානො-සෙසං යුවසද්දසමං-සෙතු-සානස්ස-සුවායුවාව-“එකවචනයොස්වඝොනං”තිර- ස්සත්තංව විසෙසො-ගෙතු।
bod:ගෙ වා।
bod:අඝොනං ගෙ වා රස්සො හොති තිලිඞ්ගෙ-(හො)සුව, සුවා।
bod:ආකාරන්තං।
bod:මුනි।
bod:යොසුජ්ඣිස්ස පුමෙ।
bod:ඣසඤ්ඤස්ස ඉස්ස යොසු වා ට හොති පුල්ලිඞ්ගෙ-මුනයො-අතො’ති සාමඤ්ඤනිද්දෙසා අතො යොනං ටාටෙ සම්පත්තාපි අවිධාන සාමත්ථියා න හොන්ති-අඤ්ඤත්ර-
bod:ලොපො।
bod:ඣලතො යොනං ලොපො හොතී’ති යො ලොපෙ।
bod:යොලොපනිසු දීඝො।
bod:යොනං ලොපො නිසු ච දීඝො හොති-මුනී-(භො)මුනී, මුනයො, මුනී-මුනිං මුනයො මුනී = මුනිනා මුනීහි මුනීභි-යොලොප නීසු වී මන්තුවන්තුනමිච්චාදි ඤාපකා ඉකාරා කාරානං “සුනංහිසූති”දීඝ ස්සානිච්චත්තා මුනිහච්චාදීපි හොති-මුනිනො, මුනිස්ස මුනීනං, මුනිනා මුනිම්හාමුනිස්මා, මුනිම්හි මුනිස්මිං මුනීසු-එවං කවිකපිගිරි ආදයො-අග්ගිඉසීනං අයං වසෙසො।
bod:සස්සාග්ගි තො නි।
bod:අග්ගිස්මා සිස්ස නි හොති වා-අග්ගිනි। අග්ගි, අග්ගයො, අග්ගී।
bod:ටෙ සිස්සිසිස්මා।
bod:ඉසිස්මා සිස්ස ටෙ වා හොති-ඉසෙ, ඉසි-බ්රහ්මාදිත්තා ගස්සෙ වා-(භො)ඉසෙ ඉසි ඉසී।
bod:දුතියස්ස යොස්ස।
bod:ඉසස්මා <pb V=.15/> පරස්ස දුතියා යොස්ස ටෙ වා හොති-ඉසෙ, ඉසයො, ඉසි, සෙසංමුනිසද්දසමං-ආදිසද්දනො ස්මිම්හි-රත්යාදිහි ටො ස්මිනො।
bod:රත්යාදීහි ස්මිනො ටො හොති වා-ආදො, ආදිම්හි, ආදිස්මිං। සමාසෙ ඉකාරන්තතො යොස්මිංසු විසෙසො।
bod:ඉතොඤ්ඤත්ථෙ පුමෙ।
bod:අඤ්ඤපදත්ථෙ වත්තමානා ඉකාරන්තතො නාමස්මා යොනං නො නෙ වා හොන්ති යථාක්කමං පුල්ලිඞ්ගෙ-අරියවුත්තිනො, අරියවුත්තයො, අරියවුත්ති-එවමාලපනෙ-අරියවුත්තිනෙ, අරියවුත්තයො අරියවුත්තී।
bod:නෙ ස්මිනො ක්වචි।
bod:අඤ්ඤපදත්ථෙ වත්තමානා ඉකාරන්තතො නාමස්මා ස්මිනො නෙ හොති වා ක්වචි-අරියවුත්තිනෙ, අරියවුත්තිම්හි, අරියවුත්තිස්මිං, “ක්වචී“ති වුත්තත්තා යථාදස්සනං න සබ්බත්ත නෙ ආදෙසො।
bod:ඉකාරන්තං।
bod:දද්ධී, සිලොපො, අනපුංසකත්තා න රස්සො।
bod:යොනං නොනෙ පුමෙ।
bod:ඣසඤ්ඤිතො යොනං නොනෙවාහොන්ති යථාක්කමං පුල්ලිඞ්ගෙ। දද්ධිනො।
bod:ජන්තුහෙත්වීඝපෙහි වා।
bod:ජන්තුහෙතුහි ඊකාරන්තෙහි ඝපසඤ්ඤෙහි ච පරෙසං යොනං වා ලොපො හොති-දද්ධී, දද්ධියො-එවමාලපනෙ-ගෙතු-දද්ධි, දද්ධී।
bod:න ඣීකො।
bod:ඣසඤ්ඤිතො අංවචනස්ස නං වා හොති-දණ්ඩිනං, දණ්ඩිං, දණ්ඩිනෙ।
bod:නො।
bod:ඣිතො යොනං නො වා හොති පුල්ලිඞ්ගෙහි දුතියා යොස්ස නො දණ්ඩිනො, දණ්ඩි, දණ්ඩිනා, දණ්ඩීහි, දණ්ඩීභි-දණ්ඩිනො, දණ්ඩිස්ස, දණ්ඩිනං-දණ්ඩිනා, දණ්ඩිම්හා, දණ්ඩිස්මා।
bod:ස්මිනො නි।
bod:ඣිතො ස්මිංවචනස්ස නි හොති වා-දණ්ඩිනි। දණ්ඩිම්හි, දණ්ඩිස්මිං, දණ්ඩීසුඑවං සඞ්ඝි ගණි ගාමණිප්පභුතයො।
bod:ඊකාරන්තං।
bod:භික්ඛු।
bod:ලා යොනං වො පුමෙ।
bod:ලතො යොනං වො හොති වා පුල්ලිඞ්ගෙ।
bod:වෙවොසු ලුස්ස
bod:ලසඤ්ඤස්ස උස්ස වෙවොසු ට හොති-භික්ඛවො-අඤ්ඤත්ර-යො ලොපෙ දීඝො-භික්ඛු (භො)භික්ඛු।
bod:පුමාලපනෙ <pb V=.16/> වෙවො।
bod:ලසඤ්ඤතො උතො යොස්සාලපනෙ වෙවො හොන්ති වා පුල්ලිඞ්ගෙ-භික්ඛවෙ, භික්ඛවො, භික්ඛු-භික්ඛුං, භික්ඛවො, භික්ඛු-භික්ඛුනා, භික්ඛුහි,භික්ඛූභි-භික්ඛුනො, භික්ඛුස්ස, භික්ඛූනං-භික්ඛුනා, භික්ඛුම්හා। භික්ඛුස්මා-භික්ඛුම්හි। භික්ඛුස්මිං, භික්ඛූසු-එවං සෙතු කෙතු භානු ආදයො-ජන්තුහෙතූනං යොස්වයම්හෙදො-ජන්ත්වාදිනා වා යොස්ස ලොපෙ-ජන්තු।
bod:චන්ත්වාදිතො නො ච।
bod:ජන්ත්වාදිතො යොනං නො හොති වො ච වා පුල්ලිඞ්ගෙ-ජන්තුනො, ජන්තවො, ජන්තුයො-එවං දුතියායොම්හි-(භො) ජන්තු, ජන්තු, ජන්තුනො ජන්තවො-“පුමාලපනෙ වෙවො”තිවා වෙ වො ච ජන්තවෙ, ජන්තවො, ජන්තුයො-හෙතු, හෙතවො, හෙතු। හෙතුයො-“යොම්හිවා ක්වචී“තී යොසුලසඤ්ඤස්ස උස්ස වා ටා දෙසො හෙතයො, හෙතුයො-(භො)හෙතු, හෙතු, හෙතවෙ, හෙතවො, හෙතයො, හෙතුයො-හෙතුං, හෙතු, හෙතවො, හෙතයො, හෙතුයො බහුසද්දා නම්හි।
bod:බහුකතින්නං
bod:නම්හී බහුනො කතිස්ස ච නුක හොති තිලිඞ්ගෙ-බහුන්නංසෙසං භික්ඛුසමං-බහු। බහවො, බහූ-(භො) බහු, බහු, බහවෙ, බහවො, බහු බහුං, බහවො, බහු-බහුනා। බහුහි,බහූභි-බහුනො, බහුස්ස, බහුන්නං-බහුනා, බහුම්හා। බහුස්මා-බහුම්හි, බහුස්මිං, බහුසු-වත්තුසි।
bod:ලතුපිතාදිනමා සිම්හි।
bod:ලතුප්පච්චයන්තානං පිතු මාතු භාතු ධීතු දුහිතු ජාමාතු නත්තු හොතු පොතුනඤ්චා හොති සිම්හි-වත්තා।
bod:ලතුපිතාදිනමසෙ।
bod:ලතුප්පච්චයන්තානං පිතාදිනං චාරඞි හොති සතොඤ්ඤත්ර-“ආරඞිස්මා”ති ටො-වත්තාරො।
bod:ගෙ ආ ච।
bod:ලතුපිතාදීනං අ හොති ගෙ ආ ච-(භො) වත්ත, වත්තා। වත්තාරො, වත්තාරං। වත්තාරෙ, වත්තාරො-නාවචනස්ස “ටානාස්මාන”න්ති ටා-වත්තාරා।
bod:සුහිස්වාරඞි
bod:සුභිසු තුපිතාදීනමාරඞි වා හොති-වත්තාරෙහි, වත්තාරෙභි, වත්තූහි, වත්තූභි।
bod:සලොපො।
bod:ලතුපිතාදීහිසස්ස ලොපො වා හොති-වත්තු, නවත්තුනො, වත්තුස්ස।
bod:නම්හි වා।
bod:නම්හි ලතුපතාදිනමාරඞි වා හොති-වත්තාරානංඅඤ්ඤත්ර।
bod:ආ <pb V=.17/>
bod:නම්හි ලතුපිතාදීනමාවා හොති-වත්තානං। වත්තුනං-ස්මාස්ස වා-වත්තාරා।
bod:ටිස්මිනො।
bod:ආරඞාදෙසම්හාස්මනො ටි හොති।
bod:රස්සාර ඞි।
bod:ස්මිම්හි ආරො රස්සො හොති-වත්තරි, වත්තාරෙසු, වත්තුසු-එවං භත්තු හොත්තු ආදයො-සත්ථුසද්දස්ස පන නම්හි බහුලාධිකාරා වා ආරඞාදෙසෙ-සත්ථාරා, සත්ථුනා-පිතා।
bod:පිතාදිනමනත්වාදිනං
bod:නත්වාදිවජ්ජිතානං පිතාදිනමාරො රස්සො හොති සබ්බාසු විභත්තිසු-පිතරො ඉච්චාදි චත්තුසමං-රස්සොව විසෙසො-නත්වාදි නන්තු රස්සාභාවා නත්තාරො ඉච්චාදි ගුණවන්තුසි।
bod:න්තුස්ස।
bod:සිම්හි න්තුස්ස ටා හොති-ගුණවා-න්තුව වන්ත්වාදි සම්බන්ධියෙව ගය්හතෙ න්තුවන්තුමන්ත්වාවන්තුතවන්තුසම්බන්ධි’ති වචනතො න ජන්තුතනත්වාදිනං-යො-න්තන්තුනමාදිනාවාන්තො-ගුණවන්තො අඤ්ඤත්ර।
bod:ය්වාදො න්තුස්ස।
bod:යවාදිසු න්තුස්ස අ හොති-අකාරන්තත්තා ටා-ගුණවන්තා-න චෙ හ අවිධානසාමත්ථියා අප්ත්ති අවිධානස්ස චරිතත්ථතාය ගුණවන්තස්සාති-(භො) ගුණව,ගුණවා, ගුණවං, ගුණවන්තො, ගුණවන්තා-ගුණවං, ගුණවන්තං, ගුණවන්තෙ-ගුණවතා, ගුණවන්තෙන, ගුණවන්තෙහි, ගුණවන්තෙභි-ගුණවතො, ගුණවස්ස, ගුණවන්තස්ස, ගුණවතං। ගුණවන්තානං-ගුණවතා, ගුණවන්තා, ගුණවන්තම්හා, ගුණවන්තස්මා-ගුණවති, ගුණවන්තෙ, ගුණවන්තම්හි। ගුණවන්තස්මිං, ගුණවන්තෙසු-එවං මඝවන්තු භගවන්තුප්පභුතයො।
bod:හිමවතො වා ඔ।
bod:හිමවතො සිම්හි න්තුස්ස ඔ වා හොති-හිමවන්තො, හිමවා-සෙසං ගුණවාව।
bod:උකාරන්තං।
bod:වෙස්සභු। වෙස්සභුවො, වෙස්සභු-(භො) වෙස්සභු, වෙස්සභුවෙ, වෙස්සභුවො, වෙස්සභු-සෙසං භික්ඛුසද්දසමං-එවං සයම්භු පරාභිභු අභිභුආදයො-ගොත්රභු සහභු සද්දෙහිපනයොනං“ජන්ත්වාදිතො නො වෙ”ති නො වො වා-ගොත්රභුනො, ගොත්රභුවො, ගොත්රභු-සභභුනො, සහභුවො। සහභු-සබ්බඤ්ඤුසද්දස්සයොස්වෙව විසෙසො।
bod:කුතො।
bod:කුප්පච්චයන්තතො යොනං නො වා හොති පුල්ලිඞ්ගෙ-සබ්බඤ්ඤුනො-අඤ්ඤත්ර ලොපො ච-“ලා යොනං වො පුමෙ”ති න වො “කුතො”ති <pb V=.18/> ජන්ත්වාදීහි පුථක්කරණ-සබ්බඤ්ඤු-එවං විඤ්ඤුවිදු වෙදගු පාරගු ආදයො කුප්පච්චයන්තා।
bod:ඌකාරන්තං।
bod:ගො।
bod:ගොස්සාගයිහිනංසු ගාවගවා।
bod:ගසිහිනංවජ්ජිතාසු විභත්තිසු ගොසද්දස්ස ගාවගවා හොන්ති।
bod:අභගොහි ටො
bod:උභගොහි යොනං ටො හොති-ගාවො, ගවො-(භො) ගො, ගාවො, ගවො।
bod:ගාවුම්හි।
bod:අංවචනෙගොස්ස ගාවුවාහොති-ගාවුං, ගාවං, ගවං, ගාවො, ගවො।
bod:නාස්සා।
bod:ගොතො නාස්ස ආ හොති වා-ගාවා, ගාවෙන, ගවා, ගවෙන ගොහි, ගොභි।
bod:ගවං සෙන
bod:ගොස්ස සෙ වා ගවං හොති සහ සෙන-ගවං, ගාවස්ස, ගවස්ස।
bod:ගුන්නඤ්ච නන්තා।
bod:නංවචනෙන සහ ගොස්ස ගුන්නං හොති ගවඤ්ච වා-ගුන්නං ගමං, ගොනං-ගාවා, ගාවම්හා, ගාවස්මා, ගවා, ගවම්හා, ගවස්මා-ගාවෙ, ගාවම්හි, ගාවස්මිං, ගවෙ, ගවම්හි, ගවස්මිං।
bod:සුම්හි වා।
bod:ගොස්ස සුම්හි ගාවගවා හොන්ති වා-ගාවෙසු, ගවෙසු, ගොසු।
bod:ඔකාරන්තං-පුල්ලිඞ්ගං।
bod:කඤ්ඤා।
bod:සා।
bod:ඉත්ථියං වත්තමානස්ස නාමස්සන්තෙ වත්තමානො ආකාරො ඝසඤ්ඤො හොති-ජන්ත්වාදිනා වායොලොපො-කඤ්ඤා, කඤ්ඤායො-“ඝබ්රහ්මාදිතෙ”ති ගස්සෙවා-කඤ්ඤෙ, කඤ්ඤා-යොම්හි-කඤ්ඤා, කඤ්ඤායො।
bod:ඝො ස්සංසසාසසායංතිංසු
bod:ස්සමාදිසු ඝො රස්සො හොති-කඤ්ඤං, කඤ්ඤා, කඤ්ඤායො-
bod:ඝපතෙකස්මිං නදීනං යයා।
bod:ඝපතො නදීනමෙකස්මිං යයා හොන්ති යථාක්කමං-කඤ්ඤාය, කඤ්ඤාහි, කඤ්ඤාභි-කඤ්ඤාය, කඤ්ඤානං, -ස්මිම්හි-
bod:යං।
bod:ඝපතො ස්මිනො යං වා හොති-කඤ්ඤායං। කඤ්ඤාය, කඤ්ඤාසු। එවං සද්ධා සුධා සුඛාආදයො-“නාම්මාදීහී”ති අම්මා අන්නා අම්බාහි ගස්ස එකාරාභාවෙ।
bod:රස්සො වා।
bod:අම්මාදිනං ගෙ රස්සො වා හොති-අම්ම, අම්මා ඉච්චාදි-සෙසංකඤ්ඤාව-සහාපරිසාහි ස්මිනො”ති සභාපරිසායා”ති තිං වා හොති “ඝොස්ස” <pb V=.19/> මිච්චාදිනා රස්සෙ-සහතිං-අඤ්ඤත්ර-සහායං, සහාය-පරිසතිං, පරිසායං, පරිසාය।
bod:ආකාරන්තං।
bod:මති-යොම්හි-
bod:පිත්ථියං।
bod:ඉත්ථියං වත්තමානස්ස නාමස්සන්තෙ වත්තමානා ඉවණ්ණුවණ්ණා පසඤ්ඤා හොන්ති।
bod:යෙපස්සවණ්ණස්ස।
bod:පසඤ්ඤස්ස ඉවණ්ණස්ස ලොපො වා හොති යකාරෙ-වචත්ථිතවි භාසායං-මත්යො-අඤ්ඤත්ර-ජන්ත්වාදිනා වා යොලොපෙ-මතී, මතියො-(භො)මති, මත්යො, මති, මතියො-මතිං, මත්යො, මතී, මතියො “ඝප”ඉච්චාදිනා යාදෙසෙ-මත්යා, මතියා, මතීහි, මතිහි-මත්යා, මතියා, මතීනං-ස්මිම්හි-මත්යං, මතියං, මත්යා, මතියා, මතීසු-එවං කිත්ති කන්ති තන්තිප්පභුතයො-රත්තියා ස්මිනො “රත්යාදීහිවො ස්මිනො”රත්යාදීහිවො ස්මිනො”ති ටො වා-රත්තෙ-අඤ්ඤත්ර-රත්යං, රත්තියං, රත්යා, රත්තියා-සෙසං මතියා සමං।
bod:ඉකාරන්තං।
bod:දාසී, දාස්යො, දාසී, දාසියො-(භො)දාසි, දාසී, දාස්යො, දාසී, දාසියො।
bod:යං පීතො।
bod:පසඤ්ඤිතො අංවචනස්ස යං වා හොති-දාස්යං, දාසියං, දාසිං, දාස්යො, දාසී, දාසියො-දාස්යා, දාසියා, දාසීහි, දාසීභි-දාස්යා, දාසියා, දාසීනං-දාස්යං, දාසියං, දාස්යා, දාසියා, දාසීසු-එවමොසධී පොක්ඛරණී ආදයො-නදිසද්දා යොසු-
bod:නජ්ජා යොස්වාම।
bod:යොසු නදිසද්දස්ස ආම වා හොති-සච।
bod:මනුබන්ධො සරානමන්තා පරො।
bod:මකාරොනුබන්ධො යස්ස සො සරානමන්තා සරා පරො හොතී’ති ඊකාරා පරො-“යවා සරෙ”ති යකාරෙ දස්ස චවග්ගො යස්ස පුබ්බ රූපං-නජ්ජායො-අඤ්ඤත්ර-වා පලොපයොලොපෙසු-නජ්ජො, නදී, නදියො ඉච්චාදි।
bod:ඊකාරන්තං।
bod:යාගු, යාගු, යාගුයො-(භො)යාගු, යාගු, යාගුයො-යාගුං, යාගු, යාගුයො-යාගුයා, යාගුහි, යාගුභි-යාගුයා, යාගුනං-යාගුයං, යාගුයා, යාගුසු-එවං ධෙනු සස්සු පියඞ්ගුප්පභුතයො-මාතු ධීතු දුහිතු සද්දා පිතුසද්දසමා-සලොපාභාවපක්ඛෙ යාදෙසෙ මාතුසද්දස්ස පන “යෙ පස්සා”ති යොගවිභාගා වා පලොපො-මත්යා, මාතුයා।
bod:උකාරන්තං।
bod:වධූ, වධූ, වධුයො-(භො)වධු, වධු, වධුයො-වධුං, වධූ, වධුයො-වධුයා, වධූහි, වධූභි-වධුයා, වධූනං-වධුයං, වධුයා, වධූසු-එවං ජම්බු වාමොරූ සරභු ආදයො।
bod:ඌකාරන්තං।
bod:ගො <pb V=.20/> ඉච්චාදි පුමෙන සමං।
bod:ඉත්ථිලිඞ්ගං।
bod:චිත්තසි।
bod:අං නපුංසකෙ।
bod:අකාරන්තතො නාමස්මා සිස්ස අං හොති නපුංසකලිඞ්ගෙ-මිත්තං-යොම්හි।
bod:යොනන්ති।
bod:අකාරන්තතො නාමස්මා යොනං නී හොති නපුංසකෙ’ති නි ආදෙසො।
bod:නීනං වා।
bod:අකාරන්තතො නාමස්මා නීනං ටාටෙ වා හොන්ති යථාක්කමං-චිත්තා, අඤ්ඤත්ර-“යොලොපනීසු දීඝො”තිදීඝෙ-චිත්තානි-(භො) චිත්ත, චිත්තා, චිත්තා, චිත්තානි-චිත්තං, චිත්තෙ, චිත්තානි-චිත්තෙනෙච්චාදි බුද්ධසද්දසමං-එවං පානදානප්පභුතයො-එකච්චාදිනං තු පඨමානිම්හි විසෙසො।
bod:න නිස්ස ටා।
bod:එකච්චාදීහි පරස්ස නිස්ස ටා න හොති-එකච්චානි, පඨමානි-පදාදීහි නාස්මිංසු।
bod:නාස්ස සා।
bod:පදාදිහි නාස්ස සා හොති වා-පදසා, පදෙස-බිලසා, බිලෙන।
bod:පදාදිහි සි।
bod:එහි ස්මිනො සි හොති වා-පදසි, පදෙ, පදම්හි, පදස්මිං-කම්ම සද්දතො නාස්ස“නාස්සෙනො”ති එනො වා-කම්මෙන-අඤ්ඤත්ර පුමාදිනා වා උත්තෙ-කම්මුනා, කම්මනා-ඉමිනාව සස්මාසු උත්තං-තස්ස ලසඤ්ඤායං-සස්මානං යථායොගං නොනා නිච්චං-වවත්ථිතවිභාසායං-කම්මුනො, කම්මස්ස-කම්මුනා, කම්මා, කම්මම්හා, කම්මස්මා-“කම්මාදිතො”ති ස්මිනො වා නිම්හි-කම්මනි, කම්මෙ, කම්මම්හි, කම්මස්මිං-සෙසං චිත්තසමං-චම්ම වෙස්ම භස්මාදයො කම්මස්මා උත්තතොඤ්ඤත්ර-ගච්ඡන්තසි-“න්තස්සං”ති වා අම්හිසිලොපො-ගච්ඡං-අඤ්ඤත්ර සිස්ස අං-ගච්ඡන්තං, ගච්ඡන්තා ගච්ඡන්තානි-(භො)ගච්ඡ, ගච්ඡා, ගච්ඡං, ගච්ඡන්තා, ගච්ඡන්තානි-ගච්ඡං, ගච්ඡන්තං, ගච්ඡන්තෙ, ගච්ඡන්තානි-නාදිසු පුල්ලිඞ්ගස්මං-එවං යජන්ත වජන්තාදයො।
bod:අකාරන්තං।
bod:අට්ඨි
bod:ඣලා වා।
bod:ඣලතො යොනං නි හොති වා නපුංසකලිඞ්ගෙ-අට්ඨිනි-යො ලොපදිඝෙසු-අට්ඨි-(භො)අට්ඨි, අට්ඨීනි, අට්ඨී-අට්ඨිං, අට්ඨිනි, අට්ඨි = තතියාදිසු මුනිසද්දසමං-එවමච්ඡි අක්ඛි දධි සත්ථි ආදයො।
bod:ඉකාරන්තං।
bod:දණ්ඩී-“එකවචනෙ”ච්චාදිනා <pb V=.21/> රස්සො-සිලොපො-දණ්ඩීනි, දද්ධී-(භො)දණ්ඩි, දණ්ඩී, දණ්ඩීනි, දද්ධී-දණ්ඩිනං,දණ්ඩිං, දණ්ඩීනි, දණ්ඩී-සෙසං පුල්ලිඞ්ගස්මං-එවං සුඛකාරී සීඝයායී ආදයො।
bod:ඊකාරන්තං।
bod:චක්ඛු, චක්ඛුනි, චක්ඛු-අට්ඨිසද්දසම-එවමායු මධු මත්ථු ධනු චිත්තගුප්පභුතයො-ආයුසාති කොධාදිත්තා නාස්ස සා වා-අම්බුසද්දා ස්මිනො“අම්බවාදීහී”ති වා නි ආදෙසා-අම්බුනි, අම්බුම්හි, අම්බුස්මිං।
bod:ගුණවන්තුසි।
bod:අද්ධංනපුංසකෙ।
bod:න්තුස්ස අද්ධං හොති සිම්හි නපුංසකෙ-ගුණවං, ගුණවන්තං-යොම්හි-“යවාදොන්තුස්සා”ති අකාරෙ“යොනං නී”ති නි තස්ස වා ටාදෙසෙ-ගුණවනතානිච්චාදි-ගච්ඡන්තසමං-එවං යසවන්තු ධනවන්තු ගොමන්ත්වාදයො।
bod:උකාරන්තං।
bod:ගොත්රභු, ගොත්රභුති, ගොත්රභු-(භො)ගොත්රභු, ගොත්රභුනි, ගොත්රභු-ගොත්රභුං, ගොත්රභුති, ගොත්රභු-ගොත්රභුනා ඉච්චාදි පුල්ලිඞ්ගෙ වෙස්සභුසද්දසමං-එවං අභිභු සයමභු ධම්මඤ්ඤ ආදයො।
bod:ඌකාරන්තං-නපුංසකලිඞ්ගං।
bod:අථ සබ්බාදීනං රූපනයො නිද්දිසීයතෙ-සබ්බ කතර කතම උභය ඉතර අඤ්ඤ අඤ්ඤතර අඤ්ඤතම පුබ්බ පරාපර දක්ඛිණුත්තරාධ රානිවවත්ථායමසඤ්ඤායං-ය ත්ය ත එත ඉම අමු කිං එක තුම්හඅම්හ ඉච්චෙතෙ සබ්බාදයො-සබ්බො।
bod:යොනමෙට।
bod:අකාරන්තෙහි සබ්බාදිහි යොනමෙට හොති-සබ්බෙ-එවමාලපන දුතියායොසු।
bod:සබ්බාදීනං නම්හි ච।
bod:අකාරන්තානං සබ්බාදීනං එ හොති නම්හි සුහිසු ච।
bod:සංසානං।
bod:සබ්බාදිතො නංවචනස්ස සංසානං හොන්ති-සබ්බෙසං, සබ්බෙසානං-සෙසං බුද්ධසමං-ඉත්ථියං “ඉත්ථියමත්වා”ති ආප්පච්චයෙ සරලොපෙ ච කතෙ ආකාරස්ස ඝසඤ්ඤායං කඤ්ඤාසද්දස්සෙව රූපනයො, අයන්තු විසෙසො।
bod:ඝපා සස්ස ස්සා වා।
bod:සබ්බාදීනං ඝපතො සස්ස ස්සා වා හොති-“ඝොස්ස”මිච්චාදනා රස්සෙ-සබ්බස්සා। සබ්බාය-නම්හි-සබ්බාසං। සබ්බාසානං।
bod:ස්මිනො <pb V=.22/> ස්සං।
bod:සබ්බාදිනං ඝපතො ස්මිනො ස්සං වා හොති-සබ්බස්සං, සබ්බායං, සබ්බාය-නපුංසකෙ-සබ්බං-යොස්ස නිම්හි-
bod:සබ්බාදීහි।
bod:සබ්බාදිහි පරස්ස නිස්ස ටා න හොති-සබ්බානි-(භො)සබ්බ, සබ්බා, සබ්බානි-සබ්බං, සබ්බෙ, සබ්බානි-නාදිසු පුමෙව-කතරාදයො තයො තීසු ලිඞ්ගෙසු සබ්බසමා-එවං ඉතර අඤ්ඤසද්දා-ස්සාස්සංසු විසෙසො।
bod:ස්සංස්සාස්යායෙස්විතරෙකඤ්ඤෙතිමානමි।
bod:ස්සමාදිසු ඉතරඑකඅඤ්ඤඑත ඉමैඤ්ඤෙසං ඉ හොති-ඉතරිස්සා, ඉතරිස්සං-අඤ්ඤිස්සා, අඤ්ඤිස්සං-අඤ්ඤතරඅඤ්ඤතමසද්දා ලිඞ්ගත්තයෙ සබ්බසමා-පුබ්බො-යො।
bod:පුබ්බාදීහි ඡහි।
bod:එතෙහි ඡහි සවිසයෙ එට වා හොති’ති යොස්සෙට-පුබ්බෙ, පුබ්බා-(භො)පුබ්බ, පුබ්බා, පුබ්බෙ, පුබ්බා-පුබ්බං, පුබ්බෙ, පුබ්බා-සෙසං සබ්බලිඞ්ගෙ සබ්බසමං-එවං පරාදයො පඤ්ච-යො, යා, යමිච්චාදි සබ්බසමං-යාදිනමාලපනෙ රූපං න සම්භවති-ත්යසි।
bod:ත්යතෙතානං තස්ස සො।
bod:ත්යතෙතානමනපුංසකානං තස්ස සො හොති සිම්හි-ස්යො, ස්යාත්යමිච්චාදි-සො।
bod:ත තස්ස නො සබ්බාසු।
bod:තසද්දස්ස තස්ස නො වා හොති සබ්බාසු විභත්තිසු-නෙ, තෙ-නං තං, නෙ, තෙ-නෙන, තෙන, නෙහි, තෙහි, නෙභි, තෙභි-
bod:ට සස්මාස්මිංස්සායස්සංස්සාසංම්හාම්හිස්මිමිමස්ස ච।
bod:සාදස්විමස්ස තසද්දතකාරස්ස ච ටො වා හොති-පුබ්බසර ලොපෙ-අස්ස, නස්ස, තස්ස-නෙසං, නෙසානං, තෙසං, තෙසානං-අම්හා, අස්මා, නම්හා, නස්මා, තම්හා, තස්මා-අම්හි, අස්මිං, නම්හි, නස්මිං, තම්භි, තස්මිං, නෙසු। තෙසු-ඉත්ථියං-සා, නා, නායො, තා, තායො-නං, තං, නා, නායො, තා, තායො-නාම්හි කතෙ-
bod:ස්සා වා තෙතිමාමූහි।
bod:ඝපසඤ්ඤෙහි තා එතා ඉමා අමූහි නාදනමෙකස්මිං ස්සා වා හොති-වා ටා දෙසෙ-අස්සා, නස්සා, නාය।
bod:තාය වා।
bod:ස්සංස්සාස්සායෙසු තස්ස වා ඉ හොති-තිස්සා, තස්සා, තාය-නාහි, නාභි, තාහි, තාභි-සස්ස වා ස්සාම්හි-අස්සා, නස්සා, තිස්සා, තස්සා, ස්සාදෙසාභාවපක්ඛෙ।
bod:තෙතිමාතො සස්ස ස්සාය।
bod:තා එතා ඉමාතො සස්ස ස්සායො හොති වා-අස්සාය, නස්සාය,
bod:තිස්සාය, <pb V=.23/> තස්සාය-ද්විහි මුත්තපක්ඛෙ-තාය තාය-නංවචනස්ස සමාදෙසෙ තකාරස්ස ච වා ටාදෙසෙ “සුනංහිසු“ති දීඝෙ ච කතෙ-ආසං, නාසං, නාසානං, තාසං, තාසානං-සත්තමියං-අස්සං, අස්සා, නස්සං, නස්සා, නායං, නාය, තිස්සං, තිස්සා, තස්සං, තස්සා, තායං, තාය, නාසු, තාසු-නපුංසකෙ-නං, තං, නාති, තාති, නං, තං,නෙ, නා, නි, තෙ, තානි-නාදිසු පුමෙව-එවමෙතසද්දස්ස තීසු ලිඞ්ගෙසු-ටනාදෙසාභාවො’ව විසෙසො-ඉමසි।
bod:සිම්හි නපුංසකස්සායං।
bod:ඉමසද්දස්සානපුංසකස්සායං හොතිසිම්හි-අයං, ඉමෙ, ඉමං, ඉමෙනා।
bod:නාම්හිනිමි।
bod:ඉමසද්දස්සානිත්ථියං නාම්හි අනैමිච්චාදෙසා හොන්ති-අනෙන, ඉමිනා-හි-
bod:ඉමස්සා නිත්ථියං ටෙ।
bod:ඉමසද්දස්සානිත්ථියං ටෙ හොතිවා සුනංහිසු-එහි, එහි, ඉමෙහි, ඉමෙහි-ස-ටසස්මාස්මි මිච්චාදිනා සබ්බස්සිමස්ස වා ටාදෙසෙ-අස්ස, ඉමස්ස, එසං, එසානං। ඉමෙසං, ඉමෙසානං-අම්හා, අස්මා, ඉමම්හා, ඉමස්මා-අම්හි, අස්මිං, ඉමම්හි, ඉමස්මිං, එසු, ඉමෙසු-ඉත්ථියං-අයං, ඉමා, ඉමායො-ඉමං, ඉමා, ඉමායො-නා-“ස්සා වා තෙතිමාමූහී”ති ස්සා වා, ටාදෙසෙ ස්සමිච්චාදිනා ඉ ආ දෙසෙ ච-අස්සා, ඉමිස්සා-අඤ්ඤත්ර = ඉමාය, ඉමාහි, ඉමාහි-ස-අස්සා, ඉමිස්සා, අස්සාය, ඉමිස්සාය, ඉමාය, නංවචනස්ස සමාදෙසෙ ඉමස්ස ච ටාදෙසෙ “සුනංහසූ”ති දීඝෙ ච කනෙ-ආසං, ඉමායං-සානමාදෙසෙ-ඉමාසානං-සත්තමියං-අස්සං, ඉමිස්සං। අස්සාය, ඉමිස්සාය, ඉමායං, ඉමාය, ඉමාසු-නපුංසකෙ।
bod:ඉමස්සිදං වා।
bod:අංසිසු සහ තෙහි ඉමස්සිදං වා හොති නපුංසකෙ-ඉදං, ඉමං, ඉමා, ඉමානි-ඉදං, ඉමං, ඉමෙ, ඉමානි-තතියාදිසු පුල්ලිඞ්ගස්මං-අමුසි।
bod:මස්සාමුස්ස।
bod:අනපුංසකස්සාමුස්ස මකාරස්ස සො භොති සිම්හි-අසු-යො-
bod:ලොපො මුස්මා।
bod:අමුසද්දතො යොනං ලොපො වා හොති පුල්ලිඞ්ගෙ’ති නිච්චංයො ලොපෙ දිඝො-අමු-අමුං, අමූ-අමුනා, අමූහි, අමූභි-
bod:න නො සස්ස।
bod:අමුස්මා සස්ස නො න හොති-අමුස්ස, අමුසං, අමුසානං-අමුනා, අමුම්හා, අමුස්මා-අමුම්හි,අමුස්මිං, අමුසු-ඉත්ථියං-අසු, අමු, අමුයො-
bod:අමුං, අමූ, අමුයො-නා-“ස්සාවා, තෙතිමාමූහී”ති ස්සා වා-අමුස්සා, අමුයා, අමූහි, අමූභි-අමුස්සා, අමුයා, අමුසං, අමූසානං-සත්තමියංඅමුස්සා। අමුස්සං। අමුයං, අමුයා, අමුසු-නපුංසකෙ-
bod:අමුස්සාදුං।
bod:අංසිසු සහ තෙහි අමුස්ස අදුං හොති වා නපුංසකෙ-අදුං-අඤ්ඤ
bod:ත්ර <pb V=.24/> සිලොපෙ-අමු, අමුන, අමූ, අදුං, අමුං, අමුනි, අමූ-සෙසං පුමෙව-කිංසි।
bod:කිස්ස කො සබ්බාසු।
bod:සබ්බාසු විභත්තීසු කිස්ස කො හොති-සිස්සො-කො, කෙ, කං, කෙ, කෙන, කහි, කෙහි।
bod:කි සස්මිංසු වා නිත්ථියං।
bod:අනිත්ථියං කිස්ස කි වා හොති සස්මිංසු-කිස්ස, කස්ස, කෙසං, කෙසානං, කම්හා, කස්මා, කිම්හි, කිස්මිං, කම්හි, කස්මිං, කෙසු-ඉත්ථියං-කආදෙසෙ අකාරන්තත්තා ආප්පච්චයො-කා, කා, කායො ඉච්චාදි සබ්බාව-නපුංසකෙ।
bod:කිමංසිසු සහ නපුංසකෙ।
bod:අංසිසු සහ තෙහි කිංසද්දස්ස කිං හොති නපුංසකෙ-කිං, කානි, කිං, කෙ, කානි-කෙනෙච්චාදි පුමෙව-එකසද්දො සඞ්ඛ්යාතුල්යඤ්ඤා සහායවචනො-අත්ර සඞ්ඛ්යාසද්දො සංඛෙය්යවාචි-යදා සඞ්ඛෙය්ය වාචී තදෙකවචනන්තො අඤ්ඤත්ර බහුවචනන්තොපි-එකො එකා එකමිච්චාදි-සබ්බසමං තිලිඞ්ගෙසු-ස්සාස්සංසු පන-ස්සමාදිනා ඉම්හි එකිස්සා එකිස්සං-තුම්හ අම්භසද්දා අලිඞ්ගා-තථා උභ කතිඤ්චි සද්දා පඤ්චාදයො අට්ඨාරසන්තා ච-තුම්හසි අම්හසි।
bod:තුම්හස්ස තුවං ත්වමම්හි ච।
bod:අම්හිසිම්හි ච තුම්හස්ස සවිහත්තිස්ස තුවං ත්වං හොන්ති-තුවං ත්වං।
bod:සිම්හි හං।
bod:සිම්හි අම්හස්ස සවිභත්තිස්ස අහං හොති-අහං-යො-තුම්හෙ।
bod:මයමසමාම්හස්ස।
bod:යොස්වම්හස්ස සවිභත්තිස්ස මයමස්මා වා හොන්ති යථාක්කමං-මයං, අස්මා, අම්හෙ-අං-තුවං। ත්වං।
bod:අම්හි තං මං තවං මමං।
bod:අම්හි තුම්හඅම්හසද්දානං සවිභත්තීනං තං මං තවං මමං හොන්ති යථාක්කමං-තං, තවං, මං, මමං।
bod:දුතියෙ යොම්හි වා।
bod:තුම්හඅම්හසද්දානං සවිහත්තීනං පච්චෙකං ඞං ඞාකං වා හොන්ති දුතියෙ යොම්හි-තුම්හාකං තුම්හෙ, අම්හං, අම්හාකං, අස්මා, අම්හෙ।
bod:නාස්මාසු තයා මයා।
bod:නාස්මාසු තුම්හඅම්හසද්දානං සවිභත්තීනං තයා මයා හොන්ති යථාක්කමං।
bod:තයාතයිනං ත්ව වා තස්ස।
bod:තුම්හස්ස තයාතයීනං තකාරස්ස ත්ව හොති වා-ත්වයා, තයා, මයා, තුම්හෙහි, තුම්හෙභි। අම්හෙහි, අම්හෙභි।
bod:තව <pb V=.25/> මම තුය්හං මය්හං සෙ।
bod:සෙ තුම්හඅම්හසද්දානං ස්විභත්තීනං තව මම තුය්හං මය්හං හොන්ති යථාක්කමං-තව තුය්හං මම මය්හං।
bod:නංසෙස්ව සමාකං මමං।
bod:නංසෙස්වම්හස්ස සවිභත්තිස්ස අස්මාකං මමං හොන්ති යථාක්කමං-මමං।
bod:ඞං ඞාකං නම්හි।
bod:නම්හි තුම්හඅම්හසද්දානං සවිභත්තීනං ඞං ඞාකං හොන්ති පච්චෙකං-තුම්හං තුම්හාකං අම්හං අම්හාකං අස්මාකං।
bod:ස්මාම්හි ත්වම්හා।
bod:ස්මාම්හි තුම්හස්ස සවිභත්තිස්ස ත්වම්හා හොති වා-ත්වම්හා ත්වයාතයා මයා।
bod:ස්මිම්හි තුම්හාම්හානං තයි මයි।
bod:ස්මිම්හි තුම්හ අම්හසද්දානං සවිභත්තීනං තයි මයි හොන්ති යථාක්කමං-ත්වයි තයි මයි, තුම්හෙසු।
bod:සුම්හාම්හසයාස්මා।
bod:අම්හස්ස අස්මා හොති වා සුම්හි-අස්මාසු අම්හෙසු।
bod:“අපාදාදො පදතෙකවාක්යෙ”ති අධිකාරො।
bod:යොනං හිස්වපඤ්චම්යා වො නො।
bod:අපඤ්චමියා යොනං හිස්වපාදාදො වත්තමානානං පදස්මා පරෙස මෙකවාක්යෙ ඨිතානං තුම්හඅම්භසද්දානං සවිභත්තීනං වො නො හොන්ති වා යථාක්කමං-තිට්ඨථ වො, තිට්ඨථ තුම්හෙ, තිට්ඨාම නො, තිට්ඨාම මයං-පස්සති වො, පස්සති තුම්හෙ, පස්සති නො, පස්සති අම්හෙ-දියතෙ වො, දියතෙ තුම්හං, දියතෙ නො, දියතෙ අම්හං-ධනං වො, ධනං තුම්හං,ධනං නො, ධනං අම්හං-කතං වො, කතං තුම්හෙහි, කතං නො, කතං අම්හෙහි।
bod:තෙ මෙ නා සෙ।
bod:නාම්හි සෙ ච අපාදාදො වත්තමානානං පදස්මා පරෙසං එකවාක්යෙ ඨිතානං තුම්හඅම්හසද්දානං සවිහත්තීනං තෙ මෙ වා හොන්ති යථාක්කමං-කතං තෙ, කතං තයා, කතං මෙ, කතං මයා-දියතෙ තෙ, දීයතෙ තව, දීයතෙ මෙ, දියතෙ මම-ධනං තෙ, ධනං තව, ධනං මෙ, ධනං මම।
bod:නචවාහාහෙවයොගෙ।
bod:චවාහඅහඑවෙහියොගෙ තුම්හඅම්හසද්දානමාදෙසාන හොන්ති। ගච්ඡාම තුම්හෙ ච, මයඤ්ච-පස්සති තුම්හෙ ච, අම්හෙ ච-කතං තුම්හෙහි ච, අම්හෙහි ච-දියතෙ තුම්හඤ්ච, අම්හඤ්ච-ධනං තුම්හඤ්ච, අම්හඤ්ච-කතං තයා ච, මයා ච-දීයතෙ තව ච, මම ච-ධනං තව ච මම ච-වාදියොගෙප්යෙවං ඤෙය්යං-උභ කති සද්දා බහුවචනත්තා-“උභගොහි ටො“ති යොනං ටො-උභො, උභො-සුහිසුභස්සො। <pb V=.26/>
bod:උභස්ස සුහිස්වො හොති-උභොහි උභොහි-
bod:උභින්නං।
bod:උභා නංවචනස්ස ඉන්නං හොති-උභින්නං, උභොසු।
bod:ටි කතිම්හා
bod:කතිම්හායොනංටි හොති-කති,කති,කතීහි,කතීභි, කතින්නං කතීසු।
bod:අථ සඞ්ඛ්යාසද්දා වුච්චන්තෙ।
bod:එකාදයො අට්ඨාරසන්තා සඞ්ඛෙය්යවචනා-වීසතිආදයො පන සඞ්ඛ්යානවචනාච-එකසද්දො සබ්බාදිසු වුත්තොව-ද්වාදිනමට්ඨාරසන්තානං බහුවචනන්තත්තා එකවචනාභාවො-ද්විසද්දා යොම්හි।
bod:යොම්හි ද්වින්නං දුවෙ ද්වෙ।
bod:යොම්හි ද්විස්ස සවිභත්තිස්ස දුවෙ ද්වෙ හොන්ති පච්චෙකං-දුවෙ ද්වෙ, ද්වීහි ද්වීභි।
bod:දුවින්නං නම්හි වා।
bod:නම්හි ද්විස්ස සවිභත්තිස්ස දුවින්නං හොති වා-දුවින්නං-අඤ්ඤත්ර।
bod:නම්හි නුක ද්වාදීනං සත්තරසන්තං।
bod:ද්වාදීනං සත්තරසන්නං සඞ්ඛ්යානං නුඛොති නම්හි විභත්තිම්හි। උකාරොඋච්චාරණත්ථො-කකාරො අන්තාවයවත්ථො-තෙන නම්භීන දීඝො-ද්වින්නං,ද්වීසු-තිසද්දා යොම්හි।
bod:පුමෙ තයො චත්තාරො।
bod:යොම්හි සවිභත්තීනං තිවතුන්නං තයො චත්තාරො හොන්ති යථාක්කමං පුල්ලිඞ්ගෙ-තයො, තයො, තීහි, තීභි।
bod:ණ්ණං ණ්ණන්නං තිතොජ්ඣා।
bod:ඣසඤ්ඤතො තිතො නංවචනස්ස ණ්ණං ණ්ණන්නං හොන්ති-තිණ්ණං තින්ණන්නං,තීසු-ඉත්ථීයං।
bod:තිස්සො චතස්සො යොම්හි සවිභත්තීනං।
bod:විභත්තිසහිතානං තිවතුන්නං යොම්හි තිස්සො චතස්සො හොන්තිත්ථියං යථාක්කමං-තිස්සො, තිස්සො, තීහි තීභි।
bod:නම්හි තිචතුන්නමිත්ථියං තිස්සචතස්සා।
bod:නම්හි තිචතුන්නං තිස්ස චතස්සා හොන්තිත්ථියං යථාක්කමං-තිස්සන්නං, තීසු-නපුංසකෙ।
bod:තීණි චත්තාරි නපුංසකෙ।
bod:යොම්හි සවිභත්තීනං තිචතුන්නං යථාක්කමං තීණි චත්තාරි හොන්ති නපුංසකෙ-තීණි තීණි-සෙසං පුල්ලිඞ්ගසමං-චතු යො।
bod:චතුරො වා චතුස්ස।
bod:චතුසද්දස්ස සවිභත්තිස්ස යොම්හි චතුරො වා හොති පුල්ලිඞ්ගෙ-චතුරො, චතුරො-අඤ්ඤත්ර-චත්තාරො, චත්තාරො-චතූහි චතූභි।
bod:ට <pb V=.27/> පඤ්චාදීහි චුද්දසහි।
bod:පඤ්චාදීහි චුද්දසහි සඞ්ඛ්යාහි යොනං ටො හොති-පඤ්ච, පඤ්ච।
bod:පඤ්චාදීනං චුද්දසන්නම।
bod:පඤ්චාදීනං චුද්දසන්නං සුනංහිස්ව හොති-එත්තාපවාදොයං-පඤ්චහි පඤ්චභි, පඤ්චන්තං පඤ්චසු-එවං ඡාදයො අට්ඨාරසන්තා-එකො ච ද ස චාති චත්ථසමාසෙ එකෙන අධිකා දසාති තතියාසමාසෙ වා කතෙ “එකත්ථතාය”න්ති විභත්තිලොපො-එවමුපරි ච।
bod:එකට්ඨානමා।
bod:එකඅට්ඨානං ආ හොති දසෙ පරෙ।
bod:ර සඞ්ධ්යාතො වා।
bod:සඞ්ඛ්යාතො පරස්ස දසස්ස ර හොති විභාසා-සච“පඤ්චමියං පරස්සෙ”ති අනුවත්තමානෙ “ආදිස්සා“ති දකාරස්සෙව හොති-එකා රස, එකාදස।
bod:ආ සඞ්ඛ්යායාසතාදො’නඤ්ඤත්ථෙ।
bod:සඞ්ඛ්යායමුත්තරපදෙ ද්විස්ස ආ හොතසතාදො’නඤ්ඤත්ථෙ-ද්වාදස।
bod:ඛා චත්තාළීසාදො।
bod:ද්විස්ස ඛා වා හොතචත්තාළීසාදො’නඤ්ඤත්ථෙ-බාරස।
bod:තිස්සෙ।
bod:සඞ්ඛ්යායමුත්තරපදෙ තිස්ස එ හොතසතාදො’නඤ්ඤත්ථෙ।
bod:ඡතීහි ළො ච।
bod:ඡතිහි පරස්ස දසස්ස ළො හොති රො ච-තෙළස-තෙරස।
bod:චතුස්ස චුචො හොන්ති වා දසසද්දෙ පරෙ-ද්විත්තෙ-චුද්දස චොද්දස චතුද්දස।
bod:වීසතිදසෙසු පඤ්චස්ස පණ්ණුපණ්ණා।
bod:වීසතිදසෙසු පරෙසු පඤ්චස්ස පණ්ණුපණ්ණා හොන්ති වා යථාක්කමං-පණ්ණරස පඤ්චදස।
bod:ඡසස සො।
bod:ඡස්ස සො ඉච්චයමාදෙසො හොති දසසද්දෙ පරෙ-සොළස සොරස, සත්තරස සත්තදස, අට්ඨාරස අට්ඨාදස-එකෙන ඌනා වීසතීති විසෙසනසමාසගබ්භෙ තතියාසමාසෙ।
bod:ඉත්ථියම්හාසිතපුමිත්ථි පුමෙවෙකත්ථෙ।
bod:ඉත්ථියං වත්තමානෙ එකත්ථෙ සමානාධිකරණෙ උත්තරපදෙ පරෙ භාසිතපුමිත්ථි පුමෙව හොතීති පුම්භාවා ආප්පච්චයො නිවත්තතෙ-එකූනවීසති-ඉත්ථිලිඞ්ගෙකවචනන්තො-වීසතිආදයො හි ආනවුතියා එකවචනන්තා ඉත්ථිලිඞ්ගා-(භො) එකූනවීසති එකූනවීසතිමිච්චාදි-එවං වීසති එකවීසති ද්වාවීසති බාවීසති තෙවීසතිප්පභුතයො।
bod:වීසතයං <pb V=.28/> පඤ්චස්ස වා පණ්ණආදෙසෙ-පණ්ණුවීසති, පඤ්චවීසති-එකෙන ඌනා තිංසති තිංසා වා එකුනතිංසති එකුනතිංසා-මතිකඤ්ඤා සමා-එවං තිංසති තිංසාප්පභුතයො-තිංසාසද්දස්ස පන සිලොපෙ-දීඝරස්සාති යොගවිභාගා රස්සෙ-තිංස-නිග්ගහීතාගමෙ ච තිංසන්තිපි හොති-එවමුපරි ච යථාසම්භවං-ද්වත්තිංසතිආදිනං රස්සඤ්චත්තානි-චත්තාළීසාය සම්හි-චත්තාළීසා චත්තාළීස චත්තාළීසං වා,එවං චත්තාරීසා චත්තාරිස චත්තාරීසං।
bod:ද්විස්සා ච।
bod:අසතාදො’නඤ්ඤත්ථෙ චත්තාළීසාදො ද්විස්ස එ හොති වා ආ ච-ද්වෙ චත්තාළීස ද්වාචත්තාළීස ද්වීචත්තාළීස-එවං ද්වෙවත්තාරිස ද්වාචත්තාරීස ද්විචත්තාරීස, ද්වෙචත්තාළීසති ද්වාචත්තාළීසති ද්විචත්තාළීසති।
bod:චත්තාළීසාදො වා।
bod:අසතාදො’නඤ්ඤත්ථෙ චත්තාළීසාදො තිස්සෙ වා හොති-තෙචත්තාළීස තිවත්තාළීස තෙචත්තාළීසති තිචත්තාළීසති-තෙචත්තාරීස තිචත්තාරීස-ද්වෙපඤ්ඤාස ද්වාපඤ්ඤාස ද්විපඤ්ඤාස ද්වෙපණ්ණාසති පණ්ණාස, ද්වෙසට්ඨි ද්වාසට්ඨි ද්විසට්ඨි, තෙසට්ඨි තිසට්ඨි, ද්වෙසත්තති ද්වා සත්තති ද්වීසත්තති ද්වෙසත්තරි ද්වාසත්තරි ද්විසත්තරි, තෙසත්තති තිසත්තති තෙසත්තරි තිසත්තරි, ද්ව්ඤසීති ද්වාඅසීති ද්වීයාසීති-යාගමො-ත්ඤසීති තියාසීති, ද්වෙනවුති ද්වානවුති ද්විනවුති, තෙනවුති තිනවුති-සතං, නපුංසක මෙකවචනන්තං-එවං සහස්සදයො-කොටි පකොටි කොටිප්පකොටි අක්ඛොහිණියො ඉත්ථිලිඞ්ගෙකවචනන්තා-වග්ගභෙදෙ තු සබ්බාසම්පි සඞ්ඛ්යානං බහුවචනඤ්ච හොතෙව-යථා-ද්වෙ විසතියො, තිස්සො වීසතියො ඉච්චාදි-දස අසකං සතං නාම,දසසතං සහස්සං, දසසහස්සං නහුතං, දසනහුතං ලක්ඛං, සතසහස්සන්තිපි වුච්චති-ලක්ඛසතං කොටි, කොටිලක්ඛසතං පකොටි, පකොටිලක්ඛසතං කොටිප්පකොටි-එවං නහුතං නින්නහුතං අක්ඛොහිණී බින්දු අබ්බුදං නිරබ්බුදං අහකහං අබබං අටටං සොගන්ධිකං උප්පලං කුමුදං පුණ්ඩරිකං පදුමං කථානං මහාකථානං අසඞ්ඛෙය්යන්ති යථාක්කමං සතලක්ඛගුණං වෙදිතබ්බං।
bod:අථාසඞ්ඛ්යමුච්චතෙ।
bod:තං දුවිධං පාදිචාදිභෙදෙන-තත්ථ-ප පරා අප සං අනු අව ඔ නි දු වි අධි අපි අති සු උ අභි පති පරි උප ආ-ඉමෙ වීසති පාදයො-චාදයො පන-ච වා හ අහ එව එවමිච්චාදයො-ඉමෙ ද්වෙපි ලිඞ්ගසඞ්ඛ්යාරහිතා-එතෙහි පන යථාසම්භවං විහිතානං විභත්තිනං।
bod:අසඞ්ඛ්යෙහි සබ්බාසං।
bod:අවිජ්ජමානසඞ්ඛ්යොහි පරාසං සබ්බාසං විභත්තීනං ලොපො හොතීති ලොපො ච।
bod:විභත්තියා <pb V=.29/> තතො භෙදො සලිඞ්ගානං භවෙ තථා තුම්හාදිනං ත්වලිඞ්ගෙසු නෙවත්ථි පාදිවාදිනං।
bod:වුතතානි ස්යාද්යන්තානි।
bod:අථෙකත්ථමුච්චතෙ-උපසද්දා පඨමෙකවචනං සි-තස්ස “අසඞ්ඛ්යෙහි සබ්බාසං”ති ලොපො-කුම්භසද්දා ඡට්ඨයෙකවචනං ස-උප කුම අස ඉති ඨිතෙ “අවිග්ගභො නිච්චසමාසො පදන්තරවිග්ගහො වෙ”ති සමීපං කුම්භස්සෙති පදන්තරචිග්ගහෙ-“ස්යාදි ස්යාදිනෙකත්ථ”න්ති සබ්බත්ථෙකත්ථෙ වත්තතෙ।
bod:අසඞ්ඛ්යං විභත්ති සම්පත්ති සමිප සාකල්යාහාව යථාපච්ඡා යුගපදත්ථෙ।
bod:අසඞ්ඛ්යං ස්යාද්යන්තං විභත්ත්යාදිනමත්ථෙවත්තමානං ස්යාද්යන්තෙන සහෙකත්ථම්භවති।
bod:එකත්ථතායං।
bod:ඊයාදිණදිසමාසෙහි එකත්ථිභාවො එකත්ථතා-තස්මිං ස්යාදි ලොපො හොති-“තං නපුංසක”මිතිනපුංසකලිඞ්ගං-තතො ස්යාදි-“පුබ්බස්මාමාදිතො”ති ලොපෙ සම්පත්තෙ।
bod:නාතො මපඤ්චමියා।
bod:අමාදෙකත්ථා පුබ්බං යදෙකත්ථමකාරන්තං තතො පරාසං සබ්බාසං විභත්තීනං ලොපො න හොති අංතු භවත්යපඤ්චමියා-උපකුම්භං තිට්ඨති-කුම්භස්ස සමීපං තිට්ඨතීති අත්ථො-උපකුම්භං පකස්ස।
bod:වා තතියාසත්තමීනං।
bod:අමාදෙකත්ථා පුබ්බං යදෙකත්ථමකාරන්තං තතො පරාසං තතියා සත්තමීනං අං හොති වා-උපකුම්භං කතං, උපකුම්භෙන වා, උප කුම්භං දෙහි-පඤ්චමියං අමභාවා-උපකුම්භා අපෙහි-උපකුම්භමායත්තං-උපකුම්භං නීධෙහි, උපකුම්භෙ වා-එවමුපනගරමිච්චාදි-සමීපං අග්ගිනොඋපග්ගි-එත්ථපන-“පුබ්බස්මාමාදිතො”ති සබ්බස්යාදි ලොපොව-එවමුපගුරු-වෙති සබ්බත්ථ වත්තතෙ।
bod:අමාදි।
bod:අමාදි ස්යාද්යන්තං ස්යාද්යන්තෙන සහ බහුලමෙකත්ථං හොති-ගාමං ගතො ගාමගතො, මුහුත්තං සුඛං මුහුත්තසුඛං-වුත්තියෙවොපපදස මාසෙ-කුම්භකාරො, එත්ථ බහුලාධිකාරා අස්යාද්යන්තෙනාපි සමාසො। න්තමානක්තවන්තූහි වාක්ය-ධම්මං සුණන්තො, ධම්මං සුණමානො, ඔදනං භුත්තවා, රඤ්ග්ඤා භතො රාජහතො, අසිනා ජින්නො අසිච්ඡින්නො, පිතරාසදිසොපිතුසදිසො, දධිනා උපසිත්තං භොජනං දධිභොජනං, ගුළෙන මිස්සො ඔදනො ගුළොදනො-ඉහ පන වුත්ති පදෙනෙවොපසිත්තාදි ක්රියායාඛ්යාපනතො න තත්ථායුත්තත්ථතා-ක්වචිවුත්තියෙව-උරගො-ක්වචි වාක්යමෙව-එරසුනා ඡින්නවා, දස්සනෙන පහාතබ්බා, බ්රාහ්මණස්ස දෙය්යංබ්රාහ්මණදෙය්යංයුපාය දාරු යුපදාරු, <pb V=.30/> ඉධ නහොති සඞ්ඝස්ස දාතබ්බං-ගාමා නිග්ගතො ගාම නිග්ගතො, ක්වචිවුත්ති යෙව-කම්මජං-ඉධ න හොති රුක්ඛා පතිතො-රඤ්ඤො පුරිසො රාජපුරිසො-බහුලාධිකාරා න්තමානනිද්ධාරියපුරණ භාවති භාවති ත්තත්ථෙහි නහොති-මමානුකුබ්බං, මමානුකුරුකමානො, ගුන්නංකණ්හා සම්පන්නඛීරතමා, සිස්සානං පඤ්චමො, පටස්ස සුක්කතා-ක්වචි හොතෙව-වත්තමානසාමීප්යං, ඵලානං තිත්තො, ඵලානං සුහිතො, බ්රාහ්මණස්ස කණ්හා දන්තා ඉච්චත්ර දන්තාපෙක්ඛා ඡට්ඨිති කණ්හෙනසම්බන්ධාභාවා න සමාසො-අඤ්ඤමඤ්ඤසම්බන්ධානංහි සමාසොයදා තු කණ්හා ච තෙ දන්තා චෙති විසෙසනස්මාසො තදා ඡට්ඨි කණ්හදන්තාපෙක්කාති බ්රාහ්මණකණ්හදන්තාති හොතෙව-රඤ්ඤො මාගධස්ස ධනමිච්චත්ර රඤ්ඤොති ඡට්ඨි ධනමපෙක්ඛතෙ න මාගධං රාජා එව මාගධසදදෙන වුච්චතෙති භෙදාභාවා සම්බන්ධාභාවොති තුල්යාධිකරණෙන මාගධෙන සහ රාජා න සමස්යතෙ-රඤ්ඤො අස්සො ච පුරිසො චාති එත්ථ රඤ්ඤො අස්සො පුරිසොති ච පච්චෙකං සම්බන්ධතො සාපෙක්කතාය න සමාසො-අස්සො ච පුරිසො චාති චත්ථසමාසෙ කතෙ තු රාජස්සපුරිසාති හොතෙවඤ්ඤානපෙක්ඛත්තා-රඤ්ඤො ගරුපුත්තොති එත්ථ පන රාජාපෙක්ඛිනොපි ගරුනො පුත්තෙන සහ සමාසො ගමකත්තා-ගමකත්තම්පිහි සමාසස්ස නිබන්ධනං-දානෙ සොණ්ඩො දානසොණ්ඩො-ක්වචි වුත්තියෙව-පබ්බතට්ඨො-ක්වචී සමාසෙපි විභත්යලොපො-ජනෙ සුතො।
bod:විසෙසනමෙකත්ථෙන।
bod:විසෙසනං ස්යාද්යන්තං වසෙස්සෙන ස්යාද්යන්තෙන සමානාධිකාරණෙන සහෙකත්ථං හොති-නීලඤ්ච තං උප්පලං චෙති නිලුප්පලං-වාක්යෙ තුල්යාධිකරණභාවප්පකාසනත්ථං චතසද්දප්පයොගො-වුත්තියන්තු සමාසෙනෙව තප්පකාසනතො න තප්පයොගො-එව මඤ්ඤත්රාපි වුත්තට්ඨානමප්පයොගො-බහුලාධිකාරා ක්වචි උපමානභුතං විසෙසනම්පරං භවති-සීහො’ච සීහො-මුනි ච සො සීහො චාති මුනිසීහො-මුනිසද්දොයෙව වා විසෙසනං-තථාහි-සීහොති වුත්තෙ උපචරිතානුපචරිතසීහානං සාමඤ්ඤප්පතීතියං මුනිසද්දො විසෙසෙති-සීලමෙව ධනං සීලධනං-ධම්මොති සම්මතො ධම්මසම්මතො-මහන්ති ච සා සද්ධා චාති සමාසෙ කතෙ-“ඉත්ථියම්භාසිතපුමිත්ථි පුමෙවෙකත්ථ”ත පුම්භාවා ඞීප්පච්චයාභාවො-“ටන්තන්තුනන්ති”න්තස්ස ටෙ-“බ්යඤ්ජනෙ දීඝරස්සා”ති දිඝෙ-මහාසද්ධා।
bod:නඤ।
bod:නඤිච්චෙතං ස්යාද්යන්තං ස්යාද්යන්තෙන සහෙකත්ථං හොති-ඤකාරො“ටනඤ්ඤස්සා”ති විසෙසනත්ථො-පාමනපුත්තාදීසු මා හොතූති।
bod:ටනඤ්ඤස්ස।
bod:උත්තරපදෙ නඤ්සද්දස්ස ට හොති-න බ්රාහ්මණො අබ්රාහ්මණො, නඤයං පරියුදාසවුත්ති පසජ්ජප්පටිසෙධවුත්ති ච-පඨමපක්ඛෙ-බ්රාහ්මණ <pb V=.31/> අඤ්ඤො බ්රාහ්මණන්තානජ්ඣාසිනො ඛත්තියාදි බ්රාහ්මණ සදිසොයෙව අබ්රාහ්මණෙති වුත්තෙ පතියතෙ-ඉතරස්මිං පන පක්ඛෙ කෙනචි සංසයනිමිත්තෙන ඛත්තියාදො බ්රාහ්මණෙති පවන්තස්ස මිච්ඡාඤාණනිවුත්ති කරීයති-බ්රාහ්මණෙ යං’න භවති බ්රාහ්මණෙති බ්රාහ්මණන්තජ්ඣාසිතො න භවතීති අත්ථො-තත්ථ විනා සදිසත්තං මිච්ඡාඤාණසම්භවා පයොගසාමත්ථියා ච සදිසපටිප්පත්ති තග්ගතාච ලිඞ්ගසඞ්ඛ්යා භවන්ති-අතොයෙවොච්චතෙ නඤිවයුත්ත මඤ්ඤසදිසාධිකරණෙ තථා හි අත්ථසම්පච්චයොති-තදෙවං පක්ඛඤ්චයෙව පුබ්බපදත්ථප්පධානත්තං-එවමනස්සො-ඉහතු।
bod:අන සරෙ।
bod:සරාදො උත්තරපදෙ නඤ්සද්දස්ස අන හොතීති නස්ස අන।
bod:කුපාදයො නිච්චමස්යාදිවිධිම්හි।
bod:කුසද්දො පාදයො ච ස්යාද්යන්තෙන සහෙකත්ථා හොන්ති නිච්චං ස්යාදිවිධිවිසයතො’ඤ්ඤත්ථ-කුච්ඡිතො බ්රාහ්මණො කුබ්රාහ්මණො-එවංකුපුරිසො-“පුරිසෙ වා”ති පක්ඛෙ කාදෙසෙ-කාපුරිසො-ඊසකං උණ්හං කදුණ්හං-“සරෙ කද කුස්සුත්තරත්ථෙ”ති කුස්ස කදාදෙසො-අප්පකං ලවණං කාලවණං-“කාප්පත්ථෙ”ති කාදෙසො।
bod:පාදයො ගතාද්යත්ථෙ පඨමාය।
bod:පගතො ආචරියො පාචරියො-එවං පන්තෙවාසී-සුට්ඨුකතං සුකතං-කිච්ඡෙන කතං දුක්කතං।
bod:අච්චාදයො කන්තාද්යත්ථෙ දුතියාය।
bod:අතික්කන්තො මාලමතිමාලො।
bod:ඝපස්සාන්තස්යාප්පකානස්ස।
bod:අන්තභුතස්සාප්පධානස්ස ඝපස්ස ස්යාදිසු රස්සො හොතීති රස්සො।
bod:අවවාදයො කුට්ඨාද්යත්ථෙ තතියාය।
bod:අවකුට්ඨං කොකිලාය වනමවකොකිලං-අවකුට්ඨන්ති පරිච්චත්තං।
bod:පරියාදයො ගිලානාද්යත්ථෙ චතුත්ථියා।
bod:පරිගිලානො’ජ්ඣෙනාය පරියජ්ඣෙනො।
bod:න්යාදයො කන්තාද්යත්ථෙ පඤ්චමියා।
bod:නික්කන්තො කොසම්බියා නික්කොසම්බි-ඝපාදිනා රස්සො।
bod:වා නෙකඤ්ඤත්ථෙ।
bod:අනෙකං ස්යාද්යන්ත මඤ්ඤස්ස පදස්සත්ථෙ එකත්ථං වා හොති-ඔ තිණ්ණො හංසො යං සො ඔතිණ්ණහංසො-(ජලාසයො)।
bod:ජිතො මාරො යෙන සො ජිතමාරො-(භගවා)-ජින්නොතරු යෙන සො ඡින්නතරු(ඵරසු)දින්නො සුඞ්කො යස්සසො දින්නසුඞ්කො(රාජා)-අපගතං කාලකං යස්මා සො අපගතකාලකො (පටො)පහුතං ධනං යස්ස සො පහුතධනො-(පුරිසො)-නත්ථි සමො යස්ස සො අසමො-නස්ස ටාදෙසො-චිත්තා ගාවො යස්සාති සමාසෙ කතෙ।
bod:ගොස්සු <pb V=.32/>
bod:අන්තභුතස්සාප්පධානස්ස ගොස්ස ස්යාදීසු උ හොති-චිත්තගු-(ගොමා)-මත්තානෙකෙ ගජා යස්මිං තං මත්තානෙකගජං-(වනං) සහ පුත්තෙන වත්තමානො සපුත්තො සහ පුත්තො වා-“සහස්ස සො’ඤ්ඤත්ථෙ“ති පක්ඛෙ සහස්ස සො-ධවා ච බදිරා ච පලාසා චෙති විග්ගහෙ।
bod:චත්ථෙ।
bod:අනෙකං ස්යාද්යන්තං චත්ථෙ එකත්ථං වා භවති-සමුච්චයො’න්වාවයො ඉතරීතරයොගො සමාහාරො චෙති චතතාරො චත්ථා-තත්ථ ඉතරීතරයොගෙ සමාහාරෙ ච එකත්ථීභාවො සම්භවති පදානං අඤ්ඤමඤ්ඤසම්බන්ධතො-න සමුච්චයෙ නාප්යන්වාචයෙ තදභාවතො, චසද්දනිවුත්ති।
bod:සමාහාරෙ නපුංසකං।
bod:චත්ථෙ සමාහාරෙ යදෙකත්ථං තං නපුංසකලිඞ්ගං භවති-සමාහාරස්සෙකත්තා එකවචනමෙව-ධවඛදිරපලාසං-කත්ථ චි න හොති’සභාපරිසායා’ති ඤාපකා-ආධිපච්චපරිවාරො-ඉතරීතරයොගෙ අවයවප්පධානත්තා බහුවචනං-ධවඛදිරපලාසා-සමාසෙ යං පුබ්බං වූත්තං තදෙව පුබ්බං නිපතති-කමාතික්කමෙ පයොජනාභාවා-ක්වචි විපල්ලාසොපි හොති බහුලාධිකාරතො-දන්තානං රාජා රාජදන්තො-පාපා භුමි යස්මිං පාපා ච සාභුමි චෙති වා විග්ගය්හ සමාසෙ සමාසන්ත්වෙච්චාධිකාරො।
bod:පාපාදීහි භුමියා।
bod:පාපාදීහි පරා යා භුමි තස්සා සමාසන්තො අ හොති-පාපභුමං, (ඨානං)-ඉත්ථියමිච්චාදිනාආප්පච්චයො නිවත්තනෙ-ජාතියා උප ලක්ඛිතා භුමි ජාතිභුමං।
bod:සඞ්ඛ්යාහි
bod:සඞ්ඛ්යාහි පරා යා භුමි තස්සා සමාසන්තො අහොති-ද්වෙ භුමියො අස්සාති ද්වීභුමං-එවං තිභුමං, චතුභුමං-බහුලාධිකාරා ක්වචි න හෙකාති-චතුභුමි।
bod:දීඝාහොවස්සෙකදෙසෙහි ච රත්යා।
bod:දීඝාදීහි අසඞ්ඛ්යෙහි සඞ්ඛ්යාහි ච පරස්මා රත්තිසද්දා අනඤ්ඤාසඞ්ඛ්යත්ථෙසු සමසිතා සමාසන්තො අ හොති-දීඝා ච සා රත්ති චාති දීඝරත්තං-අහො ච රත්ති ච අහොරත්තං-අහස්ස අපාදිත්තා “මනාද්යපාදීනමො මයෙ චා”ති ඔ-වස්සාසු රත්ති වස්සාරත්තං-පුබ්බා ච සා රත්ති චාතී පුබ්බරත්තං-එවං අපරරත්තං, අඩ්ඪරත්තං-අතික්කන්තො රත්තිං අතිරත්තො-ද්වින්නං රත්තීනං සමාහාරො ද්විරත්තං-අනඤ්ඤාසඞ්ඛ්යත්ථෙසුත්වෙව-දිඝරත්ති-(හෙමන්තො)-උප රත්ති-ක්වචි හොතෙව බහුලං විධානා-යථාරත්තං।
bod:ගොත්ව චත්ථෙ චාලොපෙ।
bod:ගොසද්දා අලොපචිසයා සමාසන්තො අ හොති න චෙ චත්ථෙ
bod:සමාසො <pb V=.33/> අඤ්ඤපදත්ථෙ අසඞ්ඛ්යත්තෙ ච-රඤ්ඤො ගො රාජගවො-අවඞ-පඤ්ච ගාවො ධනමස්ස පඤ්චගවධනො-විසෙසනසමාසගබ්භො අඤ්ඤපදත්ථසමාසො-දසන්නං ගුන්නං සමාහාරොදසගවං-අලොපෙති කිං?-පඤ්චහිගොභි කීතො පඤ්චගු-විසෙසනසමාසෙ-“තෙන කතං කීත”මිච්චාදිනා ණිකෙ “ලොපො”ති තස්ස ලොපෙ ච කනෙ “ගොස්සුති උකාරො-අවත්ථෙති කිං?-අජස්සගාවො-අනඤ්ඤාසඞ්ඛ්යත්ථෙයුත්වෙව-චිත්තගු, උපගු-විසාලානි අක්ඛීනි අස්සාති අඤ්ඤපදත්ථසමාසෙ“අක්ඛිස්මාඤ්ඤත්ථෙ”ති අකාරෙ-විසාලක්ඛො-පධානත්ථතාවසෙන චතුබ්බිධමෙකත්තං තිවිධන්ති කෙචි-වුත්තහි।
bod:පුබ්බුත්තරොභයඤ්ඤත්ථමිච්චෙකත්ථං චතුබ්බිධං විසෙස්සඤ්ඤොභයත්ථතා තිධා වක්ඛන්ති තං පරෙ।
bod:එකත්ථං।
bod:අථ ඉත්ථිප්පච්චයන්තා නිද්දිසීයන්තෙ।
bod:ඉත්ථියමත්වා।
bod:ඉත්ථියං වත්තමානතො අකාරන්තතො නාමස්මා ආප්පච්චයො හොති-දෙවදත්තා, අජා, කොකිලා, ඉච්චාදි।
bod:නදාදිතො ඞී।
bod:ආකතිගණෙ’යං-නදාදීහි ඉත්ථියං ඞීප්පච්චයො හොති-ඞකාරො “න්තන්තුනං ඞිම්හි තො වෙ”ති සඞ්කෙතත්ථො-නදී, මහී, කුමාරී, තරුණි, වාරුණි, ගොතමී, ගච්ඡන්ති-“න්තන්තුනං ඞිම්හි තො වෙ”ති වා තකාරෙ-ගච්ඡතී-ගච්ඡතී-එවං ගුණවන්ති, ගුණවතී-“ගොතොවා“ති නදාදිසු පාඨා වා ඞීම්හි “ගොස්සාවඞ”ති ගොසද්දස්ස ආවඞ-ගාවී, ගො।
bod:යක්ඛාදිත්විනී ච।
bod:යක්ඛාදිතො ඉත්ථීයමිනී හොති ඞී ච-යක්ඛිනී,යක්ඛී-නාගිනී,නාගී।
bod:යුවණ්ණෙහි නී।
bod:ඉත්ථියමිවණ්ණුවණ්ණන්තෙහි නී හොති බහුලං-පයතපාණිනී, දණ්ඩිනී, භික්ඛුනී, පරචිත්තවිදුනී।
bod:යුවා තී।
bod:යුවසද්දතො තී හොතිත්ථියං-යුවතී।
bod:ඉත්ථිප්පච්චයන්තා।
bod:අථ ණදයො වුච්චන්තෙ-රඝුස්සාපච්චමීති විග්ගහෙ।
bod:ණෙ වාපච්චෙ।
bod:ඡට්ඨියන්තා නාමස්මා වා ණප්පච්චයො හොතපච්චෙ’භිධෙය්යෙ-ණකාරො ණනුබන්ධකාරියත්ථො-ණෙනෙව අපච්චත්ථස්ස වුත්තත්තා අපච්චසද්දාප්පයොගො-“එකත්ථතාය”මිති ස්යාදි ලොපො।
bod:සරානමාදිස්සායුවණ්ණස්සා <pb V=.34/> එ ඔ ණනුබන්ධෙ।
bod:සරානමාදිභුත යෙ අකාරිවණ්ණවණ්ණා තෙසං ආ එ ඔ හොන්ති යථාක්කමං ණනුබන්ධෙති අකාරස්ස අකාරො।
bod:උවණ්ණස්සාවඞ සරෙ
bod:සරාදො ණනුබන්ධෙ උවණ්ණස්ස අවඞ්හොති-තතො ස්යාදි-රාඝවොච්චාදි-ඉත්ථියං-රාඝවච්චාදි-වා විධානා රඝුස්සාපච්චං රග්වපච්චන්තිපි හොති।
gax:ණදයො’භිධෙය්යලිඞ්ගා අපච්චෙ ත්වනපුංසකා
gax:නපුංසකෙ සකත්ථෙ ණ්යො භිය්යො භාවසමූහජා।
gax:තා තුත්ථියමසඞක්ඛ්යානෙ ත්වාදි චිප්පච්චයන්තකා
gax:නපුංසකෙන ලිඞ්ගෙන සද්දා’දාහු පුමෙනෙ වා
gae:නිද්දිස්සතීති ඤතබ්බමවිසෙසෙ පනිච්ඡිතෙ॥
bod:වා අපච්චෙති වාධිකාරො।
bod:වච්ඡාදිතො ණන ණයනා।
bod:වච්ඡාදිතො ගොත්තාදිභුතා ගණතො ච ණන ණයනප්පච්චයා හොන්ති පපුත්තාදො’පච්චෙ-පපුත්තප්පභුති ගොත්තං-වච්ඡස්සා පච්චං වච්ඡානො, වච්ඡායනො-‘සංයොගෙ ක්වචී’ති වුත්තත්තා න වුද්ධි-කතිස්සාපච්චං කච්චානො, කච්චායනො-යකාරචවග්ගපුබ්බ රූපානි-යාගමෙ-කාතියානො।
bod:කත්තිකාය අපච්චමිච්චෙවමාදි විග්ගහෙ।
bod:කත්තිකාවිධවාදීහි ණෙය්යණෙරා।
bod:කත්තිකාදීහි විධවාදීහි ච ණෙය්යණෙරා වා යථාක්කමං, හොන්ත පච්චෙ-කත්තිකෙය්යො, වෙණතෙය්යො-වෙධවෙරො, සාමණෙරො।
bod:ණ්ය දිච්චාදීහි
bod:දිතිප්පභුතීහි ණ්යො වා ගොතපච්චෙ।
bod:සංයොගෙ ක්වචි।
bod:සරානමාදිභුතා යෙ අයුවණ්ණා තෙසං ආ එ ඔ හොන්ති ක්වචි දෙව සංයොගවිසයෙ ණනුබන්ධෙති විසයසත්තමියා නිද්දිට්ඨත්තා සංයොගතො පුබ්බෙව එකාරො।
bod:ලොපො’වණ්ණිවණ්ණානං।
bod:යකාරාදො පච්චයෙ අවණ්ණිවණ්ණානං ලොපො හොති-දිතියා අපච්චං දෙච්චො, කුණ්ඩනියා අපච්චං කොණ්ඩඤ්ඤො-නස්ස ඤෙ පුබ්බරූපං-භාතුනො අපච්චං භාතබ්බො-එත්ථ-
bod:යම්හි ගොස්ස ච।
bod:යකාරාදො පච්චයෙ ගොස්සුවණ්ණස්ස ච අවඞ හොතීති උකාරස්ස අවඞ।
bod:ආ ණි।
bod:අකාරන්තතො ණි වා හොතපච්චෙ බහුලං-දක්කස්සාපච්චං දක්ඛි-එවං වාරුණි-බහුලං විධානා න සබ්බෙහි අකාරන්තෙහි-තෙ නෙව වසිට්ඨස්සාපච්චං වාසිට්ඨො ත්වෙව හොති।
bod:රාජතො <pb V=.35/> ඤ්ඤො ජාතියං
bod:රාජසද්දතො ඤ්ඤො වා හොතපච්චෙ ජාතියං ගම්මමානායං-රඤ්ඤො අපච්චං රාජඤ්ඤො-ජාතියන්ති කිං?-රාජාපච්චං।
bod:ඛත්තා යීයා।
bod:ඛත්තසද්දා යෙයා හොන්තපච්චෙ ජාතියං-ඛත්තස්සාපච්චං ඛත්ත්යො, ඛත්තියො-ජාතියන්ත්වෙව-ඛත්ති।
bod:මනුතො ස්ස සණ।
bod:මනුසද්දතො ජාතියං ස්ස සණ හොතපච්චෙ-මකනුනො අපච්චං මනුස්සො, මානුසො-ජාතියන්ත්වෙව-මානවො।
bod:ජනපදනාමස්මා ඛත්තියා රඤ්ඤෙ ච ණො।
bod:ජනපදස්ස යං නාම, තන්නාමස්මා ඛත්තියාපච්චෙ රඤ්ඤෙ ච ණෙ හොති-පඤ්චාලානං අපච්චං රාජා වා පඤ්චාලො, මාගධො-ජනපදනාමස්මාති කිං?-දාසරථි-ඛන්තියාති කිං? පඤ්චාලස්සබ්රාහ්මණස්සාපච්චං පඤ්චාලි।
bod:ණ්ය කුරුසිවීහි।
bod:කුරුසිවීහපච්චෙ රඤ්ඤෙ ච ණ්යො හොති-කුරුනං අපච්චං රාජාවා කොරබ්බො, සෙබ්බො।
bod:ණ රාගාතෙන රත්තං।
bod:රජ්ජතෙ යෙන සො රාගො-තතො රාගවාචිතතියන්තතො රත්තමිච්චෙතස්මිං අත්ථෙණෙ හොති-කසාවෙන රත්තං කාසාවං, කොසුම්හං-ඉධ කස්මා න හොති’ නීලං පීතන්ති? ගුණවචනත්තා විනාපි ණෙන ණත්ථස්සාභිධානතො।
bod:නක්ඛතො නින්දුයුත්තෙන කාලෙ।
bod:තතියත්තතො නක්ඛත්තා තෙන ලක්ඛිතෙ කාලෙ ණෙ හොති තඤ්චෙ නක්ඛත්තමින්දුයුත්තං හොති-ඵුස්සෙන ඉන්දුයුත්තෙන ලක්ඛිතා පුණ්ණමාසී ඵුස්සී, පුස්සො (අහො)-මඝාය ඉන්දුයුත්තායලක්ඛිතා පුණ්ණමාසී මාඝී, මාඝො (අහො)
bod:යා ස්ස දෙවතා පුණ්ණමාසි।
bod:සෙති පඨමන්තා අස්සෙති ඡට්ඨත්ථෙ ණෙ හොති යං පඨමන්තං සා ද්වෙ දෙවතා පුණ්ණමාසී වා-සුගතො දෙවතා අස්සෙති සොගතො-මාහින්දො, යාමො, චාරුණො-ඵුස්සී පුස්ණමාසී අස්ස සම්බන්ධිනීති ඵුස්සො, (මාසො) එවම්මාඝො।
bod:ව්යාකරණමධිතෙ ජානාති වාත්වෙවමාදිවග්ගහෙ।
bod:තමධීතෙ තඤ්ජානාති කණිකා ච।
bod:දුතියන්තතො තමධීතෙ තඤ්ජානාතීති එතෙස්වත්තෙසු ණෙහොති කොණිකො ච-වෙය්යාකරණෙ-කතයාදෙසස්සිකාරස්ස“තදා දෙසා තදිව භවන්ති“ති ඤායා සරානමච්චාදිනා එකාරෙ යාගමද්විත්තානි-කෙ-කමකො, පදකො-ණිකෙ-සුත්තන්තිකො, වෙනයිකො-“තෙන <pb V=.36/> නිබ්බත්තෙ”ති තතියන්තා නිබ්බත්තත්ථෙණෙ-කුසම්බෙන නිබ්බත්තා කොසම්බී, (නගරී।)
bod:තත්ර භවෙ।
bod:සත්තම්යන්තා භවත්ථෙ ණෙ හොති-උදකෙ භවො ඔදකො-“අජ්ජාදීහි තනො”ති භවත්ථෙ තනො-අජ්ජභවො අජ්ජතනො-එවං හීයත්තනො-“ඤොනමවණ්ණෙ”ති අකාරො-“සරම්භා ද්වෙ”ති තස්ස ද්විභාවො।
bod:පුරාතොණො ච
bod:පුරා ඉච්චෙතස්මා භවත්ථෙ ණෙ හොති තනො ව-පුරා භවො පුරාණෙ, පුරාතනො।
bod:අමාත්වච්චො।
bod:අමා සද්දතො අච්චො හොති භවත්ථෙ-අමා භවො අමච්චො।
bod:මජ්ඣාදිත්විමො।
bod:මජ්ඣාදීහි සත්තම්යන්තෙහි භවත්ථෙ ඉමො හොති-මජ්ඣෙ භවො මජ්ඣිමො, අන්තිමො-කුසිණරායං භවො ච්චෙවමාදිවිග්ගහෙ।
bod:කණ්ණෙය්ය ණෙය්යකය්යා।
bod:සත්තම්යන්තා එතෙ පච්චයා හොන්ති බහුලං භවත්ථෙ-කණ-කොසිණරකො-ණෙය්ය-ගඞ්ගෙය්යො, වානෙය්යො-ණෙය්යක-කොලෙය්යකො-ය-ගම්මො-රස්සාකාරලොපපු- බ්බරූපානි-ඉය-ගමියො, උදරියං-“ණිකො”ති සත්තම්යන්තා භවත්ථෙ ණිකො හොති සරදෙ භාවො සාරදිකො, හෙමන්තිකො।
bod:තමස්ස සිප්පං සීලම්පණ්යම්පහරණම්පයොජනං।
bod:පඨමන්තා සිප්පාදිවාචකා අස්සෙති ඡට්ඨත්ථෙ ණිකො හොති-වීණාවාදනං සිප්පමස්ස වෙණිකො। පංජසුකූලධාරණං සීලමස්ස පකංසුකුලිකො, ගන්ධො පණ්යමස්ස ගන්ධිකො, වාපො පහරණමස්ස වාපිකො, සතං පයොජනමස්ස සාතිකං“තංහන්තාරහති ගච්ඡතුඤ්ඡතිචරති”ති දුතියන්තා භන්තිච්චෙවමාදිසවත්ථෙසු ණිකො හොති-පක්ඛීනොභන්තිති පක්ඛිකො-සාකුණීකො-සතමරහතීති සාතිකං-පරදාරං ගච්ඡතීතිපාරදාරිකො-බදරෙ උඤ්ඡතීති බාදරිකො-ධම්මං චරතීති ධම්මිකො-අධම්මිකො-“තෙන කතං කීතං බද්ධමභියඞ්ඛතං කසංසට්ඨං හතං හන්ති ජිතං ජයති දිබ්බති ඛනති තරති චරති වහති ජීවති”ති තතියන්තා කතාදිස්වත්ථෙසු ණිකො හොති-කායෙන කතංවකායිකං-සතෙන කීතං සාතිකං-වරත්තාය බද්ධොවා රත්තිකො-ඝතෙන අභිසඞ්ඛතං කසංසට්ඨං වා ඝාතිකං-(අභිසඞ්ඛතං කතාභිසඞ්ඛාරං, කසංසට්ඨං මිස්සිතං)-ජාලෙන හතො භන්තීතිවා චාලිකො-අක්ඛෙහි ජිතමක්ඛිකං-අක්ඛෙහි ජයති දිබ්බතීති වා අක්ඛිකො-ඛනිත්තියා ඛනතීති ඛානිත්තිකො-ඉහ නභවති “අඞ්ගුලියා ඛන්තී”ති අනභිධානා අභිධානලක්ඛණ හි තබ්බාදි ණදිසමාසා-උළුම්පෙන තරතීති ඔළුම්පිකො-සකටෙන චරතීති සාකටිකො-ඛන්ධෙන <pb V=.37/> වහතීති ඛන්ධිකො-වෙතනෙන ජීවතීති වෙතනිකො-“තස්ස සංවත්තතී”ති චතුත්ථ්යන්තා සංවත්තතීති පොනොභවිකො-“මනාද්යපාදිනමො මයෙ චෙ”ති දුතියොකාරො।
bod:තතොසම්භුතමාගතං।
bod:පඤ්චම්යන්තා සම්භු තමාගතන්ති එතෙස්වත්ථෙසුණිකො හොති-මාතිතො සම්භුතමාගතං වා මත්තිකං, පෙත්තිකං।
bod:සුරභිතො සමභුතන්ති නවිග්ගහෙ।
bod:දිස්සන්තඤ්ඤෙපි පච්චයා।
bod:වුත්තතො’ඤ්ඤෙපි පච්චයා දිස්සන්ති වුත්තාවුත්තත්ථෙසුතිණ්යො-සොරබ්භං-“තත්ථ වසති කවිදිතොභත්තො නියුත්තො”ති ණිකො-රුක්ඛමූලෙ වසතීති රුක්ඛමූලිකො, ලොකෙ විදිතො ලොකිකො, චතුමහාරාජෙසු භත්තා චතුම්මහාරාජිකා-ද්වාරෙ නියුත්තො දොවාරිකො-දස්සොක තදමිනාදිපාඨා।
bod:තස්සිදං।
bod:ඡට්ඨියන්තා ඉදමිච්චස්මිං අත්ථෙ ණිකො හොති-සඞ්ඝස්ස ඉදං සඞ්ඝිකං, පුග්ගලිකං-“ණෙ”ති ඡට්ඨියන්තා ඉදමිච්චතස්මිං අත්ථෙණෙ-මොග්ගල්ලායනස්ස ඉදං මොග්ගල්ලායනං, (ව්යාකරණං)-සොගතං, (සාසනං)।
bod:පිතිතො භාතරි රෙය්යණ।
bod:පිතුසද්දා තස්ස භාතරි රෙය්යණ හොති-රොනු’බන්ධො।
bod:රානුබන්ධෙ’න්තසරාදිස්ස।
bod:අන්තො සරො ආදි යස්සාවයවස්ස තස්ස ලොපො හොති රානුබන්ධෙති උලොපො-පිතු භාතා පෙත්තෙය්යො।
bod:මාතිතො ච හගිනියං ඡො।
bod:මාතුතො චෙ පිතුතො ච තෙසං භගිනියං ඡො හොති-මාතුභගිනි මාතුච්ඡා-“ඉත්ථියමත්වා”ති ආ-එවම්පිතුච්ඡා।
bod:මාතාපිතුස්වාමහො।
bod:මාතාපිතුහි තෙසං මාතාපිතුස්වාමහො හොති-මාතු මාතා මාතාමහී-මාතු පිතා මාතාමහො-පිතු මාතා පිතාමහී-පිතු පිතාපි නාමහො।
bod:හිතෙ රෙය්යණ।
bod:මාතාපිතූහි හිතෙ රෙය්යණ හොති-මාතු හිතො මත්තෙය්යො, පිතු හිතො පෙත්තෙය්යො।
bod:තමස්ය පරිමාණං ණිකො ච।
bod:පඨමන්තා අස්සෙති අස්මිං අත්ථෙ ණිකො හොති කොව තඤ්චෙ පඨමන්තං පරිමාණම්භවති।
bod:දොණෙ පරිමාණමස්ස දොණිකො, (වීහි)-එකම්පරිමාණමස්ස එකකං-ද්විකං, තිකං, චතුක්කං, පඤ්චකමිච්චාදි।
bod:සඤ්ජාතා තාරකාදිත්විතො
bod:තාරකාදිහි පඨමන්තෙහි අස්සෙති ඡට්ඨත්ථෙ ඉතො හොති තෙ
bod:චෙ <pb V=.38/> සඤ්ජාතා හොන්ති-තාරකා සඤ්ජාතා අස්ස තාරකිතං-(ගගනං)-පුප්ඡිතො-(රුක්ඛො)।
bod:මානෙ මත්තො।
bod:පඨමන්තා මානවුත්තිතො අස්සෙති අස්මිං අත්ථෙ මත්තො හොති-ඵඛලං උම්මානමස්ස ඛඵලමත්තං। හත්ථො පරිමාණමස්ස හත්ථමත්තං, සතං මානමස්ස සතමත්තං।
bod:ණෙ ච පුරිසා
bod:පුරිසා පඨමන්තා උද්ධමානවුත්තිතො අස්සෙති අස්මිං අත්ථෙ ණෙ හොති මත්ත තග්ඝා ච-පුරිසො උම්මානමස්ස පොරිසං, පුරිසමත්තං। පුරිසතග්ඝං।
bod:තස්ස භාවකම්මෙසු ත්ත තා ත්තනණ්යණෙය්ය ණිඝ ණියා।
bod:භවන්ති එතස්මා සද්දබුද්ධීති භාවො සද්දප්පවත්ති නිමිත්තං-කම්මං ක්රියා-ඡටාඨියන්තා භාවෙ කම්මෙ ච ත්ත තාදයො හොන්ති බහුලං-සාමඤ්ඤවිධයො පයොගමනුසාරයන්තිති කුතො චි ද්වීසුකුතො චි භාවෙ යෙව-න ච සබ්බෙ සබ්බතො හොන්ති අඤ්ඤත්ර ත්තතාහි-නීලස්ස පටාස්ස භාවො නීලත්තං නීලතාති ගුණෙ භාවො-ඉහ ගුණවසා නිලසද්දොනීලගුණයුත්තෙ දබ්බෙ වත්තතෙ නිමිත්තස්සරුපානුගතාඤ්චබුද්ධි-එවමඤ්ඤත්රාපි යථානුරූපංඤාතබ්බං නීලස්සගුණස්ස භාවො නීලත්තංනීලතාති නීලගුණජාති-ගොත්තං ගොතාති ගොජාති-පාචකත්තත්ති පචනක්රියාසම්බන්ධො-රාජපුරිසත්තන්ති රාජසම්බන්ධො-දෙවදත්තං චන්දත්තං සූරියත්තන්ති තදවත්ථාවිසෙස සාමඤ්ඤං-ආකාසත්තං අභාවත්තන්ති උපචරිතභෙදසාමඤ්ඤං-අලසස්ස භාවො කම්මං වා අලසත්තං අලසතා-ත්තන, පුථුජ්ජනත්තනං-ණ්ය, චාපකල්යං“සකත්ථෙතී“සකත්ථෙපි-අකිඤ්චනමෙව ආකිඤ්චඤ්ඤං-ණෙය්ය, සොචෙය්යං-ණ, පාටවං-අවඞ-ඉය, නග්ගියං-ණි ය, පොරොහිතියං।
bod:තර තමිස්සිකියිට්ඨාතිසයෙ।
bod:අතිසයෙ වත්තමානනතො හොන්තෙතෙ පච්චයා-අතිසයෙන පාපො පාපතරො, පාපතමො, පාපිස්සිකො। පාපියො। පාපිට්ඨො-අතිසයන්තාපි අතිසයප්පච්චයො-අතිසයෙන පාපිට්ඨො පාපිට්ඨතරො-උදුම්බරස්ස විකාරො’වයවොත්වෙවමාදිවිග්ගහෙ।
bod:තස්ස විකාරාවයවෙසු ණ ණික ණෙය්ය මයා।
bod:පකතියා උත්තරමවත්ථන්තරං විකාරො-ඡට්ඨියන්තා නාමස්මා විකාරෙ’වයවෙ ච ණදයො හොන්ති බහුලං-ණ, ඔදුම්බරං-(භස්මං පණ්ණං වා)-ණික, කප්පාසිකං-නෙය්ය, එණෙය්යං-මය। තිණමයං-“අඤ්ඤස්මින්ති” අත්ථන්තරෙපි-ගුන්නං කරිසං ගොමයං।
bod:මනුස්සානං සමුහොත්වෙවමාදිවිග්ගහෙ।
bod:සමුහෙ <pb V=.39/> කණ්ණණිකා।
bod:ඡට්ඨියන්තා සමූහෙ කණ්ණණිකා හොන්ති-මානුස්සකං। කාකං, ආපුපිකං-“ජනාදීහි තා”ති සමූහෙ තා-ජනානං සමූහො ජනතා। ගජතා, බන්ධුතා।
bod:එකා කාක්යසහායෙ।
bod:එකස්මා අසහායත්ථෙ ක ආකී හොන්ති-එකො’ව එකකො, එකාකී।
bod:අයුභද්විතීහංසෙ।
bod:උපද්විතීහි අවයවවුත්තීහි පඨමන්තෙහි අස්සෙති ඡට්ඨත්ථෙ අයො හොති-උභො අංසා අස්ස උභයං। ද්වයං। තයං-චින්තං පුරණෙච්චා දිවිග්ගහෙ-“චතුත්ථදුතියෙස්වෙසං තතියපඨමා”ති නිපාතනා පූරණත්ථෙ ද්විතො තියො ද්විස්ස දු ච තිචතුහි අතියත්තාච-දුතියො। තතියො। චතුත්ථො।
bod:ම පඤ්චාදිහි කතීහි।
bod:ඡට්ඨියන්තාය පඤ්චාදිකාය සඞ්ඛ්යාය කතිස්මා ච මො හොති පූරණත්ථෙ-පඤ්චන්නං පුරණෙ පඤ්චමො-එවං සත්තමො, අට්ඨමො, ඉච්චාදි।
bod:ඡාට්ඨ ට්ඨමා।
bod:ඡසද්දා ට්ඨ ට්ඨමා හොන්ති පුරණත්ථෙ-ඡන්නං පූරණෙ ඡට්ඨො, ඡට්ඨමො වා।
bod:තස්ස පුරණෙකාදසාදිතො වා।
bod:ඡට්ඨියන්තායෙකාදසාදිකාය සඞ්ඛ්යාය ඩො හොති පූරණත්ථෙ විභාසා-ඩකාරො’නුබන්ධො-එකාදසන්තං පූරණෙ එකාදසො-අඤ්ඤත්ර-එකාදසමොච්චාදි-එවං ද්වාදසො ඉච්චාදි-එකූනවීසත්යාදිහිතුඩෙ।
bod:සෙ සතිස්ස තිස්ස।
bod:සෙ පරෙ සත්යන්තස්ස තිකාරස්ස ලොපො හොතීති තිලොපො। එකුනවීසො।
bod:සතාදීනමි ච।
bod:සතාදිකාය සඞ්ඛ්යාය ඡට්ඨියන්තාය පුරනත්ථෙ මො හොති සතා දිනමි චාන්තාදෙසො-සතස්ස පූරණෙ සතිමො, සහස්සිමො। වීසති අධිකා අස්මිං සතෙ සහස්සෙ වාති එවමාදිවිග්ගහෙ।
bod:සඞ්ඛ්යාය සච්චුතීසාසදසන්තායාධිකාස්මිං සතසහස්සෙ ඩො।
bod:සත්යන්තාය මුත්යන්තාය ඊසන්තාය ආසන්තාය දසන්තාය ච සඞ්ඛ්යාය පඨමන්තාය අස්මින්ති සත්තම්යත්ථෙ ඩො හොති සා චෙ සඞ්ඛ්යා අධිකා හොති යදස්මින්ති තඤ්චෙ සතං සහස්සං සතසහස්සං වා හොති-තිලොපෙ-වීසං-සතං, සහස්සං, සතසහස්සං වා-උත්යන්තාය-නහුතං-සතං। සහස්සං, සතසහස්සං වා-ඊසන්තාය-චත්තාරීසං-සතං। සහස්සං, සතසහස්සං වා-ආසන්තාය-පඤ්ඤාසං-සතං, සහස්සං। සතසහස්සං වා-දසන්තාය-එකාදසං-සතං, සහස්සං, සතසහස්සං වා-සච්චුතීසාසදසන්තායාති කිං? ඡ අධිකා අස්මිං සතෙ-අධිකෙති කිං? පඤ්චදස හීනා අස්මිං සතෙ-අස්මින්ති කිං?වීසති අධිකා එතස්මා සතා-සතසහස්සෙති කිං? එකාදසාධිකා අස්සං වීසතියං।
bod:තමෙත්ථස්සත්ථීති <pb V=.40/> මන්තු।
bod:පඨමන්තා එත්ථ අස්ස අත්ථීති එතෙස්වත්ථෙසු මන්තු හොති-ඉතිසද්දස්ස විවක්ඛානියමනත්ථත්තා පහුතාදියුත්තෙයෙව අත්ථ්යත්ථෙ හොති-වුත්තංහි।
gax:පහුතෙ ච පසංසායං නින්දායද්වාතිසායනෙ।
gae:නිච්චයොගෙ ච සංසග්ගෙ හොන්තිමෙ මන්තුආදයො॥
bod:පහුතා ගාවො එත්ථ දෙසෙ අස්ස වා පුරිසස්ස සන්තීති සගොමාපසංසායං। පසත්ථා ජාති අස්ස අත්ථීති ජාතිමා-නින්දායං, වලිමාඅතිසායනෙ, බුද්ධිමා-නිච්චයොගෙ, ජුතිමා-සංසග්ගෙ, හලිද්දිමා। තමෙත්ථස්සත්ථීති අධිකාරො।
bod:වන්ත්වවණ්ණා।
bod:පඨමන්තතො අවණ්ණන්තා මන්ත්වත්ථෙ වන්තු හොති-සීලවා, දයාවා-අවණ්ණාති කිං? බුද්ධිමා।
bod:දණ්ඩාදිත්විකඊ।
bod:දණ්ඩාදීහි ඉක ඊ හොන්ති වා මන්ත්වත්ථෙ-දණ්ඩිකො, දණ්ඩී-ගන්ධිකො ගන්ධි-ඉතිසද්දස්ස විසසනියමන්ත්ථත්තා කුතො චි ද්වෙ කුතොචෙ කමෙකංව-නාවිකො, සුඛී।
bod:තපාදිහි ස්සී।
bod:තපාදිතො වා ස්සී හොති මන්ත්වත්ථෙ-තපස්සී, යසස්සී-වාත්වෙච-යසවා।
bod:සද්ධාදිත්ව।
bod:සද්ධාදීහිමන්ත්වත්ථඅහොතිවා-සද්ධො, පඤ්ඤො-වාත්වෙව-පඤ්ඤවා।
bod:ණෙ තපා।
bod:තපසද්දා ණෙ හොති මන්ත්වත්ථෙ-තාපසො-මනාදිත්තා “මනාදීනං සක”ඉති ණනුබන්ධෙ සක-“මායාමෙධාහි වී”ති මන්ත්වත්ථෙ වී-මායාවි, මෙධාවී।
bod:තො පඤ්චම්යා।
bod:පඤ්චම්යන්තා බහුලං තො හොති-ගාමස්මා ගාමතො-ඉමෙන කිං සද්දෙහි තොම්හි-“ඉතො තෙත්තො කුතො”ති ඉමස්ස ටි නිපච්චතෙ එතස්ස ටඑත කස්ස කුත්තඤ්ච-ඉමස්මා ඉතො, එතස්මා අතො එත්තො, කස්මා කුතො।
bod:අභ්යාදිහි।
bod:අභිආදීහි තො හොති-අපඤ්චම්යන්තෙහිපි විධානත්තො’යං-අභිතො, පරිතො, පච්ඡතො, හෙට්ඨතො।
bod:ආද්යාදීහි।
bod:ආදිප්පභුතීහි තො හොති-ආදො ආදිතො, මජ්ඣෙ මජ්ඣතො, යං යතො।
bod:සබ්බාදිතො සත්තම්යා ත්රත්ථා।
bod:සබ්බාදීහි සත්තම්යන්තෙහි ත්රත්ථා හොන්ති-සබ්බස්මිං සබ්බත්ර, සබ්බත්ථ-යස්මිං යත්ර, යත්ථ-බහුලාධිකාරා න තුම්හාම්හෙහි।
bod:කත්ථෙත්ථ <pb V=.41/> කුත්රාත්ර ක්වෙහිධ।
bod:එතෙ සද්දා නිපච්චන්තෙ-කස්මිං කත්ථ, කුත්ර, ක්ව-එතස්මිං එත්ථ, අත්ර-අස්මිං ඉහ, ඉධ।
bod:ධී සබ්බා වා।
bod:සත්තම්යන්තතො සබ්බස්මා ධිවා හොති-සබ්බධි-වාතිකිං, සබ්බත්ර।
bod:යා හිං।
bod:සත්තම්යන්තා යසද්දා හිං වා හොති-යහිං-වාත්වෙව-යත්ර।
bod:තා හච।
bod:සත්තම්යන්තා තතො වාහං හොති හිඤ්ච-තහං, තහිං-වාත්වෙව-තත්ර।
bod:කුහිංකතං।
bod:කිංසද්දා සත්තම්යන්තා හිං හං නිපච්චන්තෙ කිස්ස කුකා ච-කුහිං කහං-සබ්බස්මිං කාලෙච්චෙවමාදි විග්ගහෙ।
bod:සබ්බෙකඤ්ඤයතෙහි කාලෙ දා।
bod:එතෙහි සත්තම්යන්තෙහි කාලෙ දා හොති-සබ්බදා එකදා, අඤ්ඤදා, යදා, තදා।
bod:කදා කුදා සදා ධුනෙදානි।
bod:එතෙ සද්දා නිපච්චන්තෙ-කස්මිං කාලෙ කදා, කුදා-සබ්බස්මිං කාලෙ සදා-ඉමස්මිං කාලෙ අධුනා, ඉදානි।
bod:අජ්ජ සජ්ජවපරජ්ජෙවතරහි කරහා।
bod:එතෙ සද්දා නිපච්චන්තෙ-
bod:පකති පච්චයො ආදෙසො කාලවිසෙසොති සබ්බමෙතං නිපාතනා ලබ්භති-ඉමස්ස ටො ජ්ජො වාහනි නිපච්චතෙ-අස්මිං අහනි අජ්ජ-සමානස්ස සභාවොජ්ජු වාහති-සමානෙ අහති සජ්ජු-අපරස්මා ජ්ජු වාහති-අපරස්මිං අහති අපරජ්ජු-ඉමස්සෙතො කාලෙරහි ච-ඉමස්මිං කාල්ඤෙතරහි-කිංසද්දස්ස කො රහ වානජ්ජතනෙ-කස්මිං කාලෙ කරහ।
bod:සබ්බාදීහි පකාරෙ ථා।
bod:සාමඤ්ඤස්ස භෙදකො විසෙසො පකාරො, තත්ථ වත්තමානෙහි සබ්බාදීහි ථා හොති-සබ්බෙන පකාරෙන සබ්බථා-යථා, තථා।
bod:කථමිත්ථං।
bod:එතෙ සද්දා නිපච්චන්තෙ පකාරෙති කිමිමෙහි ථංපච්චයොකෙත තෙසං යථාක්කමං-කෙන පකාරෙන කථං, ඉමිනා පකාරෙන ඉත්ථං।
bod:එකෙන පකාරෙන එකං වා පකාරං කරොතිච්චෙවමාදිවිග්ගහෙ।
bod:ධා සඞ්ඛ්යාහි।
bod:සඞ්ඛ්යාවාචීහි පකාරෙ ධා පරො හොති-එකධා කරොති-ද්විධා,තිධා, චතුධා, පඤ්චධා කරොතිච්චෙවමාදිවිග්ගහො-බහුසද්දා වෙපුල්ලවාචී සඞ්ඛ්යාවාචී ච-යදා සඞ්ඛ්යාවාචී තදා බහුධා කරොති।
bod:වෙකා ජ්ඣං।
bod:එකස්මා පකාරෙ ජ්ඣං වා හොති-එකජ්ඣං-වාති කිං, එකධා।
bod:ද්විතීහෙධා। <pb V=.42/>
bod:ද්විතීහි පකාරෙ එධා වා හොති-මෙධා, තෙධා-වාත්වෙව-ද්විධා, තිධා-එකං වාරං භුඤ්ජතිච්චෙවමාදිවිග්ගහෙ।
bod:වාර සඞ්ඛ්යාය ක්ඛත්තුං।
bod:වාරසම්බන්ධිතියා කතිසඞ්ඛ්යාය ක්ඛත්තුං හොති-කතිවාරෙ භුජති කතික්ඛත්තුං භුඤ්ජති।
bod:බහුම්හා ධා ච පච්චාසත්තියං।
bod:වාරසම්බන්ධිනියා බහුසඞ්ඛ්යාය ධා හොති ක්ඛත්තුඤ්ච වාරානඤ්චෙ පච්චාසත්ති හොති-බහුවාරෙ බුඤ්ජති බහුධා වා දිවසස්ස බුඤ්ජති, ඛහුක්ඛත්තුං වා, පච්චාසත්තියන්ති කිං, බහුක්ඛත්තුං මකාසස්ස භුඤ්ජති।
bod:සකිං වා।
bod:එකං වාරමිච්චස්මිං අත්ථෙ සකින්ති වා නිපච්චතෙ එකස්මා කිං එකස්ස ච සාදෙසො-එකං වාරං භුඤ්ජති සකිං භුඤ්ජති-වාති කිං, එකක්ඛත්තුං භුඤ්ජති।
bod:සො වීච්ඡාප්පකාරෙසු।
bod:ක්රියාය ගුණෙන දබ්බෙන වා භින්නෙ අත්ථෙ ව්යාපිතුමිච්ඡා වීච්ඡාවීච්ඡායම්පකාරෙ ච සො හොති බහුලං-සාමඤ්ඤනිද්දෙසා යථාසම්භවං විභත්ත්යන්තා යතො කුතො විසද්දා හොති-විච්ඡායං-ඛණ්ඩං ඛණ්ඩං කරොති ඛණ්ඩසො කරොති-සබ්බෙන පකාරෙන සබ්බසො।
bod:අභුත තබ්භාවෙ කරායභුයොගෙ විකාරා චී।
bod:අවත්ථාවතො’වත්ථන්තරෙනාභුතස්ස තායාවත්ථාය භාවෙ කරාසභූහි සම්බන්ධෙ සති වකාරවාචකාචී හොති-චකාරො“චී ක්රියත්ථෙහී”ති විසෙසනත්ථො-අධවලං ධවලං කරොතීති ධවලීකරොති-අධවලො ධවලො සියා භවති වා ධවලීසියා। ධවලීභවති-අභුතතබ්භා වෙති කිං, ඝටං කරොති-කරාසභුයොගෙති කිං। අධවලො ධවලො ජාතතෙ-විකාරාති කිං, සුවණ්ණං කුණ්ඩලීකරොති।
bod:ණද යො।
bod:අථ තබ්බාදයො වුච්චන්තෙ ක්රියත්ථෙහි “ක්රියත්ථා”ති අධිකාරතො, ක්රියා අත්ථො එතස්සාති ක්රියාත්ථො(ධාතු)-සො ච ද්විවිධො සකම්මකා කමක්මකවසෙන-තත්ත යස්මිං ක්රියත්ථෙ කත්තුවාචිනි කම්මං ගවෙසීයතෙ, සො සකම්මකො ඉතරො අකම්මකො-තෙසු යථාරහං සකම්ම කතො කම්මාදො කාරකෙ කම්මාවචනිච්ඡායම්භාවෙ ච තබ්බාදයො වෙදිතබ්බා-අකම්මකතො පන භාවො කම්මවජ්ජිතෙ ච කාරකෙ-ක්රියාති ච ගමනපචනාදිකො අසත්තසම්මතො කත්තරී කම්මෙවා පතිට්ඨිතො කාරකසමූහසාධියො පදත්ථො වුච්චති, වුත්තංහි।
gax:“අද්දබ්බභුතං <pb V=.43/> කත්තාදි-කාරකග්ගාමසාධියං।
gae:පදත්ථං කත්තුකම්මටාඨං-ක්රියමිච්ඡන්ති තබ්බිදු”॥
bod:කර කරණෙ-අකාරො උච්චාරණත්ථො-එවමුත්තරත්රාපි-කරිති ඨිතෙ-බහුලමිති සබ්බත්ථ වත්තතෙ।
bod:භාවකම්මෙසු තබ්බානීයා।
bod:තබ්බඅනියා ක්රියත්ථා පරෙ භාවකම්මෙසු බහුලං භවන්ති-පච්චයෙති පච්චයවිධානතොඤ්ඤස්මිං සබ්බත්ථාධිකාරො।
bod:තුංතුනතබ්බෙසු වා।
bod:තුමාදිසු පච්චයෙසු වා කරස්ස ආ හොති-අඤ්ඤත්ර।
bod:පරරූපමයකාරෙ බ්යඤ්ජනෙ।
bod:ක්රියත්ථානමන්තබ්යඤ්ජනස්ස පරරූපං හොති යකාරතො’ඤ්ඤස්මිං බ්යඤ්ජනාදො පච්චයෙති පරරූපං-කරණං කාතබ්බං। කත්තබ්බං වා-නපුංසකලිඞ්ගං-භාවස්සෙකත්තාපි තබ්බාද්යභිහිතො භාවො දබ්බමිව පකාසතීති බහුවචනඤ්ච හොති-කම්මෙ-කරීයතීති කාතබ්බොක කත්තබ්බො-අභිධෙය්යස්සෙව ලිඞ්ගවචනානි।
gax:විසෙස්සලිඞ්ගා තබ්බාදි තත්ථාදො පඤ්ච භාවජා,
gax:නපුංසකෙ සියුං භාවෙ ක්තො චානො අකන්තරී।
gax:භාවස්මිං ඝ්යණ පුමෙ එවං ඉයුවණ්ණගහාදිජො,
gae:අප්පච්චයො’පි චාසඞක්ඛ්යා තුමාදි කත්වාන්තකා සියුං॥
bod:අනීයෙ-
bod:රා නස්ස ණෙ।
bod:රාන්තතො ක්රියත්ථා පරස්ස පච්චයනකාරස්ස ණො හොති-කරණීයං-බහුලාධිකාරා කරණාදිසුපි භවන්තී-සිනා සොචෙය්යෙ-දිවා දිසෙසො-සිනායන්තෙ’නෙනාති සිනානීයං(චුණ්ණං)-දා දානෙ-දියතෙ අස්සාති දානීයො-(බ්රාහ්මණෙ)-ඨා ගතිනිවුත්තියං-උප පුබ්බො-උපතිට්ඨතීති උපට්ඨානීයො-(සිස්සො)-ධාතුනමනෙකත්ථත්තායෙව ඨා ඉච්චස්මිං ධාතුම්හි සන්තමෙවොපට්ඨානත්ථං උපසද්දො ජොතෙති-වුත්තංහි।
gax:“සන්තමෙව හි නීලාදි-වණ්ණං දීපාදයො විය।
gae:ධාතුස්මිං සන්තමෙවත්ථං උපසග්ගා පකාසකො”॥
bod:වච බ්යත්තවචනෙ-
bod:ඝ්යණ।
bod:භාවකම්මෙසු ක්රියත්ථා පරො ඝ්යණ හොති බහුලං-ඝකාරණකාරානුබන්ධා।
bod:කගා චජානං ඝානුබන්ධෙ।
bod:ඝානුබන්ධෙ චකාරජකාරන්තානං ක්රියත්ථානං කගා හොන්ති යථාක්කමන්ති වස්ස කො।
bod:අස්සා ණනුබන්ධෙ।
bod:ණකාරානුබන්ධෙ පච්චයෙ පරෙ උපන්තස්ස අකාරස්ස ආ හොති-වුච්චතීති වාක්යං-චි වයෙ-ඝ්යණ।
bod:යුවණ්ණානම්ඤො <pb V=.44/> පච්චයෙ।
bod:ඉවණ්ණුවණ්ණන්තානං ක්රියත්තානං එ ඔ හොන්ති යථාක්කමං පච්චයෙති ඉස්සෙකාරෙ“සරම්හා ද්වෙ”ති යස්ස ද්විභාවෙ ච-චයනං චියතීති වා චෙය්යං-දා දානෙ।
bod:ආස්සෙ ච।
bod:ආකාරන්තතො ඝ්යණ හොති භාවකම්මෙසු ආස්ස එ ච-දානං දීයතීති වා දෙය්යං-වද පචනෙ“වදාදීහි යො”ති භාවකම්මෙසු යොචවග්ගපුබ්බරූපෙසු-වදනං වදිතබ්බං වා වජ්ජං-අම ගම ගමනෙ වදාදිත්තා යෙ-ගමනං ගම්යතෙති වා ගම්යං-ගුහ සංවරණෙ-“ගුහාදීහියක”ඉති භාවකම්මෙසු යක-කකාරො කානුබන්ධකාරියත්ථො।
bod:ලහුස්සුපන්තස්ස
bod:ලහුභුතස්ස උපන්තස්ස යුවණ්ණස්ස එ ඔ හොන්ති යථාක්කමං පච්චයෙති සම්පත්තස්සො කාරස්ස “නතෙ කානුබන්ධනාගමෙසු”ති පටිසෙධො-ගුහණං ගුහිතබ්බං කවා ගුය්හං-විපල්ලාසො-සාස අනුසට්ඨියං-යක।
bod:සාසස්ය සිස වා।
bod:සාසස්ස වා සිස හොති කානුබන්ධෙ-පුබ්බරූපෙ-සාසීයතීති සිස්සො-සිසාදෙසාභාවපක්ඛෙ-
bod:එඉ බ්යඤ්ජනස්ස।
bod:ක්රියත්ථා පරස්ස බ්යඤ්ජනාදිප්පච්චයස්ස ඤි වා හොති-ඤකාරො “ඤි ලස්සෙ”ති විසෙසනත්ථො,සාසියො-වවත්ථිතවිභාසත්තා වාධිකාරස්ස ක්වචි ඤිස්සාභාවො-කත්තබ්බං।
bod:කත්තරි ලතුණකා।
bod:කත්තරි කාරකෙ ක්රියත්ථා ලතුණකා හොන්ති-ලකාරො “ලතුපිතාදනමා සිම්හී”ති විසෙසනත්ථො-දදාතීති දාතා-ණකෙ-
bod:අස්සාණපිම්හි යුක।
bod:අකාරන්තස්ස ක්රියත්ථස්ස යුක හොති ණපිතො’ඤ්ඤස්මිං ණනුබන්ධෙ, දායකො-වධහිංසායං-“ඤිබ්යඤ්ජනස්සා”ති ඤි-වධෙතීතිවධිතා,ණකෙ-“අස්සානනුබන්ධෙ”ති උපන්තස්ස අස්ස ආත්තෙසම්පත්තෙ-
bod:අඤ්ඤත්රාපි।
bod:කානුබන්ධනාගමතො’ඤ්ඤස්මිම්පි තෙ එ ඔ ආ ක්වචි න හොන්තීකි පටාසෙධො-වධකො-ලුච්ඡෙදනෙ।
bod:ක්වවණ।
bod:කම්මතො පරා ක්රියත්ථා ක්වචි අණ හොති කත්තරි-ඔකාරෙ-
bod:ආයාවා ණනුබන්ධෙ।
bod:ඤොනමායාවා හොන්ති යථාක්කමං සරාදො ණනුබන්ධෙති තස්සා වාදෙසො-සරං ලුණතීති සරලාවො, කුම්භං කරොතීති කුම්භකාරො-ක්වචීති කිං, කම්මකාරො-එත්ථ“භාවකාරකෙස්ව ඝණඝකා”ති අප්පච්චයො-දිස පෙක්ඛණෙ।
bod:සමානඤ්ඤභවන්තයාදිතුපමානා <pb V=.45/> දිසා කම්මෙ රීරික්ඛකා සමානාදිහි යාදීහි චොපමානෙහි පරා දිසා කම්මකාරකෙ රීරික්ඛකා හොන්ති-“රානුබන්දෙ’න්තසරාදිස්සා”ති දිසස්ස ඉසභාගස්ස ලොපෙ“රීරික්ඛකෙසූ”-ති සමානස්ස සාදෙසෙ ච-සමානො විය දස්සතීති සදී, සදික්ඛො-කෙ-
bod:න තෙ කානුබන්ධනාගමෙසු।
bod:තෙ එ ඔ ආ කානුබන්ධෙ නාගමෙ ච න හොන්තීති එත්තාභාවෙ, සදිසො।
bod:සමානා රො රීරික්ඛකෙ।
bod:සමානසද්දතො පරස්ස දිසස්ස ර හොති වා රීරික්කකෙසූති පක්ඛෙ දස්ස රාදෙසෙ-සරී, සරික්ඛො, සරිසො।
bod:සබ්බාදීනමා।
bod:රීරික්ඛකෙසු සබ්බාදීනමා හොති-අඤ්ඤාදී, අඤ්ඤාදික්කො, අඤ්ඤාදිසො।
bod:න්තකිමිමානං ටා කී ටී।
bod:රීරික්කකෙසු න්ත කිං ඉම සද්දානං ටා කී ටී හොන්ති යථාක්කමං ටකාරා සබ්බාදෙසත්ථා-භවාදී, භවාදික්ඛො, භවාදිසො-යාදි, යාදික්ඛො, යාදිසො-ත්යාදි, ත්යාදික්ඛො, ත්යාදිසොච්චාදි-තුම්හාම්හා නන්තු අයං විසෙසො।
bod:තුම්හාම්හානං තා මෙකස්මිං।
bod:රීරික්ඛකෙසුතුම්හඅම්හානං තා මා හොන්තෙ කස්මිං යථාක්කමං-තාදි, මාදි, තාදික්ඛො, මාදික්ඛො, තාදිසො, මාදිසො-එකैස්මින්ති කිං, තුම්හාදිසො, අම්හාදිසො-චි චයෙ।
bod:භාවකාර කෙස්වඝණඝකා।
bod:භවෙ කාරකෙ ච ක්රියත්ථා අ ඝණ ඝ කා හොන්ති බහුලං-අ-ඉස්සෙකාරෙ।
bod:ඤොනමයවා සරෙ।
bod:සරෙ පරෙ ඤොනමයවා හොන්ති යථාක්කමන්ති තස්ස අයාදෙසො ච-වයනං චියතීති වාචයො-නීපාපුණනෙ-වි පුබ්බොවිනයනං විනෙතීති වා විනයො-රු සද්දෙ-රවනං රවො-භු සත්තායං। භවනං භවො-ගහ උපාදානෙ-ප පුබ්බො-පග්ගණ්හණං පග්ගහො-ගහ මද දප රණ සර වර චරාදයො ගහාදයො-කර කරණෙ, කිච්ඡත්ථෙ දුම්හි අකිච්ඡත්ථෙසු ඊසං සුසු චුප්පදෙසු-දුක්ඛෙන කරීයතීති කරණං වා දුක්කරං-සුඛෙන කරීයතීති කරණං වා ඊසක්කරං, සුකරං-චජ හානියං-ඝණ-චජනං චාගො-පච පාකෙ-නි පුබ්බොඝ,නිපචතීති නිපකො-ඛිප පෙරණෙ-ක-ඛිපතීති ඛිපකො-පීතප්පණෙ।
bod:යුවණණානමියද්ධුවඞ සරෙ।
bod:ඉවණ්ණුවණ්ණන්තානං ක්රියත්ථානමියබුද්ධවඞ හොන්ති සරෙ ක්වචීති ඉයඞ-ණෙතීති පියො-භු සත්තායං-අභි පුබ්බො।
bod:ක්වි <pb V=.46/>
bod:ක්රියත්ථා ක්වි හොති බහුලං භාවකාරකෙසු।
bod:ක්වීස්ස।
bod:ක්රියත්ථා පරස්ස ක්විස්ස ලොපො හොතීති ක්විලොපෙ-අභිභවතීති අභිභු-එවං සයම්භු-අම ගම ගමනෙ-ක්විම්හි-“ක්විම්හි ලොපො’න්තබ්යඤ්ජනස්සා”ති මලොපො-උරසා ගච්ඡතීති උරගො-දා දා නෙ-“අනො”ති ක්රියත්ථා භාවකාරකෙස්වානො-දත්ති දියතීති වාදානං-සංප පුබ්බෙ-සම්මා පදීයතෙ යස්ස තං සම්පදානං-අප ආ පුබ්බෙ-අපාදදාති එතස්මාති අපාදානං-කර කරණෙ-අධි පුබ්බො-“රා නස්ස ණෙ”-ති ණෙ-අධිකරීයති එතස්මින්ති අධිකරණං-ගහ උපාදානෙ।
bod:තථනරානං ටඨණළා।
bod:තථනරානං ටඨණළා හොන්ති වා යථාක්කමන්ති නස්ස ණදෙසෙ-ගණ්හිතබ්බං ගහණං-පද ගමනෙ-නිපුබ්බො।
bod:පදාදීනං ක්වචි।
bod:පදාදීනං යුක හොති ක්වචි පච්චයෙ-නීපත්ති නිපජ්ජනං-පී තප්පණෙ-අනම්හි වනාදිනා නාගමෙ ච’න තෙ’ ඉච්චාදිනා එ න හොති-පීති පීණනං-විජි භය චලනෙසු-සං පුබ්බො-සංවින්ති සංවෙජනං-“අඤ්ඤත්රාපී”ති එත්තාභාවෙ-සංවිජනං-කුධ කොපෙ-කුජ්ඣති සීලෙනාති කොධනො-භික්ඛ යාචනෙ।
bod:ඉත්ථියම ණ ක්ති ක යක යා ච।
bod:ඉත්ථිලඞ්ගෙ භාවෙ කාරකෙ ච ක්රියත්ථා අආදයො හොන්ත්යනො ච බහුලං-අ-භික්කනං භික්ඛීයතීති වා භික්ඛා-ආපච්චයො-ණො-කාරණං කාරා-චාරකං-යථාකථඤ්චි සද්දනිප්ඵන්ති රූළ්හිතො අත්ථනිච්චයො-භිද විදාරණෙ-ක්ති-භෙදනං භිජ්ජතෙති වා භිත්ති-රූජ භඞ්ගෙ-කො-රුජතීති රුජා-විද ඤාණෙ-යක-වෙදනං විදන්ති එතායාති වා විජ්ජා-අජ වජ ගමනෙ-ප පුද්ධො-යො-පබ්බජ නං පබ්බජ්ජා-“චවග්ගබයඤා”ති යොගවිභාගා වස්ස බකාරෙ ඤ්චිත්තං-වන්ද අභිවාදනත්ථුතිසු-අනො-වන්දනං වන්දනා।
bod:ඉ කිති සරූපෙ।
bod:ක්රියත්ථස්ස සරූපෙ’භිධෙය්යෙ ක්රියත්ථා පරෙ ඉ කි තී හොන්ති-ඉ-වච ඉච්චයං ධාතු එව වචි-කිම්හි-යුධි-ති-සරුපෙ තිම්හි කරො තිස්ස ඛොති විකරණස්ස ඤාතත්තා “කත්තරි ලො”ති ලො-පචති-කථමකාරො ඉච්චාදි? ඝණන්තෙන කාරසද්දෙන ඡට්ඨිසමාසො-අස්ස කාරො අකාරො-භුජ පාලනජ්ඣොහාරෙසු।
bod:සීලාභික්ඛඤ්ඤාවස්සකෙසු ණී।
bod:ක්රියත්ථාණි හොති සීලාදීසු පතීයමානෙසු-උණ්හං භුඤ්ජති සීලෙනාති උණ්හභොජී-පා පානෙ-“අස්සාණපිම්හි යුක”ඉති-යුක-ඛීරම්භික්ඛඤ්ඤම්පිබතීති ඛීරපායී-අවස්සං කරොතීති අවස්සකාරී, සතමවස්සං දදාතීති සතන්දායී।
bod:කත්තරි <pb V=.47/> භූතෙ ක්තවන්තු ක්තාවි।
bod:භුතෙ පරිසමත්තෙ අත්තෙ වත්තමානතො ක්රියත්ථාක්තන්තුක්තාවී හොන්ති කත්තර-අභුඤ්ජීති භුත්තවා, භුත්තාවී-සුසවකණෙ-අසුණි තිසුතවා, සුතාවී।
bod:ක්තො භාවකම්මෙසු
bod:භාවෙ කම්මෙච භුතෙ ක්තො හොති-ආස උපවෙසනෙ-ආසනමාසිතං-ඤි-රුද රොදනෙ।
bod:වා ක්වචි।
bod:තෙ එ ඔ ආ ක්වචි වා න හොන්ති කානුබන්ධනාගමෙසු-රොදනං රුදිතං, රොදිතං-කරීයිත්ථාති කතො,
bod:ගමාදිරානං ලොපො’න්තස්ස।
bod:ගමාදිනං රකාරන්තානඤ්චාන්තස්ස ලොපො හොති තකාරාදො
bod:කානුබන්ධෙ පච්චයෙ කත්වානකත්වාවජ්ජිතෙති රලොපො-යා පා පුණනෙ।
bod:ගමනත්ථාකම්මකාධාරෙ ච।
bod:ගමනත්ථතො අකම්මකතො ච ක්රියත්ථා ආධාරෙ ක්තො හොති කත්තරි භාවකම්මෙසු ච-යාතවන්තො’ස්මින්ති යාතං-(ඨානං)-යා තවන්තො යානා-යානං යාතං-යායිත්ථාති යාතො-(පථො)-ආසිතවන්තො’ස්මින්ති ආසිතං-(ඨානං)-ආසිතවන්තො ආසිතා-ආසන මාසිතං-ඤි।
bod:නෙතා කත්තරි වත්තමානෙ।
bod:ආරද්ධාපරිසමත්තෙ අත්ථෙ වත්තමානතො ක්රියත්ථා න්තො හොති කත්තරි।
bod:කත්තරි ලො।
bod:කුයත්ථතො අපරොක්ඛෙසු කත්තුවිහිතමානන්තදිසු ලො හොති-ලකාරො“ඤි ලස්සෙ“-ති විසෙසනත්ථො-පවතීති පවන්තො-“මානො“ති කත්තරි මානො-පචමානො।
bod:භාවකම්මෙසු
bod:වත්තමානත්ථෙ වත්තමානතො ක්රියත්ථා භාවෙ කම්මෙ ච මානො හොති।
bod:ක්යො භාවකම්මෙස්වපරොක්ඛෙසු මානන්තත්යාදිසු
bod:භාවකම්මවිහිතෙසු පරොක්ඛාවජ්ජිතෙසු මානන්තාදිසු පරෙසු ක්යො හොති ක්රියත්ථා-කකාරො අවුද්ධත්ථො-භාවෙ-භුයතෙති භුයමානං-කම්මෙ-පච්චතෙති පච්චමානො।
bod:තෙ ස්සපුබ්බානාගතෙ
bod:අනාරද්ධෙ අත්ථෙ වත්තමානතො ක්රියත්ථා තෙ න්තමානා ස්සපුබ්බා හොන්ති සවිසයෙ-ඤි-කත්තරි-පචිස්සතීති පචිස්සන්තො,පචිස්සමානො-හාවෙ-භුයිස්සතීති භුයිස්සමානං-කම්මෙ-පච්චිස්ස තෙති පච්චිස්සමානො-කර කරණෙ।
bod:තුං තායෙ තවෙ භාවෙ භවිස්සතික්රියායං තදත්ථායං।
bod:භවිස්සතිඅත්ථෙ වත්තමානතො ක්රියත්ථා භාවෙ තුං තායෙ තවෙ හොන්ති <pb V=.48/> ක්රියායං තදත්ථායං පතීයමානායං-“තුංතුනතබ්බෙසු වා”ති වා අකාරො-අඤ්ඤත්ර පරරූපං-කරණය ගච්ඡති කාතුං ගච්ඡති කත්තුං, කත්තායෙ වා-තවෙ-“කරස්සා තවෙ”-ති ආ-කාතවෙ-භාවෙති කිං, කරිස්සාමීති ගච්ඡති-ක්රියායන්ති කිං, භික්ඛිස්සං ඉච්චස්ස ජටා-තදත්ථායන්ති කිං, ගච්ඡිස්සතො තෙ භවිස්සති භත්තං භොජනාය-ගහ උපාදානෙ।
bod:පුබ්බෙකකත්තුකානං।
bod:එකො කත්තා යෙසං බ්යාපාරානං තෙසු යො පුබ්බො තදත්ථතො ක්රියත්ථා තුනකත්වාන කත්වා හොන්ති භාවෙ-ඤි।
bod:එඉ ලස්ස ච।
bod:එඉලානමෙ හොති ක්වචි-ගණ්හණං කත්වා යාති ගහෙතූන යාති, ගහෙත්වාන, ගහෙත්වා වා-අස්ස රුධාදිත්තා।
bod:මං වා රුධාදීනං।
bod:රුධාදීනං ක්වචි මං වා හොති පච්චයෙති පක්ඛෙ මං භවං අපි මනුබන්ධත්තා අකාරා පරො।
bod:ණෙ නිග්ගහීතස්ස।
bod:ගහස්ස නිග්ගහීතස්ස ණෙ හොති-ගණ්හි තුන, ගණ්හිත්වාන, ගණ්හිත්වා-එකකත්තුකානන්ති කිං, භුත්තස්මිං දෙවදත්තෙ යඤ්ඤ දත්තො වජති-පුබ්බාති කිං, භුඤ්ජති ච පචති ච-අප්පත්වා නදිං පබ්බතො භවති අතික්කම්ම පකබ්බතං නදීති භුධාතුස්ස සබ්බත්ථ සම්භවා එකකත්තුකතා පුබ්බකාලතා ච ගම්යතෙ।
gax:යෙභුය්යවුත්තියා ලිඞ්ගං දස්සිතං තත්ථ සබ්බසො।
gae:විසෙසො පන විඤ්ඤහි ඤෙය්යො පාඨානුසාරතො॥
bod:තබ්බාදයො।
bod:ඉදානි ත්යාදයො වුච්චන්තෙ-පච පාකෙ-පච ඉති ඨිතෙ-ක්රියත්ථා බහුලමිති ච සබ්බත්ථ වත්තතෙ।
bod:වත්තමානෙති අන්ති සිථමිමතෙ අන්තෙ සෙ වෙග එම්හෙ।
bod:වත්තමානෙ ආරද්ධා පරිසමත්තෙ අත්ථෙ වත්තමානතො ක්රියත්ථාත්යාදයො හොන්ති-තෙසම්පනියමෙ।
bod:පුබ්බපරච්ඡක්කානමෙකානෙකෙසු තුම්හාම්හසෙසෙසු ද්වෙද්වෙ මජ්ඣිමුත්තමපඨමා।
bod:එකානෙකෙසුතුම්හාම්හසද්දවචනීයෙසුතදඤ්ඤසද්දවචනීයෙසු ච කාරකෙසු පුබ්බච්ඡක්කානං පරච්ඡක්කනඤ්ච මජ්ඣිමුත්තමපඨමා ද්වෙද්වෙ හොන්ති යථාක්කමං ක්රියත්ථාති එකම්හි වත්තබ්බෙ එකවචනං ති-ති අන්ති ඉති පඨමො ආදො නිද්දිට්ඨත්තා-සි ථ ඉති මජ්ඣිමො මජ්ඣි නිද්දිට්ඨෙත්තා-මි ම ඉති උත්තමො-උත්තමසද්දොයං සභාවතො තිප්පභුතීනමන්තද්වයමාහ-එවං පරච්ඡක්කෙපකි යථාක්කමං යොජනීයං-ත්යාදිසු පරභුතෙසු කත්තුකම්මභාව විහිතෙසු ක්යලාදයොභවන්තීති “ක්යො භාවකම්මෙස්වකකපරොක්ඛෙසු මානන්ත ත්යාදිසු <pb V=.49/> කත්තරී ලො”ඉච්චාදිනා තෙසං විධානා ත්යාදයො කත්තු කම්මභාවෙස්චෙව විඤ්ඤායන්තීති කත්තරි තිම්හි ලො-පචති-බහුම්හි චත්තබ්බෙ අන්තිං
bod:ක්වචි විකරණනං।
bod:විකරණනං ක්වචි ලොපො හොතීති ලස්සාකාරස්ස ලොපො-පවන්ති-පචසි පචථ।
bod:හිමිමෙස්වස්ස।
bod:අකාරස්ස දීඝො හොති හිමිමෙසු-පචාමි පචාම-පරච්ඡක්කෙ-පචතෙ පචන්තෙ, පචසෙ පචව්හෙ,පචෙ පචාම්හෙ-කම්මෙ-ක්යො භාවකම්මෙස්වච්චාදිනා ක්යො।
bod:ක්යස්ස।
bod:ක්රියත්ථා පරස්ස ක්යස්ස ඊඤ වා හොති-ඤකාරො ආද්යවයවත්ථො, පචීයති පච්චති।
bod:ගුරුපුබ්බා රස්සාරෙ’න්තෙ’න්තීනං।
bod:ගුරුපුබ්බස්මා රස්සා පරෙසං අන්තෙ’න්තිනං රෙ වා හොති-පචීයරෙ පචීයන්ති පච්චරෙ පච්චන්ති, පචීයසි පච්චසි පචීයථ පච්චථ, පචීයාමි පච්චාමි පචීයාම පච්චාම-පචීයතෙ, පච්චතෙ පචීයරෙ පචීයන්තෙ පච්චරෙ පච්චන්තෙ, පචීයසෙ පච්චසෙ පචීයව්හෙ පච්චව්හෙ, පචීයෙ පච්චෙ පචීයාම්හෙ පච්චාම්හෙ-භාවෙ-භු සත්තායං-භාවස්සෙකත්තා එකවචනමෙව-තඤ්ච පඨමපුරිසෙයෙව සම්භවති-භුයති දෙවදත්තෙන, බුයතෙ වා-දෙවදත්තස්ස සම්පති භවනන්ති අත්ථො-නෙහිඤ බහුලං විධානා।
gax:ක්රියත්ථා කත්තරි ත්යාදි කම්මස්මිඤ්ච සකම්මකා,
gae:භාවෙ චා’කම්මකාකකම්මා’වචනිච්ඡායමඤ්ඤතො।
bod:භවිස්සති ස්සති ස්සන්ති ස්සසි ස්සථ ස්සාමි ස්සාම ස්සතෙ ස්සන්තෙ ස්සසෙ ස්සව්හෙ ස්සං ස්සාම්හෙ।
bod:භවිස්සති අනාරද්ධෙ අත්ථෙ වත්තමානතො ක්රියත්ථා ස්සත්යාදයො හොන්ති।
bod:අ ඊස්සාදිනං බ්යඤ්ජනස්සිඤ।
bod:ක්රියත්ථා පරෙසං අආදීනං ඊආදීනංස්සාදීනඤ්ච බ්යඤ්ජනස්සිඤ්හෙකාති වා-වවත්ථීතවිභාසායං ස්සෙති ස්සාදීනංස්සච්චාදීනද්වාවයො අධිප්පෙතො-“ඤි බ්යඤ්ජනස්සා”ති සිද්ධෙපි ත්යාදිසු පරභුතෙසු එතෙ සමෙවාති නියමත්තොයමාරම්හො-ලස්සාකාරස්ස ලොපෙ-පචිස්සති පචිස්සරෙ පචිස්සන්ති, පචිස්සසි පචිස්සථ, පචිස්සාමි පචිස්සාම-පචිස්සතෙ පචිස්සරෙ පචිස්සන්තෙ, පචිස්සසෙපචිස්සව්හෙ, පචිස්සං පචිස්සාම්හෙ-කම්මෙ-පචියිස්සති।
bod:ක්යස්ස ස්සෙ।
bod:ක්යස්ස වා ලොපො හොති ස්සෙ-පචිස්සති පච්චිස්සති, පචීයිස්සරෙ <pb V=.50/> පචයිස්සන්ති පචිස්සරෙ පචස්සන්ති පච්චිස්සරෙ පච්චිස්සන්තිච්චාදි-කත්තුසමං-ක්යොව විසෙසො-භාවෙ-භුයිස්සති භවිස්සති, භුයිස්සතෙ භවිස්සතෙ।
bod:නාමෙ ගරහාවම්හයෙසු।
bod:නාමසද්දෙ නිපාතෙ සති ගරහායං විම්භයෙ ච ගම්යමානෙ ස්ස ත්යාදයො හොන්ති-ගරහායං-සාපි නාම පචිස්සතීච්චාදි-විම්බයෙ-අච්ඡරියං වත භො අබ්භූතං වත භො අන්ධො නාම පචිස්සතිච්චාදි।
bod:භුතෙ ඊ උං ධ ත්ථ ඉං ම්හා ආ ඌ සෙව්හං අ ම්හෙ।
bod:භුතෙ පරිසමත්තෙ අත්ථෙ වත්තමානතො ක්රියත්ථා ඊ ආදයො හොන්ති-භුතානජ්ජතනෙ වක්ඛමානත්තා ඉමෙ භුතනජ්ජතනෙ භුතසාමඤ්ඤෙ ච භවන්ති।
gax:අහස්සුභයතො අඩ්ඪරත්තං වාව තදුපඩ්ඪකං,
gae:අන්තො කත්වාන විඤ්ඤෙය්යො අහො අජ්ජනො ඉති।
bod:තදඤ්ඤො පන යො කාලො සො’නජ්ජතනසඤ්ඤිතො।
bod:ආඊස්සාදිස්වඤ වා।
bod:ආආදො ඊආදො ස්සාආදො ච ක්රියත්ථස්ස අඤ වා හොති,
bod:එය්යාථ ස්සෙ අ ආ ඊ ථානං ඔ අ අං ත්ථ ත්ථො වෙහාක।
bod:ආසහචරිතොව අකාරො ගය්හතෙ-න පරොක්ඛෙ විහිතො-ථො පන’න්තෙ නිද්දෙසා ත්වාදිසම්බන්ධියෙව තස්සෙව වා නිස්සිතත්තා-නිස්සයකරණම්පි හි සුත්තකාරාචිණ්ණං-එය්යාථාදීනං ඔආදයො වා හොන්ති යථාක්කමන්ති ඊස්සවාත්ථො-අපචිත්ථො පචිත්ථො අපවත්ථො පචත්ථො।
bod:ආඊඌම්හාස්සාස්සම්හානං වා।
bod:එතෙසං වා රස්සො හොතීති පක්ඛෙ රස්සෙ ච-අපචි පචි අපචී පචී।
bod:උංස්සිංස්වංසු।
bod:උමිච්චස්ස ඉංසු අංසු වා හොන්ති-අපවිංසු පවිංසු අපචංසු පචංසු අපවුං පචුං।
bod:ඔස්ස අ ඉ ත්ථ ත්ථො।
bod:ඔස්ස අආදයො වා හොන්ති-අපච පච අපචි පචි අපචිත්ථ පචිත්ථ අපවත්ථ පචත්ථ අපචිත්ථෙ පචිත්ථො අපචත්ථො පචත්ථො।
bod:සි।
bod:ඔස්ස සි වා හොති-අපචිසි පචිසි අපචසි පචසි අපචො පචො।
bod:ම්හාත්ථාන මුඤ।
bod:ම්හාත්ථානමුඤ වා හොති-ඊආදිසම්බන්ධිනමෙව ගහණං-අපවුත්ථ පචුත්ථ।
bod:ඉංස්ස ච සිඤ।
bod:ඉමිච්චස්ස සිඤ වා හොති ම්හාත්ථානඤ්ච බහුලං-ඤකාරො ආද්යවය වත්ථො-අපචසිත්ථ පචසිත්ථ අපචිත්ථ පචිත්ථ අපචත්ථ පචත්ථ, අපචිසිං පචිසිං අපචසිං පචසිං අපචිං පචිං, අපචුම්හ පචුම්හ අපචුම්හා පචුම්හා අපචම්හ පචම්හ අපචම්හා පචම්හා අපචසිම්හ පචසිම්හ අපචසිම්හා පචසිම්හා අපචිම්හ පචිම්හ අපචිම්හා පචිම්හා අපචම්හ <pb V=.51/> පචම්හ අපචම්හා පචම්හා-පරච්ඡක්කෙ-අපවිත්ථ පචිත්ථ අපවත්ථ පවත්ථ අපච පච අපචා පචා, අපචු පචු අපචු පචු, අපචිසෙ පචිසෙ අපචසෙ පචසෙ, අපචිව්හං පචිව්හං අපචව්හං පචව්හං-අස්ස වා අමාදෙසෙ-අපචං පචං අපච පච අපචිම්හෙ පචිම්හෙ අපචම්හෙ පචම්හෙ-කම්මෙ-අපචීයිත්ථො පචියිත්ථො අපචීයත්ථො පචීයත්ථො අපච්චිත්ථො පච්චිත්ථො අපච්චත්ථො පච්චත්ථො අපචීයි පචීයි අපචීයී පචියී අපච්චි පච්චි අපච්චි පච්චි, අපචීයිංසු පචියිංසු අපච්චිංසු පච්චිංසු අපචියංසු පචීයංසු අපච්චංසු පච්චංසු අපචීයුං පචීයුං අපච්චුං පච්චුමිච්චාදි-භාවෙ-අභුයිත්ථො භුයිත්ථො අභුයත්ථො භුයත්ථො අභුයි භුයි අභුයී භූයී, අභුයිත්ථ භුයිත්ථ අභුයත්ථ භුයත්ථ අභුය භුය අභයා භුයා-“සම්භාවනෙවා”ති ඉතො වෙති වත්තමානෙ।
bod:මායොගෙ ඊආආදි।
bod:මායොගෙ සති ඊආදයො ආආදයො ච වා හොන්ති-අසක්කාල ත්ථොයමාරම්හො-මා භවං පුනපි එවරූපමපචිත්ථො ඉච්චාදි-වාවි ධානතො ස්සත්යාදි එය්යාදි ත්වාදයොපි හොන්ති-මාභවං පචිස්සති, මා භවං පචෙය්ය, මා භවං පචතු ඉච්චාදි।
bod:අනජ්ජතනෙ ආ ඌ ඔ ත්ථ අ ම්හා ත්ථ ත්ථුං සෙව්හං ඉං ම්හසෙ।
bod:අවිජ්ජමානජ්ජතනෙ භුතත්ථෙවත්තමානතො ක්රියත්ථාආආදයො හොන්ති-වාත්ථෙ රස්සෙ ච-අපචත්ථ පවත්ථ අපච පච අපචා පචා, අපචු පචු අපචු පචූ-ඔ-අපච පච අපචි පචි අපචත්ථ පචත්ථ අපචත්ථො පචත්ථො අපචසි පචසි අපචො පචො, අපවත්ථ පචත්ථ අපචං පචං අපචපච, අපචම්හ පචම්හ අපචම්හා පචම්හා-අපචත්ථ පචත්ථ, අපචත්ථුං පචත්ථුං, අපචසෙ පචසෙ, අපචව්හං පචව්හං। අපසිං පචසිං අපචිං පචිං, අපචම්හසෙ පචම්හසෙ-කම්මෙ-අපචීයත්ථ පචීයත්ථ අපච්චත්ථ පච්චත්ථ අපචීය පචීය අපචීයා පචීයා අපච්ච පච්ච අපච්චා පච්චා, අපචීයු පචීයු, අපචීයු පචීයු, අපච්චු පච්චු අපච්චූ පච්චූච්චාදි-භාවෙ-අභුයත්ථ භුයත්ථ අභුය භුය අභුයා භුයා-අභුයත්ථ භුයත්ථ-“මායොගෙ ඊආආදි”ති ඉමිනා මායොගෙපි ආආදයො හොන්ති-මා භවං අපචිත්ථ ඉච්චාදි।
bod:පරොක්ඛෙ අ උ එ ත්ථ අම්හ ත්ථරෙ ත්ථො ව්හො ඉම්හෙ।
bod:අපච්චක්ඛෙ භුතානජ්ජතනත්ථෙ වත්තමානතො ක්රියත්ථා අආදයො හොන්ති-අපරොක්ඛෙසූති වචනා න විකරණුප්පත්ති।
bod:පරොක්ඛායඤ්ච।
bod:පරොක්ඛායං පඨමමෙකස්සරං සද්දරූපං ද්වෙ භවති।
bod:ලොපො’නාදිබ්යඤ්ජනස්ස।
bod:ද්විත්තෙ පුබ්බස්සාදිතො’ඤ්ඤස්ස බ්යඤ්ජනස්ස ලොපො හොති-පපච ප්පචු’පපචෙ පපචිත්ථ-ඉඤභාවපක්ඛෙ සංයොගාදි ලොපොපපචත්ථ, පපච පපචිම්හ, පපචිත්ථ පපචත්ථ පපචිරෙ, පපචිත්ථො පපචත්ථො පපචිව්හො, පකපචි පපචිම්හෙ-එවං කම්මෙපි-භාවෙ-භුස්ය <pb V=.52/> වුක।
bod:අආදියු භුස්ස වුක හොති।
bod:පුබ්බස්ස අ।
bod:අආදිසු ද්වත්තෙ පුබ්බස්ස භුස්ස අ හොති।
bod:චතුත්ථදුතියානං තතියපඨමා।
bod:ද්විත්තෙ පුබ්බෙසං චතුත්ථදුතියානං තතියපඨමා හොන්ති යථාක්කමන්ති බකාරෙ-බභුව බභුවිත්ථ।
bod:එය්යාදො වා’තිපත්තියං ස්සා සසංසුස්සෙ සසථස්සං ස්සම්හා ස්සථස්සිංසු සසසෙ ස්සව්හෙ ස්සිං ස්සාම්හසෙ।
bod:එය්යාදො විසයෙ ක්රියාතිපත්තියං ස්සාදයො හොන්ති විභාසා-විධුරප්පච්චයොපනිපාතතො කාරණවෙකල්ලතො වා ක්රියායාතිපත්ති අනිප්ඵත්ති ක්රියාතිපත්ති-එතෙචස්සාදයො සාමත්ථියා තීතානාගතෙ ස්වෙවහොන්ති-න වත්තමානෙන තත්ර ක්රියාතිපත්ත්යසම්භවා-ආඊඉ ච්චාදිනාවා රස්සෙ-අපචිස්ස පචිස්ස අපචිස්සා පචිස්සා, අපචිස්සංසු පචිස්සංසු-ස්සෙස්ස එය්යාථාදීනා වා අකාරෙ-අපචිස්ස පචිස්ස අපචිස්සෙ පචිස්සෙ,අපචිස්සථ පචිස්සථ,අපචිස්සං පචිස්සං। අපචිස්සම්හ, පචිස්සම්හ, අපචිස්සම්හා පචිස්සම්හා, අපචිස්සථ පචිස්සථ, අපචිස්සිංසු පචිස්සිංසු, අපචිස්සසෙ පචිස්සසෙ, අපචිස්සව්හෙ පචිස්සව්හෙ, අපචිස්සිංපචිස්සිං, අපචිස්සාම්හයෙ පචිස්සාම්හසෙ-කම්මෙ-අපචීයිස්ස පචියිස්සඅපචීයිස්සා පචියිස්සා-ක්යස්ස වා ලොපෙ-අපචිස්ස පචිස්ස අපචිස්සා පචිස්සා අපච්චිස්ස පච්චිස්ස අපච්චිස්සාන පච්චිස්සා, අපචියිස්සංසු පචීයිස්සංසුඅපචිස්සංසු පචිස්සංසු। අපච්චිස්සංසු පච්චිස්සංසු, ඉච්චාදිභාවෙ-අභුයිස්ස භුයිස්ස අභුයිස්සා භුයිස්සා, අභුයිස්සථ භුයිස්සථ-වාති වකිං, දක්ඛිණෙනන චෙ ගමිස්සති නායකටම්පරියා භවිස්සති।
bod:හෙතුඵලෙස්වෙය්ය එය්යුං එය්යාසි එය්යාථ එය්යාමි එය්යාම එථ එරං එථො එය්යව්හො එය්යං එය්යාම්හෙ।
bod:හෙතුභුතායං ඵලභූතායඤ්ච ක්රියායං වත්තමානතො ක්රියත්ථ එය්යාදයො වා හොන්ති।
bod:එය්යෙය්යාසෙන්තං ටෙ।
bod:එය්ය එය්යාසි එය්යමිච්චෙසං ටෙ වා හොති-පචෙ පචෙය්ය।
bod:එය්යුංස්සුං।
bod:එය්යුමිච්චස්ස උං වා හොති-පචුං පචෙය්යුං,පචෙ පචෙය්යාසි,-වා ඔකාරෙ-පචෙය්යාථො පචෙය්යාථ, පචෙය්යාමි।
bod:එය්යාමස්සෙමු ච
bod:එය්යාමස්ස එමු වා හොති උ ච-පචෙමු පචෙය්යාමු පචෙය්යාමක, පචෙථ පචෙරං පචෙථො පචෙය්යව්හො, පචෙ පචෙය්යං පචෙය්යාම්හෙ-කම්මෙ-පචීයෙ පචීය්යෙ පච්චෙ පච්චෙය්ය, පචියුං පචීයෙය්යුං පච්චුං පච්චෙය්යුමිච්චාදි-භාවෙ-භුයෙ භුයෙය්ය, භුයෙථ।
bod:පාතො <pb V=.53/> පචෙය්ය චෙ භුඤ්ජෙ ඉච්චෙත්ථ පචනක්රියා
bod:හෙතුභුතාති විඤ්ඤෙය්යා ඵලනත්වනුභවක්රියා।
bod:සත්ත්ය රහෙස්වෙය්යාදි।
bod:සත්තියං අරහත්ථෙව ක්රියත්ථා එය්යාදයො හොන්ති-භවං ඛලු භත්තං පචෙය්ය, භවං සමත්ථො, භවං අරභො।
bod:සම්භාවනෙ වා।
bod:සම්භාවනෙ ගම්යමානෙ ධාතුනා වුච්චමානෙ ච එය්යාදයො හොන්ති නවිභාසා-අපි භවං ගිලිතං පාසාණං පචෙය්ය උදරග්ගිනා-සම්හාවෙමි සද්දහාමි භවං පචෙය්ය,භවං පචිස්සති। භවං අපචි।
bod:පඤ්හපත්ථනාවිධිසු।
bod:පඤ්හාදිසු ක්රියත්තතො එය්යාදයො හොන්ති।
gax:පඤ්හො සම්පුච්ඡනං ඉට්ඨා සිංසනං යාචනං දුවෙ
gae:පත්ථනා භත්තියා වාථ න නවා ව්යාපාරණ විධි।
bod:පඤ්හෙ, කිං සො භත්තං පචෙය්ය උදාහු බ්යඤ්ජනං වා-පත්ථනායං, අහො වත සො පචෙය්ය මෙ-විධිම්හි, භවං භත්තං පචෙය්ය।
bod:තු අන්තු හි ථ මි ම තං අන්තං ස්සු ව්හො එ ආමසෙ।
bod:පඤ්හපත්තනාවිධිස්වෙතෙ හොන්ති ක්රියත්ථතො-පචතු පචන්තු।
bod:හිස්ස’තො ලොපො।
bod:අතො පරස්ස හිස්ස වා ලොපො හොති-පච පචාහි-ථස්ස වා වෙහාක-පචව්හො පචථ,පචාමි පචාම, පචතං පචන්තං, පචස්සු පචව්හො, පචෙ පචාමසෙ-කම්මෙ-පචීයතු පච්චතු පචීයන්තු පච්චන්තු ඉච්චාදි-භාවෙ, භුයතු භුයතං-පචිතුං පයුත්තීති පචනිච්ඡායං।
bod:පයොජකව්යාපාරෙ ණපි ච।
bod:කත්තාරං යො පයොජෙති තස්ස ව්යාපාරෙ ක්රියත්ථා ණි ණ්පි හොන්ති බහුලං-“අස්සාණනුබන්ධෙ”ති ආ-පයොජකව්යාපාරෙ ණිණපිනං විධානා තදන්තස්ස ක්රියත්ථතාති පාචිසද්දතො ත්යාදයො।
bod:ණිණප්යාපිහි වා।
bod:ණ්යාද්යන්තෙහි ක්රියත්ථෙහි අපරොක්කෙසුකත්තුවිහිත කමානන්තත්යාදිසු ලො හොති විභාසා-“යුවණ්ණානමෙ ඔප්පච්චයෙ”ති එකාරෙ “ඤොනමයවා සරෙ”ති අයාදෙසෙ ච-පාචයති-අඤ්ඤත්ර-පාචෙති-පාචයරෙ පාචයන්ති පාචෙන්තිච්චාදි-කම්මෙ-
bod:දීඝො සරස්ස।
bod:සරන්තස්ස ක්රියත්ථස්ස දීඝො හාති ක්යෙ-පාචීයති පාචීයරෙ පාචීයන්තිච්චාදි-වුත්තනයෙන ඤෙය්යං-පයොජකව්යාපාරෙ ණිණප්යන්තානං සකම්මකත්තා න නභාවෙ රූපනයො।
gax:අකම්මකාපි හොන්තෙව ණිණප්යන්තා සකම්මකා,
gae:සකම්මකා ද්වීකම්මාස්සු ද්විකම්මා ච තිකම්මකා।
bod:භවිස්සති-පාචයිස්සති පාචෙස්සති පාචයිස්සරෙ පාචයිස්සන්ති පාචෙස්සරෙ පාචෙස්සන්තිච්චාදි-කම්මෙ-පාචීයිස්සති-ක්යලොපො-පාචිස්සතීච්චාදි-භුතෙ-අපාචයිත්ථො <pb V=.54/> පාචයත්තො අපාචයත්ථො පාචයත්ථො අපාචෙත්ථො පාචෙත්ථො අපාචයි පාචයි। අපාචයී පාචයී අපාචයිංසු පාචයිංසු අපාචයංසු පාචයංසු।
bod:ඤොත්තා සුං।
bod:ඤාදෙසතො ඔආදෙසතො ච පරස්ස උමිච්චස්ස සුං වා හොති-අපාචයසුං පාචයසුං අපාචෙසුං පාචෙසුං අපාචයුං පාචයුමිච්චාදි-උස්ස සුමෙව විසෙසො-කම්මෙ-අපාචීයිත්ථො පාචීයිත්ථො අපාචීයත්ථො පාචීයත්ථො අපාචියි පාචීයි අපාචියී පාචීයි ඉච්චාදි-අනජ්ජතනෙ-අපාචයත්ථ පාචයත්ථ අපාචෙත්ථ කපාචෙත්ථ අපාචය පාචය අපාචයා පාචයා අපාචයු පාචයු අපාචයූ පාචයූ ඉච්චාදි-කම්මෙ-අපාචීයත්ථ පාචීයත්ථ අපාචීය පාචීය අපාචීයා පාචීයා ඉච්චාදි-පරොක්ඛෙ-
bod:රස්සො පුබ්බස්ස।
bod:ද්විත්තෙ පුබ්බස්ස සරො රස්සො හොති-පපාචය පපාචයු පපාචයෙ පපාචයිත්ථ පපාචෙත්ථ ඉච්චාදි-කම්මෙ-සබ්බං කත්තුසමං-අතපත්තියංඅපාචයිස්ස පාචයිස්ස අපාචයිස්සා පාචයිස්සා අපාචයිස්සංසු පාචයිස්සංසු ඉච්චාදි-කම්මෙ-අපාචියිස්ස පාචියිස්ස අපාචීයිස්සා පාචියිස්ස අපාචිස්ස පාචිස්ස අපාචිස්සා පාචිස්සා ඉච්චාදි-හෙතුඵලෙසු-පාචයෙ පාචයෙය්ය පාචයුං පාචයෙයයුමිච්චාදි-කම්මෙ-පාචීයෙ පාචීයෙයයුමිච්චාදි-ත්වාදිසු-පාචයතු පාචෙතු පාචයන්තු පාචෙන්තු ඉච්චාදි-කම්මෙ-පාචීයතු පාචීයන්තු ඉච්චාදි-ණපිම්හි-පාචාපයති පාචාපෙතිච්චාදි න්යන්තසමං-පාචයිතුම්පයුත්තිති ණ්යන්තතොපි ණි।
bod:ණිණපිනං තෙසු।
bod:ණී ණපිනං ලොපො නහොති තෙසු ණී ණපිසු’තික පුබ්බණිලොපෙ-පාචයති පාචෙතිච්චාදි සබ්බත්ථඤෙය්යං-ණපිචෙවං।
bod:භුවාදි නයො।
bod:අධුනා විකරණප්පභෙදප්පකාසනත්ථං රුධාදීනං අටාඨගණනමාදිභුතස්සෙකෙකස්ස ක්රියත්ථස්ස කානි චි රූපානි උදාහරියන්තෙ-රුධ ආවරණෙ-ත්යාදි।
bod:මඤ්ච රුධාදීනං।
bod:රුධාදිතො අපරොක්ඛෙසුකත්තුවිහිතමානන්තත්යාදිසු ලොහොති මඤ්චාන්තසරා පරො-රුන්ධති රුන්ධරෙ රුන්ධන්තිච්චාදි-කම්මෙ-“මං වා රුධාදීන”න්ති වා මං-රුන්ධියති රුජ්ඣතීචචාදි-පචිවිය සබ්බත්ථ ඤෙය්යං।
bod:රුධාදි නයො।
bod:දිව කීළා විජිගිංසා වොහාරජ්ජුති ථුති ගතීසු।
bod:දිවාදීහි යක।
bod:දිවාදීහි ලවිසයෙ යක හොති-කකාරො කානුබන්ධකාරියත්ථො-එවමුපරිච-දිබ්බති දිබ්බරෙ දිබ්බන්තිච්චාදි-කම්මෙ-කිවීයති දිබ්බති දිවීයරෙ දිවියන්ති දිබ්බරෙ දිබ්බන්තිච්චාදි।
bod:දිවාදි නයො।
bod:තුද <pb V=.55/> ව්යථනෙ।
bod:තුදාදීහි කො।
bod:තුදාදීහි ලවිසයෙ කො හොති-තුදති තුදන්තිච්චාදි-කම්මෙ-තුදීයති තුජ්ජති තුදීයරෙතුදියන්ති තුජ්ජරෙ තුද්යන්තිච්චාදි।
bod:තුදාදි නයො।
bod:ජි ජයෙ।
bod:ජ්යාදීහි ක්තා।
bod:ජිආදීහි කලවිසයෙ ක්නා හොති-ජිනාති ජිනන්තිච්චාදි-කම්මෙ-ජියති ජියරෙ ජියන්තිච්චාදි।
bod:ජ්යාදි නයො।
bod:කී දබ්බවිනීමයෙ।
bod:ක්යාදීහි ක්ණා।
bod:කීආදීහී ලවිසයෙ කණා හොති।
bod:නාණසු රස්සො।
bod:නාණසු ක්රියත්ථස්ස රස්සො හොති-කිණති කිණන්තිච්චාදි-කම්මෙ-කීයති කීයරෙ කීයන්තිච්චාදී।
bod:ක්යාදි නයො।
bod:සු සවණෙ।
bod:ස්වාදීහි කෙණා।
bod:ස්වාදීහි ලවිසයෙ කෙණා හොති-සුණෙති සුණන්තිච්චාදි। කම්මෙ-සූයති සූයරෙ සූයන්තිච්චාදි।
bod:ස්වාදි නයො।
bod:තන විත්ථාරෙ।
bod:තනාදිත්වො।
bod:තනාදීහි ලවිසයෙ ඔ හොති-තනොති තනොන්තිච්චාදි। පරච්ඡක්කෙ।
bod:ඔවිකරණස්සු පරච්ඡක්කෙ।
bod:ඔවිකරණස්ස උ හොති පරච්ඡක්කවිසයෙ-තනුතෙ තත්වන්තෙ ඉච්චාදි-කම්මෙ-
bod:තනස්සා වා।
bod:තනස්ස ආ හොති වා ක්යෙ-තායති තඤ්ඤාති තායරෙ තායන්ති තඤ්ඤරෙ තඤ්ඤන්තිච්චාන්දි।
bod:තනාදි නයො।
bod:වූර ථෙය්යෙ।
bod:චුරාදිතො ණි।
bod:චුරාදීහි ක්රියත්තෙහි සකත්ථෙ ණි පරො හොති බහුලං-චොරයති චොරති චොරයරෙ චොරයන්තිචොරෙන්තිච්චාදි-කම්මෙ-චොරියති චොරීයරෙ චොරීයන්තිච්චාදි।
bod:චුරාදි නයො-ත්යාදයො।
gax:පරත්ථාය <pb V=.56/> මයා ලද්ධං කත්වාන පදසාධනං
gae:පුඤ්ඤෙන තෙන ලොකො’යං සාධෙතු පදමච්චුනං।
gax:සුද්ධාසයෙන පරිසුද්ධගුණෙදිතෙන
gax:සාරෙන සාරයතිසඞ්ඝනිසෙවිතෙන
gax:රම්මෙ’නුරාධනගරෙ වසතම්බුජෙන
gae:විද්වාලිතං නිජවිසුද්ධ කුලද්ධජෙන।
gax:මානෙන්තෙන තථාගතං පටිපදායොගෙන සද්ධාලුනා
gax:නිච්චාඛණ්ඩතපො’නලෙහි නිඛිලප්පාපාරිසන්තාපිතා
gax:සද්ධම්මව්හයසීහතෙලඨතියා චාමීකරත්ථාලිනා
gae:නානාවාදිකුදිට්ඨිභෙදපටුනා නවාණි කනවධූ සාමිනා।
gax:සත්ථානං කරුණවතා ගතවතා කපාරම්පරං ධීමතා
gax:ථෙරෙනාතුමපාදපඤ්ජරගතො යො සද්දසත්තාදිසු
gax:මොග්ගල්ලායනවිස්සුතෙතිහ සුවච්ඡාපො විනීතො කයථා
gae:සො’කාසී පියදස්සි නාම යතිදං බ්යත්තං සුඛප්පත්තියා।
gax:වුත්තොව වුත්තමුපභොගිනියා සකාය
gax:පිනප්පයොධරවනාපගසෙවිකාය
gax:රම්හාවිහාරවධුයා තිලකාතුලෙන
gae:සන්තෙන කප්පිණසමව්හයමාතුලෙන।
cen:පදසාධනං නිට්ඨිතං।
