cha:17:කොධවග්ගො
gax:221:කොධං <pb M=.46/> ජහෙ විප්පජහෙය්ය මානං, සංයොජනං සබ්බමතික්කමෙය්ය।
gae:තං නාමරූපස්මිමසජ්ජමානං, අකිඤ්චනං නානුපතන්ති දුක්ඛා॥
gax:222:යො වෙ උප්පතිතං කොධං, රථං භන්තංව වාරයෙ <n>ධාරයෙ (සී॰ ස්යා॰ පී॰)</n>।
gae:තමහං <pb T=.45/> සාරථිං බ්රූමි, රස්මිග්ගාහො ඉතරො ජනො॥
gax:223:අක්කොධෙන ජිනෙ කොධං, අසාධුං සාධුනා ජිනෙ।
gae:ජිනෙ කදරියං දානෙන, සච්චෙනාලිකවාදිනං॥
gax:224:සච්චං භණෙ න කුජ්ඣෙය්ය, දජ්ජා අප්පම්පි <n>දජ්ජා’ප්පස්මිම්පි (සී॰ පී॰), දජ්ජා අප්පස්මි (ස්යා॰ ක॰)</n> යාචිතො।
gae:එතෙහි තීහි ඨානෙහි, ගච්ඡෙ දෙවාන සන්තිකෙ॥
gax:225:අහිංසකා <pb V=.42/> <pb P=.34/> යෙ මුනයො <n>අහිංසකායා මුනයො (ක॰)</n>, නිච්චං කායෙන සංවුතා।
gae:තෙ යන්ති අච්චුතං ඨානං, යත්ථ ගන්ත්වා න සොචරෙ॥
gax:226:සදා ජාගරමානානං, අහොරත්තානුසික්ඛිනං।
gae:නිබ්බානං අධිමුත්තානං, අත්ථං ගච්ඡන්ති ආසවා॥
gax:227:පොරාණමෙතං <pb M=.47/> අතුල, නෙතං අජ්ජතනාමිව।
gax:නින්දන්ති තුණ්හිමාසීනං, නින්දන්ති බහුභාණිනං।
gae:මිතභාණිම්පි නින්දන්ති, නත්ථි ලොකෙ අනින්දිතො॥
gax:228:න චාහු න ච භවිස්සති, න චෙතරහි විජ්ජති।
gae:එකන්තං නින්දිතො පොසො, එකන්තං වා පසංසිතො॥
gax:229:යං චෙ විඤ්ඤූ පසංසන්ති, අනුවිච්ච සුවෙ සුවෙ।
gae:අච්ඡිද්දවුත්තිං <n>අච්ඡින්නවුත්තිං (ක॰)</n> මෙධාවිං, පඤ්ඤාසීලසමාහිතං॥
gax:230:නික්ඛං <n>නෙක්ඛං (සී॰ ස්යා॰ පී॰)</n> ජම්බොනදස්සෙව, කො තං නින්දිතුමරහති।
gae:දෙවාපි නං පසංසන්ති, බ්රහ්මුනාපි පසංසිතො॥
gax:231:කායප්පකොපං රක්ඛෙය්ය, කායෙන සංවුතො සියා।
gae:කායදුච්චරිතං හිත්වා, කායෙන සුචරිතං චරෙ॥
gax:232:වචීපකොපං <pb T=.46/> රක්ඛෙය්ය, වාචාය සංවුතො සියා।
gae:වචීදුච්චරිතං හිත්වා, වාචාය සුචරිතං චරෙ॥
gax:233:මනොපකොපං රක්ඛෙය්ය, මනසා සංවුතො සියා।
gae:මනොදුච්චරිතං හිත්වා, මනසා සුචරිතං චරෙ॥
gax:234:කායෙන <pb V=.43/> සංවුතා ධීරා, අථො වාචාය සංවුතා।
gae:මනසා සංවුතා ධීරා, තෙ වෙ සුපරිසංවුතා॥
cen:කොධවග්ගො සත්තරසමො නිට්ඨිතො।
