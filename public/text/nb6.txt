cha:(7) 2:සුඛවග්ගවණ්ණනා
bod:65:දුතියස්ස පඨමෙ <b>සබ්බකාමනිප්ඵත්තිමූලකං සුඛ</b>න්ති අනවසෙසඋපභොගපරිභොගවත්ථුනිප්ඵත්තිහෙතුකං කාමසුඛං। <b>පබ්බජ්ජාමූලකං සුඛ</b>න්ති පබ්බජ්ජාහෙතුකං පවිවෙකසුඛං।
bod:66:දුතියෙ <b>කාමෙ</b>ති පඤ්ච කාමගුණෙ, සබ්බෙපි වා තෙභූමකෙ ධම්මෙ। වුත්තඤ්හෙතං “සබ්බෙපි තෙභූමකා ධම්මා කමනීයට්ඨෙන කාමා”ති (මහානි॰ 1)। <b>නෙක්ඛම්මං වුච්චති පබ්බජ්ජා</b> ඝරබන්ධනතො නික්ඛන්තත්තා। නිබ්බානමෙව වා –
gax:“පබ්බජ්ජා පඨමං ඣානං, නිබ්බානඤ්ච විපස්සනා।
gae:සබ්බෙපි කුසලා ධම්මා, නෙක්ඛම්මන්ති පවුච්චරෙ”ති॥ (ඉතිවු॰ අට්ඨ॰ 109) –
uni:හි වුත්තං।
bod:67:තතියෙ <pb M=2.47/> <pb V=2.43/> උපධී වුච්චන්ති පඤ්චුපාදානක්ඛන්ධා, තන්නිස්සිතං සුඛං <b>උපධිසුඛං</b>। තප්පටිපක්ඛතො <b>නිරුපධිසුඛං ලොකුත්තරසුඛං</b>।
bod:68:චතුත්ථෙ වට්ටපරියාපන්නං සුඛං <b>වට්ටසුඛං</b>। නිබ්බානාරම්මණං සුඛං <b>විවට්ටසුඛං</b>।
bod:69:පඤ්චමෙ <b>සංකිලෙස</b>න්ති සංකිලිට්ඨං। තෙනාහ <b>“වට්ටගාමිසුඛ”</b>න්ති। <b>විවට්ටසුඛ</b>න්ති මග්ගඵලසහගතං සුඛං।
bod:70:ඡට්ඨෙ අරියානමෙව සුඛං <b>අරියසුඛං,</b> අරියඤ්ච තං සුඛඤ්චාතිපි <b>අරියසුඛං</b>। අනරියානමෙව සුඛං <b>අනරියසුඛං</b>। අනරියඤ්ච තං සුඛඤ්චාතිපි <b>අනරියසුඛං</b>।
bod:71:සත්තමෙ <b>ත</b>න්ති චෙතසිකසුඛං।
bod:72:අට්ඨමෙ සහ පීතියා වත්තතීති <b>සප්පීතිකං,</b> පීතිසහගතං සුඛං। සභාවතො විරාගතො ච නත්ථි එතස්ස පීතීති <b>නිප්පීතිකං සුඛං</b>। අට්ඨකථායං පනෙත්ථ ඣානසුඛමෙව උද්ධටං, තථා ච “ලොකියසප්පීතිකසුඛතො ලොකියනිප්පීතිකසුඛං අග්ග”න්ති වුත්තං। ලොකියනිප්පීතිකම්පි හි අග්ගං ලබ්භතෙවාති භූමන්තරං භින්දිත්වා අග්ගභාවො වෙදිතබ්බො।
bod:73:නවමෙ සාතසභාවමෙව සුඛං <b>සාතසුඛං,</b> න උපෙක්ඛාසුඛං විය අසාතසභාවං। කාමඤ්චෙත්ථ කායවිඤ්ඤාණසහගතම්පි සාතසුඛමෙව, අට්ඨකථායං පන “තීසු ඣානෙසු සුඛ”න්තෙව වුත්තං।
bod:74:දසමෙ සමාධිසම්පයුත්තං සුඛං <b>සමාධිසුඛං</b>। න සමාධිසම්පයුත්තං සුඛං <b>අසමාධිසුඛං</b>।
bod:75:එකාදසමෙ සුත්තන්තකථා එසාති <b>“සප්පීතිකං ඣානද්වය”</b>න්ති වුත්තං।
bod:77:තෙරසමෙ රූපජ්ඣානං රූපං උත්තරපදලොපෙන, තං ආරම්මණං එතස්සාති <b>රූපාරම්මණං</b>। චතුත්ථජ්ඣානග්ගහණං පන යදස්ස පටියොගී, තෙන සමානයොගක්ඛමදස්සනපරං। <b>යං කිඤ්චි රූප</b>න්ති යං කිඤ්චි රුප්පනලක්ඛණං රූපං। තප්පටික්ඛෙපෙන <b>අරූපං</b> වෙදිතබ්බං।
cen:සුඛවග්ගවණ්ණනා නිට්ඨිතා।
