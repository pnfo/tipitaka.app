cha:9:ඔපම්මසංයුත්තං
sub:1:කූටසුත්තවණ්ණනා
bod:223:<b>කූටං</b> <pb V=2.166/> <pb M=2.187/> <b>ගච්ඡන්තී</b>ති කූටච්ඡිද්දස්ස අනුපවිසනවසෙන කූටං ගච්ඡන්ති। යා ච ගොපානසියො ගොපානසන්තරගතා, තාපි කූටං ආහච්ච ඨානෙන <b>කූටඞ්ගමා</b>। දුවිධාපි කූටෙ සමොසරණා। <b>කූටස්ස සමුග්ඝාතෙන</b> විනාසෙන භිජ්ජනෙන। <b>අවිජ්ජාය සමුග්ඝාතෙනා</b>ති අවිජ්ජාය අච්චන්තමෙව අප්පවත්තියා। තෙන ච මොක්ඛධම්මාධිගමෙන තදනුරූපධම්මාධිගමො දස්සිතො। <b>අප්පමත්තා</b>ති පන ඉමිනා තස්ස උපායො දස්සිතො।
cen:කූටසුත්තවණ්ණනා නිට්ඨිතා।
sub:2:නඛසිඛසුත්තවණ්ණනා
bod:224:<b>එවං අප්පකා</b> යථා නඛසිඛාය ආරොපිතපංසු, සුගතිසංවත්තනියස්ස කම්මස්ස අප්පකත්තා <b>එවං දෙවෙසුපී</b>ති හීනූදාහරණවසෙන වුත්තං। අප්පතරා හි සත්තා යෙ දෙවෙසු ජායන්ති, තඤ්ච ඛො කාමදෙවෙසු। ඉතරෙසු පන වත්තබ්බමෙව නත්ථි।
cen:නඛසිඛසුත්තවණ්ණනා නිට්ඨිතා।
sub:3:කුලසුත්තවණ්ණනා
bod:225:<b>විධංසයන්ති</b> විහෙඨයන්ති। <b>වඩ්ඪිතා</b>ති භාවනාපාරිපූරිවසෙන පරිබ්රූහිතා। <b>පුනප්පුනං කතා</b>ති භාවනාය බහුලීකරණෙන අපරාපරං පවත්තිතා <b>යුත්තයානං විය කතා</b>ති යථා යුත්තං ආජඤ්ඤරථං ඡෙකෙන සාරථිනා අධිට්ඨිතං යථාරුචි පවත්තති, එවං යථාරුචි පවත්තියා ගමිතා। <b>පතිට්ඨානට්ඨෙනා</b>ති අධිට්ඨානට්ඨෙන। <b>වත්ථු විය කතා</b> සබ්බසො උපක්කිලෙසවිසොධනෙන සුවිසොධිතමරියාදං විය කතා। <b>අධිට්ඨිතා</b>ති පටිපක්ඛදූරීභාවතො සුභාවිතභාවෙන අවිකම්පනෙය්යතාය ඨපිතා <pb V=2.167/>। <b>සමන්තතො චිතා</b>ති සබ්බභාගෙන භාවනූපචයං ගමිතා। තෙනාහ <b>“සුවඩ්ඪිතා”</b>ති <pb M=2.188/>। <b>සුට්ඨු සමාරද්ධා</b>ති මෙත්තාභාවනාය මත්ථකප්පත්තියා සම්මදෙව සම්පාදිතා।
cen:කුලසුත්තවණ්ණනා නිට්ඨිතා।
sub:4:ඔක්ඛාසුත්තවණ්ණනා
bod:226:<b>මහාමුඛඋක්ඛලීන</b>න්ති මහාමුඛානං මහන්තකොළුම්බානං සතං। <b>පණීතභොජනභරිතාන</b>න්ති සප්පිමධුසක්කරාදීහි උපනීතපණීතභොජනෙහි පරිපුණ්ණානං। <b>තස්සා</b>ති පාඨස්ස। <b>ගොදුහනමත්ත</b>න්ති ගොදොහනවෙලාමත්තං। තං පන කිත්තකං අධිප්පෙතන්ති ආහ <b>“ගාවියා”</b>තිආදි। <b>සබ්බසත්තෙසු හිතඵරණ</b>න්ති අනොධිසොමෙත්තාභාවනමාහ – මෙත්තචිත්තං අප්පනාප්පත්තං භාවෙතුං සක්කොතීති අධිප්පායො। තම්පි තතො යථාවුත්තදානතො <b>මහප්ඵලතර</b>න්ති।
cen:ඔක්ඛාසුත්තවණ්ණනා නිට්ඨිතා।
sub:5:සත්තිසුත්තවණ්ණනා
bod:227:<b>අග්ගෙ පහරිත්වා</b>ති තිණ්හඵලසත්තියා අග්ගෙ හත්ථෙන වා මුට්ඨිනා වා පහාරං දත්වා। <b>කප්පාසවට්ටිං වියා</b>ති පහතකප්පාසපිණ්ඩං විය। <b>නිය්යාසවට්ටිං වියා</b>ති ඵලසණ්ඨානං නිය්යාසපිණ්ඩං විය। <b>එකතො කත්වා</b>ති කලිකාදිභාවෙන වීසතිංසපිණ්ඩානි එකජ්ඣං කත්වා। <b>අල්ලියාපෙන්තො</b> පිණ්ඩං කරොන්තො। <b>පටිලෙණෙතී</b>ති පටිලීනයති නාමෙති। <b>අල්ලියාපෙන්තො</b> තෙ ද්වෙපි ධාරා එකතො සම්ඵුසාපෙන්තො। <b>පටිකොට්ටෙතී</b>ති පටිපහරති। තත්ථ ඛණ්ඩං විය නිය්යාසො। <b>කප්පාසවට්ටනකරණීය</b>න්ති විහතස්ස කප්පාසස්ස පටිසංහරණවසෙන බන්ධනදණ්ඩං। <b>පවත්තෙන්තො</b>ති කප්පාසස්ස සංවෙල්ලනවසෙන පවත්තෙන්තො।
cen:සත්තිසුත්තවණ්ණනා නිට්ඨිතා।
sub:6:ධනුග්ගහසුත්තවණ්ණනා
bod:228:<b>දළ්හධනුනො</b>ති <pb M=2.189/> ථිරතරධනුනො। ඉදානි තස්ස ථිරතරභාවං පරිච්ඡෙදතො දස්සෙතුං <b>“දළ්හධනූ”</b>තිආදි වුත්තං। තත්ථ <b>ද්විසහස්සථාම</b>න්ති පලානං ද්විසහස්සථාමං। වුත්තමෙවත්ථං පාකටතරං කත්වා දස්සෙතුං <b>“යස්සා”</b>තිආදිමාහ। තත්ථ <b>යස්සා</b>ති ධනුනො। <b>ආරොපිතස්සා</b>ති ජියං ආරොපිතස්ස। <b>ජියාබද්ධො</b>ති ජියාය බද්ධො। පථවිතො මුච්චති, එතං “ද්විසහස්සථාම”න්ති වෙදිතබ්බං <pb V=2.168/>। <b>ලොහසීසාදීන</b>න්ති කාළලොහතම්බලොහසීසාදීනං। <b>භාරො</b>ති පුරිසභාරො, සො පන මජ්ඣිමපුරිසස්ස වසෙන එදිසං තස්ස බලං දට්ඨබ්බං। <b>උග්ගහිතසිප්පා</b> ධනුවෙදසික්ඛාවසෙන। <b>චිණ්ණවසීභාවා</b> ලක්ඛෙසු අවිරජ්ඣනසරක්ඛෙපවසෙන। කතං රාජකුලාදීසු උපගන්ත්වා අසනං සරක්ඛෙපො එතෙහීති <b>කතූපසනා</b>ති ආහ <b>“රාජකුලාදීසු දස්සිතසිප්පා”</b>ති।
bod:“බොධිසත්තො චත්තාරි කණ්ඩානි ආහරී”ති වත්වා තමෙව අත්ථං විත්ථාරතො දස්සෙන්තො <b>“තදා කිරා”</b>තිආදිමාහ। තත්ථ <b>ජවිස්සාමා</b>ති ධාවිස්සාම। <b>අග්ගි උට්ඨහී</b>ති සීඝපතනසන්තාපෙන ච සූරියරස්මිසන්තාපස්ස ආසන්නභාවෙන ච උසුමා උට්ඨහි। <b>පක්ඛපඤ්ජරෙනා</b>ති පක්ඛජාලන්තරෙන।
bod:<b>නිවත්තිත්වා</b>ති “නිප්පයොජනමිදං ජවන”න්ති නිවත්තිත්වා। <b>පත්තකටාහෙන ඔත්ථටපත්තො වියා</b>ති පිහිතපත්තො විය අහොසි, වෙගසා පතනෙන නගරස්ස උපරි ආකාසස්ස නිරික්ඛණං අහොසි। සඤ්චාරිතත්තා <b>අනෙකහංසසහස්සසදිසො පඤ්ඤායි</b> සෙය්යථාපි බොධිසත්තස්ස ධනුග්ගහකාලෙ සරකූටාදිදස්සනෙ।
bod:<b>දුක්කර</b>න්ති තස්ස අදස්සනං සන්ධායාහ, න අත්තනො පතනං। සූරියමණ්ඩලඤ්හි අතිසීඝෙන ජවෙන ගච්ඡන්තම්පි පඤ්ඤාසයොජනායාමවිත්ථතං අත්තනො විපුලතාය පභස්සරතාය ච සත්තානං චක්ඛුස්ස ගොචරභාවං ගච්ඡති, ජවනහංසො පන තාදිසෙන සූරියෙන සද්ධිං ජවෙන ගච්ඡන්තො න පඤ්ඤායෙය්ය। තස්මා වුත්තං <b>“න සක්කා තයා පස්සිතු”</b>න්ති। <b>චත්තාරො</b> අක්ඛණවෙධිනො। ගන්ත්වා ගහිතෙ සොතුං ඝණ්ඩං පිළන්ධාපෙත්වා සයං පුරත්ථාභිමුඛො නිසින්නො। පුරත්ථිමදිසාභිමුඛං ගතකණ්ඩං සන්ධායාහ <b>“පඨමකණ්ඩෙනෙව සද්ධිං උප්පතිත්වා”</b>ති। තෙ චත්තාරි කණ්ඩානි එකක්ඛණෙයෙව ඛිපිංසු।
bod:ආයුං <pb M=2.190/> සඞ්ඛරොති එතෙනාති <b>ආයුසඞ්ඛාරො</b>। යථා හි කම්මජරූපානං පවත්ති ජීවිතින්ද්රියපටිබද්ධා, එවං අත්තභාවස්ස පවත්ති තප්පටිබද්ධාති। බහුවචනනිද්දෙසො පන පාළියං එකස්මිං ඛණෙ අනෙකසතසඞ්ඛස්ස ජීවිතින්ද්රියස්ස උපලබ්භනතො। <b>තං</b> ජීවිතින්ද්රියං। <b>තතො</b> යථාවුත්තදෙවතානං ජවතො <b>සීඝතරං ඛීයති</b> ඉත්තරඛණත්තා। වුත්තඤ්හෙතං –
gax:“ජීවිතං අත්තභාවො ච, සුඛදුක්ඛා ච කෙවලා।
gae:එකචිත්තසමායුත්තා, ලහුසො වත්තතෙ ඛණො”ති॥ (මහානි॰ 10)।
bod:<b>භෙදො</b>ති <pb V=2.169/> භඞ්ගො। <b>න සක්කා පඤ්ඤාපෙතුං</b> තතොපි අතිවිය ඉත්තරඛණත්තා।
cen:ධනුග්ගහසුත්තවණ්ණනා නිට්ඨිතා।
sub:7:ආණිසුත්තවණ්ණනා
bod:229:අඤ්ඤෙ රාජානො ච භාගං ගණ්හන්තා ඉමෙ විය දසභාගං ගණ්හන්තීති තෙසමයං අනුගති පඤ්ඤායති। මහාජනස්ස ආනයනතො <b>ආනකො</b>ති ආහ <b>“එවංලද්ධනාමො”</b>ති। ඉදානි තං ආදිතො පට්ඨාය ආගමනානුක්කමං දස්සෙතුං <b>“හිමවන්තෙ කිරා”</b>තිආදිමාහ। <b>කරෙණු</b>න්ති කරෙණුකං, හත්ථිනින්ති අත්ථො। <b>සක්කරිංසූ</b>ති අනත්ථපරිහරණවසෙන පසත්ථූපහාරවසෙන ච පූජෙසුං। <b>ඔතරී</b>ති කුළීරදහං පාවිසි। <b>පටික්කමිත්වා</b> ඨපනවසෙන අපක්කමිත්වා <b>පති</b>।
bod:<b>සුවණ්ණරජතාදිමය</b>න්ති කිස්මිඤ්චි ඡිද්දෙ සුවණ්ණමයං, කිස්මිඤ්චි රජතමයං, කිස්මිඤ්චි ඵලිකමයං <b>ආණිං ඝටයිංසු</b> බන්ධිංසු। පුබ්බෙ ඵරිත්වා තිට්ඨන්තස්ස ද්වාදස යොජනානි පමාණො එතස්සාති <b>ද්වාදසයොජනප්පමාණො,</b> සද්දො। අථස්ස අනෙකසතකාලෙ ගච්ඡන්තෙ <b>අන්තොසාලායම්පි දුක්ඛෙන සුය්යිත්ථ</b> ආණිසඞ්ඝාටමත්තත්තා।
bod:<b>ගම්භීරා</b>ති අගාධා දුක්ඛොගාළ්හා। සල්ලසුත්තඤ්හි “අනිමිත්තමනඤ්ඤාත”න්තිආදිනා පාළිවසෙන ගම්භීරං, න අත්ථගම්භීරං। තථා හි තත්ථ තා තා ගාථා දුවිඤ්ඤෙය්යරූපා තිට්ඨන්ති, දුවිඤ්ඤෙය්යං ඤාණෙන දුක්ඛොගාහන්ති කත්වා “ගම්භීර”න්ති <pb M=2.191/> වුච්චති। පුබ්බාපරම්පෙත්ථ කාසඤ්චි ගාථානං දුවිඤ්ඤෙය්යතාය දුක්ඛොගාහමෙව, තස්මා තං පාළිවසෙන “ගම්භීර”න්ති වුත්තං <b>“පාළිවසෙන ගම්භීරා සල්ලසුත්තසදිසා”</b>ති। ඉමිනා නයෙන “අත්ථවසෙන ගම්භීරා”ති එත්ථ අත්ථො වෙදිතබ්බො। මහාවෙදල්ලසුත්තස්ස අත්ථවසෙන ගම්භීරතා පාකටායෙව। ලොකං උත්තරතීති ලොකුත්තරො, නවවිධඅප්පමාණධම්මො, සො අත්ථභූතො එතෙසං අත්ථීති <b>ලොකුත්තරා</b>। තෙනාහ <b>“ලොකුත්තරඅත්ථදීපකා”</b>ති। <b>සත්තසුඤ්ඤතධම්මමත්තමෙවා</b>ති සත්තෙන අත්තනා සුඤ්ඤතං කෙවලං ධම්මමත්තමෙව। <b>උග්ගහෙතබ්බං පරියාපුණිතබ්බ</b>න්ති ච ලිඞ්ගවචනවිපල්ලාසෙන වුත්තන්ති ආහ <b>“උග්ගහෙතබ්බෙ ච පරියාපුණිතබ්බෙ චා”</b>ති। <b>කවිතා</b>ති කවිනො කම්මං කවිකතා। යස්ස පන යං කම්මං, තං තෙන කතන්ති වුච්චතීති ආහ <b>“කවිතාති කවීහි කතා”</b>ති। <b>ඉතරං</b> “කාවෙය්යා”ති පදං, කබ්බන්ති වුත්තං හොති। “කබ්බ”න්ති ච කවිනා වුත්තන්ති අත්ථො। තෙනාහ <b>“තස්සෙව වෙවචන”</b>න්ති। <b>චිත්තක්ඛරා</b>ති විචිත්රාකාරඅක්ඛරා। <b>සාසනතො බහිභූතා</b>ති න සාසනාවචරා। <b>තෙසං සාවකෙහී</b>ති “බුද්ධානං සාවකා”ති <pb V=2.170/> අපඤ්ඤාතානං යෙසං කෙසඤ්චි සාවකෙහි। <b>අනුග්ගය්හමානා</b>ති න උග්ගය්හමානා සවනධාරණපරිචයඅත්ථූපපරික්ඛාදිවසෙන අනුග්ගය්හමානා। <b>අන්තරධායන්ති</b> අදස්සනං ගච්ඡන්ති।
cen:ආණිසුත්තවණ්ණනා නිට්ඨිතා।
sub:8:කලිඞ්ගරසුත්තවණ්ණනා
bod:230:කලිඞ්ගරං වුච්චති ඛුද්දකදාරුඛණ්ඩං, තං උපධානං එතෙසන්ති <b>කලිඞ්ගරූපධානා</b>। ලිච්ඡවී පන ඛදිරදණ්ඩං උපධානං කත්වා තදා විහරිංසු। තස්මා වුත්තං <b>“ඛදිරඝටිකාසූ”</b>තිආදි। පකතිවිජ්ජුසඤ්ඤිතො නත්ථි එතෙසං ඛණො විජ්ඣනෙති <b>අක්ඛණවෙධිනො</b> තතො සීඝතරං විජ්ඣනතො। “අක්ඛණ”න්ති විජ්ජු වුච්චති ඉත්තරඛණත්තා। අක්ඛණොභාසෙන ලක්ඛණවෙධකා <b>අක්ඛණවෙධිනො</b>। අනෙකධා භින්නස්ස වාලස්ස විජ්ඣනෙන <b>වාලවෙධිනො</b>। වාලෙකදෙසො හි ඉධ “වාලො”ති ගහිතො।
bod:බහුදෙව දිවසභාගං පධානානුයොගතො උප්පන්නදරථපරිස්සමවිනොදනත්ථං <b>න්හායිත්වා। තෙ සන්ධායා</b>ති තෙ තථාරූපෙ පධානකම්මිකභික්ඛූ සන්ධාය। <b>ඉදං</b> ඉදානි වුච්චමානං අත්ථජාතං <b>වුත්තං</b> පොරාණට්ඨකථායං। <b>අයම්පි දීපො</b>ති <pb M=2.192/> තම්බපණ්ණිදීපමාහ। පධානානුයුඤ්ජනවෙලාය නිවෙදනවසෙන තත්ථ තත්ථ එකජ්ඣං පහතඝණ්ඩිනිග්ඝොසෙනෙව <b>එකඝණ්ඩිනිග්ඝොසො,</b> තත්ථ තත්ථ පණ්ණසාලාදීසු වසන්තානං භික්ඛූනං වසෙන එකපධානභූතො। නානාමුඛොති අනුරාධපුරස්ස පච්ඡිමදිසායං එකො විහාරො, <b>පිලිච්ඡිකොළි</b>නගරස්ස පුරත්ථිමදිසායං। උභයත්ථ පවත්තඝණ්ඩිසද්දා අන්තරාපවත්තඝණ්ඩිසද්දෙහි මිස්සෙත්වා ඔසරන්ති। <b>කල්යාණියං</b> පවත්තඝණ්ඩිසද්දො තථා නාගදීපෙ।
cen:කලිඞ්ගරසුත්තවණ්ණනා නිට්ඨිතා।
sub:9:නාගසුත්තවණ්ණනා
bod:231:<b>අතික්කන්තවෙල</b>න්ති භත්තානුමොදනඋපනිසින්නකථාවෙලතො අතික්කන්තවෙලං। <b>අසම්භින්නෙනා</b>ති සරසම්පත්තිතො අසම්භින්නෙන, සරස්ස උච්චාරණසම්පත්තිං අපරිහාපෙත්වාති අත්ථො। අපරිසුද්ධාසයතාය <b>නෙව ගුණවණ්ණාය න ඤාණබලාය හොති। ත</b>න්ති තං තථා පච්චයානං පරිභුඤ්ජනං, තං තථා මිච්ඡාපටිපජ්ජනං।
cen:නාගසුත්තවණ්ණනා නිට්ඨිතා।
sub:10:බිළාරසුත්තවණ්ණනා
bod:232:<b>ඝරානං</b> <pb V=2.171/> <b>සන්ධී</b>ති ඝරෙන ඝරස්ස සම්බන්ධට්ඨානං। සහ මලෙන වත්තතීති <b>සමලං</b>। ගෙහතො ගාමතො ච නික්ඛමනචන්දනිකට්ඨානං। <b>සඞ්කාරට්ඨාන</b>න්ති සඞ්කාරකූටං। කෙචි “සන්ධිසඞ්කාරකූටට්ඨාන”න්ති වදන්ති। <b>වුට්ඨාන</b>න්ති ආපන්නආපත්තිතො, න කිලෙසතො වුට්ඨානං, සුද්ධන්තෙ අධිට්ඨානං। තං පන යථාආපන්නාය ආපත්තියා “දෙසනා”ත්වෙව වුච්චතීති ආහ <b>“දෙසනා පඤ්ඤායතී”</b>ති।
cen:බිළාරසුත්තවණ්ණනා නිට්ඨිතා।
sub:11:සිඞ්ගාලසුත්තවණ්ණනා
bod:233:<b>එත්තකම්පී</b>ති <pb M=2.193/> ඉමිනා ජරසිඞ්ගාලෙන ලද්ධබ්බං චිත්තස්සාදමත්තම්පි න ලභිස්සති සකලමෙව කප්පං සබ්බසො අවීචිජාලාහි නිරන්තරං ඣායමානතාය නිච්චදුක්ඛාතුරභාවතො।
cen:සිඞ්ගාලසුත්තවණ්ණනා නිට්ඨිතා।
sub:12:දුතියසිඞ්ගාලසුත්තවණ්ණනා
bod:234:<b>කතජානන</b>න්ති කතූපකාරජානනං। <b>කතවෙදිතා</b>ති තස්සෙව පරෙසං පාකටකරණවසෙන ජානනමෙව। <b>ආචාරමෙවා</b>ති කතාපරාධමෙව।
cen:දුතියසිඞ්ගාලසුත්තවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:ඔපම්මසංයුත්තවණ්ණනාය ලීනත්ථප්පකාසනා සමත්තා।
