cha:(10) 5:බාලවග්ගො
bod:99:“ද්වෙමෙ <pb V=1.102/>, භික්ඛවෙ, බාලා। කතමෙ ද්වෙ? යො ච අනාගතං භාරං වහති, යො ච ආගතං භාරං න වහති। ඉමෙ ඛො, භික්ඛවෙ, ද්වෙ බාලා”ති।
bod:100:“ද්වෙමෙ <pb M=1.83/>, භික්ඛවෙ, පණ්ඩිතා। කතමෙ ද්වෙ? යො ච අනාගතං භාරං න වහති, යො ච ආගතං භාරං වහති। ඉමෙ ඛො, භික්ඛවෙ, ද්වෙ පණ්ඩිතා”ති।
bod:101:“ද්වෙමෙ, භික්ඛවෙ, බාලා। කතමෙ ද්වෙ? යො ච අකප්පියෙ කප්පියසඤ්ඤී, යො ච කප්පියෙ අකප්පියසඤ්ඤී। ඉමෙ ඛො, භික්ඛවෙ <pb T=1.106/>, ද්වෙ බාලා”ති।
bod:102:“ද්වෙමෙ, භික්ඛවෙ, පණ්ඩිතා। කතමෙ ද්වෙ? යො ච අකප්පියෙ අකප්පියසඤ්ඤී, යො ච කප්පියෙ කප්පියසඤ්ඤී। ඉමෙ ඛො, භික්ඛවෙ, ද්වෙ පණ්ඩිතා”ති।
bod:103:“ද්වෙමෙ, භික්ඛවෙ, බාලා। කතමෙ ද්වෙ? යො ච අනාපත්තියා ආපත්තිසඤ්ඤී, යො ච ආපත්තියා අනාපත්තිසඤ්ඤී। ඉමෙ ඛො, භික්ඛවෙ, ද්වෙ බාලා”ති।
bod:104:“ද්වෙමෙ, භික්ඛවෙ, පණ්ඩිතා। කතමෙ ද්වෙ? යො ච අනාපත්තියා අනාපත්තිසඤ්ඤී, යො ච ආපත්තියා ආපත්තිසඤ්ඤී। ඉමෙ ඛො, භික්ඛවෙ, ද්වෙ පණ්ඩිතා”ති।
bod:105:“ද්වෙමෙ <pb P=1.85/>, භික්ඛවෙ, බාලා। කතමෙ ද්වෙ? යො ච අධම්මෙ ධම්මසඤ්ඤී, යො ච ධම්මෙ අධම්මසඤ්ඤී। ඉමෙ ඛො, භික්ඛවෙ, ද්වෙ බාලා”ති।
bod:106:“ද්වෙමෙ, භික්ඛවෙ, පණ්ඩිතා। කතමෙ ද්වෙ? යො ච ධම්මෙ ධම්මසඤ්ඤී, යො ච අධම්මෙ අධම්මසඤ්ඤී। ඉමෙ ඛො, භික්ඛවෙ, ද්වෙ පණ්ඩිතා”ති।
bod:107:“ද්වෙමෙ <pb V=1.103/>, භික්ඛවෙ, බාලා। කතමෙ ද්වෙ? යො ච අවිනයෙ විනයසඤ්ඤී, යො ච විනයෙ අවිනයසඤ්ඤී। ඉමෙ ඛො, භික්ඛවෙ, ද්වෙ බාලා”ති।
bod:108:“ද්වෙමෙ, භික්ඛවෙ, පණ්ඩිතා। කතමෙ ද්වෙ? යො ච අවිනයෙ <pb T=1.107/> අවිනයසඤ්ඤී, යො ච විනයෙ විනයසඤ්ඤී। ඉමෙ ඛො, භික්ඛවෙ, ද්වෙ පණ්ඩිතා”ති।
bod:109:“ද්වින්නං <pb M=1.84/>, භික්ඛවෙ, ආසවා වඩ්ඪන්ති। කතමෙසං ද්වින්නං? යො ච න කුක්කුච්චායිතබ්බං කුක්කුච්චායති, යො ච කුක්කුච්චායිතබ්බං න කුක්කුච්චායති। ඉමෙසං ඛො, භික්ඛවෙ, ද්වින්නං ආසවා වඩ්ඪන්තී”ති।
bod:110:“ද්වින්නං, භික්ඛවෙ, ආසවා න වඩ්ඪන්ති। කතමෙසං ද්වින්නං? යො ච න කුක්කුච්චායිතබ්බං න කුක්කුච්චායති, යො ච කුක්කුච්චායිතබ්බං කුක්කුච්චායති। ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී”ති।
bod:111:“ද්වින්නං, භික්ඛවෙ, ආසවා වඩ්ඪන්ති। කතමෙසං ද්වින්නං? යො ච අකප්පියෙ කප්පියසඤ්ඤී, යො ච කප්පියෙ අකප්පියසඤ්ඤී। ඉමෙසං ඛො, භික්ඛවෙ, ද්වින්නං ආසවා වඩ්ඪන්තී”ති।
bod:112:“ද්වින්නං, භික්ඛවෙ, ආසවා න වඩ්ඪන්ති। කතමෙසං ද්වින්නං? යො ච අකප්පියෙ අකප්පියසඤ්ඤී, යො ච කප්පියෙ කප්පියසඤ්ඤී। ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී”ති।
bod:113:“ද්වින්නං, භික්ඛවෙ, ආසවා වඩ්ඪන්ති। කතමෙසං ද්වින්නං? යො <pb P=1.86/> ච ආපත්තියා අනාපත්තිසඤ්ඤී, යො ච අනාපත්තියා ආපත්තිසඤ්ඤී। ඉමෙසං ඛො, භික්ඛවෙ, ද්වින්නං ආසවා වඩ්ඪන්තී”ති।
bod:114:“ද්වින්නං, භික්ඛවෙ, ආසවා න වඩ්ඪන්ති। කතමෙසං ද්වින්නං? යො ච ආපත්තියා ආපත්තිසඤ්ඤී <pb V=1.104/>, යො ච අනාපත්තියා අනාපත්තිසඤ්ඤී <pb T=1.108/>। ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී”ති।
bod:115:“ද්වින්නං, භික්ඛවෙ, ආසවා වඩ්ඪන්ති। කතමෙසං ද්වින්නං? යො ච අධම්මෙ ධම්මසඤ්ඤී, යො ච ධම්මෙ අධම්මසඤ්ඤී। ඉමෙසං ඛො, භික්ඛවෙ, ද්වින්නං ආසවා වඩ්ඪන්තී”ති।
bod:116:“ද්වින්නං, භික්ඛවෙ, ආසවා න වඩ්ඪන්ති। කතමෙසං ද්වින්නං? යො ච ධම්මෙ ධම්මසඤ්ඤී, යො ච අධම්මෙ අධම්මසඤ්ඤී। ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී”ති।
bod:117:“ද්වින්නං <pb M=1.85/>, භික්ඛවෙ, ආසවා වඩ්ඪන්ති। කතමෙසං ද්වින්නං? යො ච අවිනයෙ විනයසඤ්ඤී, යො ච විනයෙ අවිනයසඤ්ඤී। ඉමෙසං ඛො, භික්ඛවෙ, ද්වින්නං ආසවා වඩ්ඪන්තී”ති।
bod:118:“ද්වින්නං, භික්ඛවෙ, ආසවා න වඩ්ඪන්ති। කතමෙසං ද්වින්නං? යො ච අවිනයෙ අවිනයසඤ්ඤී, යො ච විනයෙ විනයසඤ්ඤී। ඉමෙසං ඛො, භික්ඛවෙ, ද්වින්නං ආසවා න වඩ්ඪන්තී”ති।
cen:බාලවග්ගො පඤ්චමො।
cen:දුතියො පණ්ණාසකො සමත්තො।
tit:3:තතියපණ්ණාසකං
