cha:1:බාලවග්ගො
sub:1:භයසුත්තවණ්ණනා
bod:1:තිකනිපාතස්ස <pb M=2.75/> <pb V=2.69/> පඨමෙ <b>භය</b>න්ති භීති චෙතසො බ්යධොති ආහ <b>“චිත්තුත්රාසො”</b>ති। <b>උපද්දවො</b>ති අන්තරායො। තස්ස පන වික්ඛෙපකාරණත්තා වුත්තං <b>“අනෙකග්ගතාකාරො”</b>ති। <b>උපසග්ගො</b>ති උපසජ්ජනං, දෙවතොපපීළාදිනා අප්පටිකාරවිඝාතාපත්ති। සා පන යස්මා පටිකාරාභාවෙන විහඤ්ඤමානස්ස කිඤ්චි කාතුං අසමත්ථස්ස ඔසීදනකාරණං, තස්මා වුත්තං <b>“තත්ථ තත්ථ ලග්ගනාකාරො”</b>ති। <b>යථාවුත්තෙ දිවසෙ අනාගච්ඡන්තෙසූ</b>ති වඤ්චෙත්වා ආගන්තුං නියමිතදිවසෙ අනාගච්ඡන්තෙසු। <b>ද්වාරෙ අග්ගිං දත්වා</b>ති බහි අනික්ඛමනත්ථාය ද්වාරෙ අග්ගිං දත්වා।
bod:<b>නළෙහි</b> <pb V=2.70/> <b>ඡන්නපටිච්ඡන්නා</b>ති නළෙහි තිණච්ඡදනසඞ්ඛෙපෙන උපරි ඡාදෙත්වා තෙහියෙව දාරුකුටිකනියාමෙන පරිතොපි ඡාදිතා। <b>එසෙව නයො</b>ති ඉමිනා තිණෙහි ඡන්නතං සෙසසම්භාරානං රුක්ඛමයතඤ්ච අතිදිසති।
bod:<b>විධවපුත්තෙ</b>ති අන්තභාවොපලක්ඛණං। තෙ හි නිප්පිතිකා අවිනීතා අසංයතා යං කිඤ්චි කාරිනො। සෙසමෙත්ථ උත්තානමෙව।
cen:භයසුත්තවණ්ණනා නිට්ඨිතා।
sub:2:ලක්ඛණසුත්තවණ්ණනා
bod:2:දුතියෙ ලක්ඛීයති බාලො අයන්ති ඤායති එතෙනාති ලක්ඛණං, කම්මං ලක්ඛණමෙතස්සාති <b>කම්මලක්ඛණො</b>ති ආහ <b>“කායද්වාරාදිපවත්තං කම්ම”</b>න්තිආදි। අපදීයන්ති දොසා එතෙන රක්ඛීයන්ති, ලූයන්ති ඡිජ්ජන්ති වාති අපදානං, සත්තානං සම්මා, මිච්ඡා වා පවත්තප්පයොගො। තෙන සොභතීති <b>අපදානසොභනී</b> <pb M=2.76/>। තෙනාහ <b>“පඤ්ඤා නාමා”</b>තිආදි। <b>අත්තනො චරිතෙනෙවා</b>ති අත්තනො චරියාය එව। සෙසමෙත්ථ උත්තානමෙව।
cen:ලක්ඛණසුත්තවණ්ණනා නිට්ඨිතා।
sub:3-4:චින්තීසුත්තාදිවණ්ණනා
bod:3-4:තතියෙ <b>එතෙහී</b>ති දුච්චින්තිතචින්තිතාදීහි। එතෙන ලක්ඛණසද්දස්ස සරණත්ථතමාහ। <b>තානෙවා</b>ති ලක්ඛණානි එව। <b>අස්සා</b>ති බාලස්ස। බාලො අයන්ති නිමීයති සඤ්ජානීයති එතෙහීති <b>බාලනිමිත්තානි</b>। අපදානං වුච්චති, විඛ්යාතං කම්මං, දුච්චින්තිතචින්තිතාදීනි ච බාලෙ විඛ්යාතානි අසාධාරණභාවෙන। තස්මා <b>“බාලස්ස අපදානානී”</b>ති। අභිජ්ඣාදීහි දුට්ඨං දූසිතං චින්තිතං දුච්චින්තිතං, තං චින්තෙතීති <b>දුච්චින්තිතචින්තී</b>। ලොභාදීහි දුට්ඨං භාසිතං මුසාවාදාදිං භාසතීති <b>දුබ්භාසිතභාසී</b>। තෙසංයෙව වසෙන කත්තබ්බතො දුක්කටකම්මං පාණාතිපාතාදිං කරොතීති <b>දුක්කටකම්මකාරී</b>। තෙනාහ <b>“චින්තයන්තො”</b>තිආදි। <b>වුත්තානුසාරෙනා</b>ති “බාලො අය”න්තිආදිනා වුත්තස්ස අත්ථවචනස්ස “පණ්ඩිතො අයන්ති එතෙහි ලක්ඛීයතී”තිආදිනා අනුස්සරණෙන। <b>මනොසුචරිතාදීනං වසෙනා</b>ති “චින්තයන්තො අනභිජ්ඣාබ්යාපාදසම්මාදස්සනවසෙන <pb V=2.71/> සුචින්තිතමෙව චින්තෙතී”තිආදිනා මනොසුචරිතාදීනං තිණ්ණං සුචරිතානං වසෙන යොජෙතබ්බානි। චතුත්ථං වුත්තනයත්තා උත්තානත්ථමෙව।
cen:චින්තීසුත්තාදිවණ්ණනා නිට්ඨිතා।
sub:5-10:අයොනිසොසුත්තාදිවණ්ණනා
bod:5-10:පඤ්චමෙ <b>කති නු ඛො අනුස්සතිට්ඨානානී</b>තිආදි ඡක්කෙ ආවි භවිස්සතීති। <b>එවං චින්තිත</b>න්ති අයොනිසො චින්තිතං। <b>අපඤ්හමෙව පඤ්හන්ති කථෙසී</b>ති අපඤ්හමෙව පඤ්හො අයන්ති මඤ්ඤමානො විස්සජ්ජෙසි। <b>දසවිධං බ්යඤ්ජනබුද්ධිං අපරිහාපෙත්වා</b>ති –
gax:“සිථිලං <pb M=2.77/> ධනිතඤ්ච දීඝරස්සං, ගරුකං ලහුකඤ්ච නිග්ගහීතං।
gae:සම්බන්ධං වවත්ථිතං විමුත්තං, දසධා බ්යඤ්ජනබුද්ධියා පභෙදො”ති॥ (දී॰ නි॰ අට්ඨ॰ 1.190; ම॰ නි॰ අට්ඨ॰ 2.291; පරි॰ අට්ඨ॰ 485; වි॰ සඞ්ග॰ අට්ඨ॰ 252) –
uni:එවං වුත්තං දසවිධං බ්යඤ්ජනබුද්ධිං අපරිහාපෙත්වා।
bod:තත්ථ ඨානකරණානි සිථිලානි කත්වා උච්චාරෙතබ්බං අක්ඛරං <b>සිථිලං,</b> තානියෙව ධනිතානි අසිථිලානි කත්වා උච්චාරෙතබ්බං අක්ඛරං <b>ධනිතං</b>। ද්විමත්තකාලං <b>දීඝං,</b> එකමත්තකාලං <b>රස්සං। ගරුක</b>න්ති දීඝමෙව, යං වා “ආයස්මතො බුද්ධරක්ඛිතත්ථෙරස්සා”ති සංයොගපරං කත්වා වුච්චති, <b>ලහුක</b>න්ති රස්සමෙව, යං වා “ආයස්මතො බුද්ධරක්ඛිතථෙරස්සා”ති එවං විසංයොගපරං කත්වා වුච්චති। <b>නිග්ගහීත</b>න්ති යං කරණානි නිග්ගහෙත්වා අවිස්සජ්ජෙත්වා අවිවටෙන මුඛෙන සානුනාසිකං කත්වා වත්තබ්බං। <b>සම්බන්ධ</b>න්ති යං පරපදෙන සම්බන්ධිත්වා “තුණ්හස්සා”ති වුච්චති। <b>වවත්ථිත</b>න්ති යං පරපදෙන අසම්බන්ධං කත්වා විච්ඡින්දිත්වා “තුණ්හී අස්සා”ති වුච්චති। <b>විමුත්ත</b>න්ති යං කරණානි අනිග්ගහෙත්වා විස්සජ්ජෙත්වා විවටෙන මුඛෙන සානුනාසිකං අකත්වා වුච්චති। <b>දසධා බ්යඤ්ජනබුද්ධියා පභෙදො</b>ති එවං සිථිලාදිවසෙන බ්යඤ්ජනබුද්ධියා අක්ඛරුප්පාදකචිත්තස්ස දසප්පකාරෙන පභෙදො। සබ්බානි හි අක්ඛරානි චිත්තසමුට්ඨානානි යථාධිප්පෙතත්ථබ්යඤ්ජනතො බ්යඤ්ජනානි ච।
bod:<b>“අට්ඨානං</b> <pb V=2.72/> <b>ඛො එතං, ආවුසො සාරිපුත්තා”</b>තිආදි පඤ්චකෙ ආවි භවිස්සති। <b>“කති නු ඛො, ආනන්ද, අනුස්සතිට්ඨානානී”</b>තිආදි පන ඡක්කෙ ආවි භවිස්සති। ඡට්ඨාදීසු නත්ථි වත්තබ්බං।
cen:අයොනිසොසුත්තාදිවණ්ණනා නිට්ඨිතා।
cen:බාලවග්ගවණ්ණනා නිට්ඨිතා।
