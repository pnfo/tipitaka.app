cha:4:ජම්බුඛාදකසංයුත්තං
sub:1:නිබ්බානපඤ්හසුත්තවණ්ණනා
bod:314:<b>නිබ්බානං</b> <pb M=2.366/> <pb V=2.79/> <b>ආගම්මා</b>ති එත්ථ <b>ආගම්මා</b>ති සබ්බසඞ්ඛාරෙහි නිබ්බින්නස්ස විසඞ්ඛාරනින්නස්ස ගොත්රභුනා විවට්ටිතමානසස්ස මග්ගෙන සච්ඡිකරණෙනාති අත්ථො। සච්ඡිකිරියමානඤ්හි තං අධිගන්ත්වා ආරම්මණපච්චයභූතඤ්ච පටිච්ච අධිපතිපච්චයභූතෙ ච තස්මිං පරමස්සාසභාවෙන විමුත්තසඞ්ඛාරස්ස පරමගතිභාවෙන ච පතිට්ඨානභූතෙ පතිට්ඨාය ඛයසඞ්ඛාතො මග්ගො රාගාදිකෙ ඛෙපෙතීති තංසච්ඡිකරණාභාවෙ රාගාදීනං අනුප්පත්තිනිරොධගමනාභාවතො <b>“නිබ්බානං ආගම්ම රාගො ඛීයතී”</b>ති වුත්තං।
bod:<b>ඉමිනාව සුත්තෙනා</b>ති ඉමිනාව ජම්බුඛාදකසුත්තෙන। <b>කිලෙසක්ඛයමත්තං නිබ්බානන්ති වදෙය්ය</b> “රාගක්ඛයො”තිආදිනා සුත්තෙ ආගතත්තා। “කිලෙසක්ඛයමත්ත”න්ති අවිසෙසෙන වුත්තත්තා ආහ <b>“කස්සා”</b>තිආදි। <b>අද්ධා අත්තනොති වක්ඛති</b> “පරස්ස කිලෙසක්ඛයෙන පරස්ස නිබ්බානසම්පත්ති න යුත්තා”ති। නිබ්බානාරම්මණකරණෙන ගොත්රභුක්ඛණෙ කිලෙසක්ඛයප්පත්තිතා ච ආපන්නාති ආහ – <b>“කිං පන තෙසු අඛීණෙසුයෙවා”</b>තිආදි। නනු ආරම්මණකරණමත්තෙන කිලෙසක්ඛයො අනුප්පත්තොති න සක්කා වත්තුං। චිත්තඤ්හි අතීතානාගතාදිසබ්බං ආලම්බනං කරොති, න නිප්ඵන්නමෙවාති। ගොත්රභූපි මග්ගෙන යා කිලෙසානං අනුප්පත්තිධම්මතා කාතබ්බා, තං ආරබ්භ පවත්තිස්සතීති? න, අප්පත්තනිබ්බානස්ස නිබ්බානාරම්මණඤාණාභාවතො। න හි අඤ්ඤෙ ධම්මා විය නිබ්බානං, තං පන අතිගම්භීරත්තා අප්පත්තෙන ආලම්බිතුං න සක්කා, තස්මා තෙන ගොත්රභුනා පත්තබ්බෙන තිකාලිකසභාවාතික්කන්තගම්භීරභාවෙන භවිතබ්බං, කිලෙසක්ඛයමත්තතං වා ඉච්ඡතො ගොත්රභුතො පුරෙතරං නිප්ඵන්නෙන කිලෙසක්ඛයෙන භවිතබ්බං। අප්පත්තකිලෙසක්ඛයාරම්මණකරණෙ හි සති ගොත්රභුතො පුරෙතරචිත්තානිපි ආලම්බෙය්යුන්ති।
bod:<b>තස්මා</b>තිආදි වුත්තස්සෙව අත්ථස්ස නිගමනං। <b>තං පනෙතං</b> නිබ්බානං। <b>රූපිනො ධම්මා අරූපිනො ධම්මාතිආදීසූ</b>ති <b>ආදි</b>සද්දෙන ලොකුත්තරඅනාසවාදීනං සඞ්ගහො දට්ඨබ්බො। අරූපධම්මාදිභාවග්ගහණෙන චස්ස <pb V=2.80/> පරිනිප්ඵන්නතා දීපිතා। තෙනාහ <b>“න කිලෙසක්ඛයමත්තමෙවා”</b>ති। කිලෙසක්ඛයමත්තතාය <pb M=2.367/> හි සති නිබ්බානස්ස බහුතා ආපජ්ජති “යත්තකා කිලෙසා ඛීයන්ති, තත්තකානි නිබ්බානානී”ති। අභාවස්සභාවතො ගම්භීරාදිභාවො අසඞ්ඛතාදිභාවො ච න සියා, වුත්තො ච සො නිබ්බානස්ස, තස්මාස්ස පච්චෙතබ්බො පරිනිප්ඵන්නභාවො। යස්මා ච සම්මුතිසච්චාරම්මණං සඞ්ඛතධම්මාරම්මණං වා සමුච්ඡෙදවසෙන කිලෙසෙ පජහිතුං න සක්කොති, යතො මහග්ගතඤාණං විපස්සනාඤාණං වා කිලෙසවික්ඛම්භනවසෙන තදඞ්ගවසෙන වා පජහති, තස්මා අරියමග්ගඤාණස්ස සම්මුතිසච්චසඞ්ඛතධම්මාරම්මණෙහි විපරීතසභාවෙන ආරම්මණෙන භවිතබ්බං। තථා හි තං සමුච්ඡෙදවසෙන කිලෙසෙ පජහීති එවං පරිනිප්ඵන්නාසඞ්ඛතසභාවං නිබ්බානන්ති නිට්ඨමෙත්ථ ගන්තබ්බන්ති।
cen:නිබ්බානපඤ්හසුත්තවණ්ණනා නිට්ඨිතා।
sub:3-15:ධම්මවාදීපඤ්හසුත්තාදිවණ්ණනා
bod:316-328:<b>පහාය ගතත්තා</b>ති අරියමග්ගෙන ජහිත්වා ඤාණගමනෙන ගතත්තා। <b>සුට්ඨු ගතා</b>ති සම්මා ගතා පටිපන්නාති <b>සුගතා। පරිජානනත්ථ</b>න්ති තීහි පරිඤ්ඤාහි පරිජානනත්ථං। <b>දුක්ඛසඞ්ඛාතො</b>ති “දුක්ඛ”න්ති සඞ්ඛාතබ්බො විදිතබ්බො ච <b>දුක්ඛසභාවො</b> ධම්මො <b>දුක්ඛදුක්ඛතා</b>। යස්මා දුක්ඛවෙදනාවිනිමුත්තසඞ්ඛතධම්මෙ සුඛවෙදනාය ච යථා ඉධ සඞ්ඛාරදුක්ඛතා විපරිණාමදුක්ඛතාති දුක්ඛපරියායො නිරුප්පතෙව, තස්මා දුක්ඛසභාවො ධම්මො එකෙන දුක්ඛසද්දෙන විසෙසෙත්වා වුත්තො <b>“දුක්ඛදුක්ඛතා”</b>ති। <b>සෙසපදද්වයෙ</b>ති සඞ්ඛාරදුක්ඛතා විපරිණාමදුක්ඛතාති එතස්මිං පදද්වයෙ। සඞ්ඛාරභාවෙන දුක්ඛසභාවො <b>සඞ්ඛාරදුක්ඛතා</b>। සුඛස්ස විපරිණාමනෙන දුක්ඛසභාවො <b>විපරිණාමදුක්ඛතා</b>।
cen:ධම්මවාදීපඤ්හසුත්තාදිවණ්ණනා නිට්ඨිතා।
sub:16:දුක්කරපඤ්හසුත්තවණ්ණනා
bod:329:<b>පබ්බජ්ජායා</b>ති <pb M=2.368/> පබ්බජිතපටිපත්තියං। <b>ධම්මානුධම්මප්පටිපන්නො භික්ඛූ</b>ති ධම්මානුධම්මං පටිපජ්ජමානො භික්ඛු। <b>පාත</b>න්ති පාතො। <b>නචිරස්ස</b>න්ති ඛිප්පමෙව। තෙනාහ <b>“ලහුයෙවා”</b>ති।
cen:දුක්කරපඤ්හසුත්තවණ්ණනා නිට්ඨිතා।
cen:ජම්බුඛාදකසංයුත්තවණ්ණනා නිට්ඨිතා।
