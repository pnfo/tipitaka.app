cha:තතිය පරිච්ඡෙද
sub:පඨමධම්මසංගීති
gax:1:පඤ්චනෙත්තො <pb M=.11/> ජිනො පඤ්ච-චත්තාලීසසමා’සමො।
gae:ඨත්වා සබ්බානි කිච්චානි, කත්වා ලොකස්ස සබ්බථා॥
gax:2:කුසිනාරායයමක-සාලානමන්තරෙ වරෙ।
gae:වෙසාඛපුණ්ණමායං සො, දීපො ලොකස්ස නිබ්බුතො॥
gax:3:සඞ්ඛ්යාපථමතික්කන්තා, භික්ඛූ තත්ථ සමාගතා।
gae:ඛත්තියා බ්රාහ්මණා වස්සා, සුද්ධා දෙවා තථෙව ච॥
gax:4:සත්තසතසහස්සානි, තෙසු පාමොක්ඛභික්ඛවො।
gae:ථෙරො මහාකස්සපොව, සඞ්ඝත්ථෙරො තදා අහු॥
gax:5:සත්ථුසරීරසාරීර-ධාතුකිච්චානි කාරිය।
gae:ඉච්ඡන්තො සො මහාථෙරො, සත්ථු ධම්මචිරට්ඨිතිං॥
gax:6:ලොකනාථෙ දසබලෙ, සත්තාහපරිනිබ්බුතෙ।
gae:දුබ්භාසිතං සුභද්දස්ස, බුද්ධස්ස වචනං සරං॥
gax:7:සරං චීවරදානඤ්ච, සමත්තෙ ඨපනං තථා।
gae:සද්ධම්මඨපනත්ථාය, මුනිනා’නුග්ගහං කතං॥
gax:8:කාතුං සද්ධම්මසංගීතිං, සම්බුද්ධානමතෙ යති।
gae:නවඞ්ගසාසනධරෙ, සබ්බඞ්ගසමුපාගතෙ॥
gax:9:භික්ඛූ පඤ්චසතෙයෙව, මහාඛීණාසවෙ වරෙ।
gae:සම්මන්නි එකෙනූනෙ තු, ආනන්දත්ථෙරකාරණා॥
gax:10:පුන ආනන්දත්ථෙරා’පි, භික්ඛූහි අභියාචිතො।
gae:සම්මන්නි කාතුං සංගීතිං, සා න සක්කා හි තං විනා॥
gax:11:සාධුකීළනසත්තාහං, සත්තාහං ධාතුභාජනං।
gae:ඉච්චද්ධමාසං ඛෙපෙත්වා, සබ්බලොකානුකම්පකා॥
gax:12:වස්සං වසං රාජගහෙ, කස්සාම ධම්මසඞ්ගහං।
gae:නාඤ්ඤෙහි තත්ත වත්ථබ්බ-මිති කත්වාන නිච්ඡයං॥
gax:13:සොකාතුරං <pb M=.12/> තත්ථ තත්ථ, අස්සාසෙන්තො මහාජනං।
gae:ජම්බුදීපම්හි තෙ ථෙරා, විචරිත්වාන චාරිකං॥
gax:14:ආසළ්හිසුක්කපක්ඛම්හි, සුක්කපක්ඛඨිතත්ථිකා।
gae:උපාගමුං රාජගහං, සම්පන්නචතුපච්චයං॥
gax:15:තත්ථෙව වස්සූපගතා, තෙ මහාකස්සපාදයො।
gae:ථෙරා ථිරගුණූපෙතා, සම්බුද්ධමතකොවිදා॥
gax:16:වස්සානං පඨමං මාසං, සබ්බසෙනාසනෙසු’පි।
gae:කාරෙසුං පටිසඞ්ඛාරං, වත්වානා’ජාතසත්තුනො॥
gax:17:විහාරපටිසඞ්ඛාරෙ, නිට්ඨිතෙ අහු භූපති।
gae:ඉදානි ධම්මසංගීතිං, කරිස්සාමි මයං ඉති॥
gax:18:කත්තබ්බං කින්තිපුට්ඨස්ස, නිසජ්ජඨානමාදිසුං।
gae:රාජා කත්ථාති පුච්ඡිත්වා, වුත්තඨානම්හි තෙහි සො॥
gax:19:සීඝං වෙභාරසෙලස්ස, පස්සෙ කාරෙසි මණ්ඩපං।
gae:සත්තපණ්ණිගුහාද්වාරෙ, රම්මං දෙවසභොපමං॥
gax:20:සබ්බථා මණ්ඩයිත්වා තං, අත්ථරාපෙසි තත්ථ සො।
gae:භික්ඛූනං ගණනායෙව, අනග්ඝත්ථරණානි ච॥
gax:21:නිස්සාය දක්ඛිණං භාගං, උත්තරාමුඛමුත්තමං।
gae:ථෙරාසනං සුපඤ්ඤත්තං, ආසි තත්ථ මහාරහං॥
gax:22:තස්මිං මණ්ඩපමජ්ඣස්මිං, පුරත්ථමුඛමුත්තමං।
gae:ධම්මාසනං සුපඤ්ඤත්තං, අහොසි සුගතාරහං॥
gax:23:රාජා’රොචයි ථෙරානං, කම්මං නො නිට්ඨිතං ඉති।
gae:තෙ ථෙරා ථෙරමානන්ද-මානන්දකරමබ්රවුං॥
gax:24:ස්වෙ සන්නිපාතො ආනන්ද, සෙඛෙන ගමනං තහිං।
gae:න යුත්තන්තෙ සදත්ථෙ ත්වං, අප්පමත්තො තතො භව॥
gax:25:ඉච්චෙවං චොදිතො ථෙරො, කත්වාන වීරියං සමං।
gae:ඉරියාපථතො මුත්තං, අරහත්තමපාපුණි॥
gax:26:වස්සානං දුතියෙ මාසෙ, දුතියෙ දිවසෙ පන।
gae:රුචිරෙ මණ්ඩපෙ තස්මිං, ථෙරා සන්නිපතිංසු තෙ॥
gax:27:ඨපෙත්වා’නන්දත්ථෙරස්ස, අනුච්ඡවිකමාසනං।
gae:ආසනෙසු නිසීදිංසු, අරහන්තො යථාරහං॥
gax:28:ථෙරො’රහත්තපත්තිං <pb M=.13/> සො, ඤාපෙතුං තෙහි නාගමා।
gae:කුහිං ආනන්දත්ථෙරො’ති, වුච්චමානෙ තු කෙහිචි॥
gax:29:නිම්මුජ්ජිත්වා පථවියා, ගන්ත්වා ජොතිපථෙන වා।
gae:නිසීදි ථෙරො ආනන්දො, අත්තනො ඨපිතාසනෙ॥
gax:30:උපාලිථෙරො විනයෙ, සෙසධම්මෙ අසෙසකෙ।
gae:ආනන්දත්ථෙරමකරුං, සබ්බෙ ථෙරා ධුරන්ධරෙ॥
gax:31:මහාථෙරො සකත්තානං, විනයං පුච්ඡිතුං සයං।
gae:සම්මන්නු’පාලිථෙරො ච, විස්සජ්ජෙතුං තමෙව තු॥
gax:32:ථෙරාසනෙ නිසීදිත්වා, විනයං තමපුච්ඡි සො।
gae:ධම්මාසනෙ නිසීදිත්වා, විස්සජ්ජෙසි තමෙව සො॥
gax:33:විනයඤ්ඤූනමග්ගෙන, විස්සජ්ජිතකමෙන තෙ।
gae:සබ්බෙ සජ්ඣායමකරුං, විනයං නයකොවිදා॥
gax:34:අග්ගං බහුස්සුතාදීනං, කොසාරක්ඛං මහෙසිනො।
gae:සම්මන්නිත්වාන අත්තානං, ථෙරො ධම්මමපුච්ඡි සො॥
gax:35:තථා සම්මන්නිය’ත්තානං, ධම්මාසනාගතො සයං।
gae:විස්සජ්ජෙසි තමානන්ද-ත්ථෙරො ධම්මමසෙසතො॥
gax:36:වෙදෙහමුනිනා තෙන, විස්සජ්ජිතකමෙන තෙ।
gae:සබ්බෙ සජ්ඣායමකරුං, ධම්මං ධම්මත්ථකොවිදා॥
gax:37:එවං සත්තහි මාසෙහි, ධම්මසංගීති නිට්ඨිතා।
gae:සබ්බලොකහිතත්ථාය, සබ්බලොකහි තෙහි සා॥
gax:38:මහාකස්සපථෙරෙන, ඉදං සුගතසාසනං।
gae:පඤ්චවස්සසහස්සානි, සමත්ථං වත්තනෙ කතං॥
gax:39:අතීව ජාතපාමොජ්ජා, සන්ධාරකජලන්තිකා।
gae:සංගීතිපරියොසානෙ, ඡද්ධාකම්පි මහාමහී॥
gax:40:අච්ඡරියානි චා’හෙසුං, ලොකෙනෙකානිනෙකධා।
gae:ථෙරෙහෙව කතත්තා ච, ථෙරියායං පරම්පරා॥
gax:41:පඨමං සඞ්ගහං කත්වා, සබ්බලොකහිතං බහුං।
gae:තෙ යාවතායුකං ඨත්වා, ථෙරා සබ්බෙපි නිබ්බුතා॥
gax:42:ථෙරා’පි <pb M=.14/> තෙ මතිපදීපහතන්ධකාරා,
gax:ලොකන්ධකාරහනනම්හි මහාපදීපා।
gax:නිබ්බාපිතා මරණඝොරමහානිලෙන,
gae:තෙනාපි ජීවිතමදං මතිමා ජහෙය්යාති॥
cen:සුජනප්පසාදංසංවෙගත්ථාය කතෙ මහාවංසෙ
cen:පඨමධම්මසංගීතිනාම
cen:තතියො පරිච්ඡෙදො।
