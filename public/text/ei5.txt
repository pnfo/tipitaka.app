cha:6:ඡක්කනිපාතො
sub:1:පඤ්චසතමත්තාථෙරීගාථා
gax:127:“යස්ස <pb M=.394/> මග්ගං න ජානාසි, ආගතස්ස ගතස්ස වා।
gae:තං <pb T=.460/> කුතො චාගතං සත්තං <n>සන්තං (සී॰), පුත්තං (ස්යා॰)</n>, ‘මම පුත්තො’ති රොදසි॥
gax:128:“මග්ගඤ්ච ඛොස්ස <n>ඛො’ථ (ස්යා॰ ක॰)</n> ජානාසි, ආගතස්ස ගතස්ස වා।
gae:න නං සමනුසොචෙසි, එවංධම්මා හි පාණිනො॥
gax:129:“අයාචිතො තතාගච්ඡි, නානුඤ්ඤාතො <n>අනනුඤ්ඤාතො (සී॰ ස්යා॰)</n> ඉතො ගතො।
gax:කුතොචි නූන ආගන්ත්වා, වසිත්වා කතිපාහකං।
gae:ඉතොපි අඤ්ඤෙන ගතො, තතොපඤ්ඤෙන ගච්ඡති॥
gax:130:“පෙතො මනුස්සරූපෙන, සංසරන්තො ගමිස්සති।
gae:යථාගතො තථා ගතො, කා තත්ථ පරිදෙවනා”॥
gax:131:“අබ්බහී <n>අබ්බුය්හං (ස්යා॰)</n> වත මෙ සල්ලං, දුද්දසං හදයස්සිතං।
gae:යා මෙ සොකපරෙතාය, පුත්තසොකං බ්යපානුදි॥
gax:132:“සාජ්ජ අබ්බූළ්හසල්ලාහං, නිච්ඡාතා පරිනිබ්බුතා।
gae:බුද්ධං ධම්මඤ්ච සඞ්ඝඤ්ච, උපෙමි සරණං මුනිං”॥
bod:ඉත්ථං සුදං පඤ්චසතමත්තා ථෙරී භික්ඛුනියො…පෙ॰…।
sub:2:වාසෙට්ඨීථෙරීගාථා
gax:133:“පුත්තසොකෙනහං අට්ටා, ඛිත්තචිත්තා විසඤ්ඤිනී।
gae:නග්ගා පකිණ්ණකෙසී ච, තෙන තෙන විචාරිහං॥
gax:134:“වීථි <n>වසිං (සී॰)</n> සඞ්කාරකූටෙසු, සුසානෙ රථියාසු ච।
gae:අචරිං තීණි වස්සානි, ඛුප්පිපාසාසමප්පිතා॥
gax:135:“අථද්දසාසිං <pb V=.321/> <pb P=.137/> සුගතං, නගරං මිථිලං පති <n>ගතං (ක॰)</n>।
gae:අදන්තානං දමෙතාරං, සම්බුද්ධමකුතොභයං॥
gax:136:“සචිත්තං <pb T=.461/> පටිලද්ධාන, වන්දිත්වාන උපාවිසිං।
gae:සො මෙ ධම්මමදෙසෙසි, අනුකම්පාය ගොතමො॥
gax:137:“තස්ස <pb M=.395/> ධම්මං සුණිත්වාන, පබ්බජිං අනගාරියං।
gae:යුඤ්ජන්තී සත්ථුවචනෙ, සච්ඡාකාසිං පදං සිවං॥
gax:138:“සබ්බෙ සොකා සමුච්ඡින්නා, පහීනා එතදන්තිකා।
gae:පරිඤ්ඤාතා හි මෙ වත්ථූ, යතො සොකාන සම්භවො”ති॥
cen:… වාසෙට්ඨී ථෙරී…।
sub:3:ඛෙමාථෙරීගාථා
gax:139:“දහරා ත්වං රූපවතී, අහම්පි දහරො යුවා।
gae:පඤ්චඞ්ගිකෙන තුරියෙන <n>තූරෙන (ක॰)</n>, එහි ඛෙමෙ රමාමසෙ”॥
gax:140:“ඉමිනා පූතිකායෙන, ආතුරෙන පභඞ්ගුනා।
gae:අට්ටියාමි හරායාමි, කාමතණ්හා සමූහතා॥
gax:141:“සත්තිසූලූපමා කාමා, ඛන්ධාසං අධිකුට්ටනා।
gae:යං ‘ත්වං කාමරතිං’ බ්රූසි, ‘අරතී’ දානි සා මම॥
gax:142:“සබ්බත්ථ විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තක॥
gax:143:“නක්ඛත්තානි නමස්සන්තා, අග්ගිං පරිචරං වනෙ।
gae:යථාභුච්චමජානන්තා, බාලා සුද්ධිමමඤ්ඤථ॥
gax:144:“අහඤ්ච ඛො නමස්සන්තී, සම්බුද්ධං පුරිසුත්තමං।
gae:පමුත්තා <n>පරිමුත්තා (සී॰ ස්යා॰)</n> සබ්බදුක්ඛෙහි, සත්ථුසාසනකාරිකා”ති॥
cen:… ඛෙමා ථෙරී…।
sub:4:සුජාතාථෙරීගාථා
gax:145:“අලඞ්කතා <pb T=.462/> සුවසනා, මාලිනී චන්දනොක්ඛිතා।
gae:සබ්බාභරණසඤ්ඡන්නා, දාසීගණපුරක්ඛතා॥
gax:146:“අන්නං <pb V=.322/> පානඤ්ච ආදාය, ඛජ්ජං භොජ්ජං අනප්පකං।
gae:ගෙහතො නික්ඛමිත්වාන, උය්යානමභිහාරයිං॥
gax:147:“තත්ථ <pb P=.138/> රමිත්වා කීළිත්වා, ආගච්ඡන්තී සකං ඝරං।
gae:විහාරං දට්ඨුං පාවිසිං, සාකෙතෙ අඤ්ජනං වනං॥
gax:148:“දිස්වාන <pb M=.396/> ලොකපජ්ජොතං, වන්දිත්වාන උපාවිසිං।
gae:සො මෙ ධම්මමදෙසෙසි, අනුකම්පාය චක්ඛුමා॥
gax:149:“සුත්වා ච ඛො මහෙසිස්ස, සච්චං සම්පටිවිජ්ඣහං।
gae:තත්ථෙව විරජං ධම්මං, ඵුසයිං අමතං පදං॥
gax:150:“තතො විඤ්ඤාතසද්ධම්මා, පබ්බජිං අනගාරියං।
gae:තිස්සො විජ්ජා අනුප්පත්තා, අමොඝං බුද්ධසාසන”න්ති॥
cen:… සුජාතා ථෙරී…।
sub:5:අනොපමාථෙරීගාථා
gax:151:“උච්චෙ කුලෙ අහං ජාතා, බහුවිත්තෙ මහද්ධනෙ।
gae:වණ්ණරූපෙන සම්පන්නා, ධීතා මජ්ඣස්ස <n>මෙඝස්ස (සී॰), මෙඝිස්ස (ස්යා॰)</n> අත්රජා॥
gax:152:“පත්ථිතා රාජපුත්තෙහි, සෙට්ඨිපුත්තෙහි ගිජ්ඣිතා <n>සෙට්ඨිපුත්තෙහි භිජ්ඣිතා (සී॰)</n>।
gae:පිතු මෙ පෙසයී දූතං, දෙථ මය්හං අනොපමං॥
gax:153:“යත්තකං තුලිතා එසා, තුය්හං ධීතා අනොපමා।
gae:තතො අට්ඨගුණං දස්සං, හිරඤ්ඤං රතනානි ච॥
gax:154:“සාහං <pb T=.463/> දිස්වාන සම්බුද්ධං, ලොකජෙට්ඨං අනුත්තරං।
gae:තස්ස පාදානි වන්දිත්වා, එකමන්තං උපාවිසිං॥
gax:155:“සො මෙ ධම්මමදෙසෙසි, අනුකම්පාය ගොතමො।
gae:නිසින්නා ආසනෙ තස්මිං, ඵුසයිං තතියං ඵලං॥
gax:156:“තතො කෙසානි ඡෙත්වාන, පබ්බජිං අනගාරියං।
gae:අජ්ජ මෙ සත්තමී රත්ති, යතො තණ්හා විසොසිතා”ති॥
cen:… අනොපමා ථෙරී…।
sub:6:මහාපජාපතිගොතමීථෙරීගාථා
gax:157:“බුද්ධ <pb V=.323/> වීර නමො ත්යත්ථු, සබ්බසත්තානමුත්තම।
gae:යො මං දුක්ඛා පමොචෙසි, අඤ්ඤඤ්ච බහුකං ජනං॥
gax:158:“සබ්බදුක්ඛං පරිඤ්ඤාතං, හෙතුතණ්හා විසොසිතා।
gae:භාවිතො අට්ඨඞ්ගිකො <n>අරියට්ඨඞ්ගිකො (සී॰ ක॰), භාවිතට්ඨඞ්ගිකො (ස්යා॰)</n> මග්ගො, නිරොධො ඵුසිතො මයා॥
gax:159:“මාතා <pb M=.397/> <pb P=.139/> පුත්තො පිතා භාතා, අය්යකා ච පුරෙ අහුං।
gae:යථාභුච්චමජානන්තී, සංසරිංහං අනිබ්බිසං॥
gax:160:“දිට්ඨො හි මෙ සො භගවා, අන්තිමොයං සමුස්සයො।
gae:වික්ඛීණො ජාතිසංසාරො, නත්ථි දානි පුනබ්භවො॥
gax:161:“ආරද්ධවීරියෙ පහිතත්තෙ, නිච්චං දළ්හපරක්කමෙ।
gae:සමග්ගෙ සාවකෙ පස්සෙ, එසා බුද්ධාන වන්දනා॥
gax:162:“බහූනං <n>බහුන්නං (සී॰ ස්යා॰)</n> වත අත්ථාය, මායා ජනයි ගොතමං।
gae:බ්යාධිමරණතුන්නානං, දුක්ඛක්ඛන්ධං බ්යපානුදී”ති॥
cen:… මහාපජාපතිගොතමී ථෙරී…।
sub:7:ගුත්තාථෙරීගාථා
gax:163:“ගුත්තෙ <pb T=.464/> යදත්ථං පබ්බජ්ජා, හිත්වා පුත්තං වසුං පියං।
gae:තමෙව අනුබ්රූහෙහි, මා චිත්තස්ස වසං ගමි॥
gax:164:“චිත්තෙන වඤ්චිතා සත්තා, මාරස්ස විසයෙ රතා।
gae:අනෙකජාතිසංසාරං, සන්ධාවන්ති අවිද්දසූ॥
gax:165:“කාමච්ඡන්දඤ්ච බ්යාපාදං, සක්කායදිට්ඨිමෙව ච।
gae:සීලබ්බතපරාමාසං, විචිකිච්ඡඤ්ච පඤ්චමං॥
gax:166:“සංයොජනානි එතානි, පජහිත්වාන භික්ඛුනී।
gae:ඔරම්භාගමනීයානි, නයිදං පුනරෙහිසි॥
gax:167:“රාගං මානං අවිජ්ජඤ්ච, උද්ධච්චඤ්ච විවජ්ජිය।
gae:සංයොජනානි ඡෙත්වාන, දුක්ඛස්සන්තං කරිස්සසි॥
gax:168:“ඛෙපෙත්වා <pb V=.324/> ජාතිසංසාරං, පරිඤ්ඤාය පුනබ්භවං।
gae:දිට්ඨෙව ධම්මෙ නිච්ඡාතා, උපසන්තා චරිස්සතී”ති॥
cen:… ගුත්තා ථෙරී…।
sub:8:විජයාථෙරීගාථා
gax:169:“චතුක්ඛත්තුං පඤ්චක්ඛත්තුං, විහාරා උපනික්ඛමිං।
gae:අලද්ධා චෙතසො සන්තිං, චිත්තෙ අවසවත්තිනී॥
gax:170:“භික්ඛුනිං <pb M=.398/> උපසඞ්කම්ම, සක්කච්චං පරිපුච්ඡහං।
gae:සා මෙ ධම්මමදෙසෙසි, ධාතුආයතනානි ච॥
gax:171:“චත්තාරි <pb P=.140/> අරියසච්චානි, ඉන්ද්රියානි බලානි ච।
gae:බොජ්ඣඞ්ගට්ඨඞ්ගිකං මග්ගං, උත්තමත්ථස්ස පත්තියා॥
gax:172:“තස්සාහං <pb T=.465/> වචනං සුත්වා, කරොන්තී අනුසාසනිං।
gae:රත්තියා පුරිමෙ යාමෙ, පුබ්බජාතිමනුස්සරිං॥
gax:173:“රත්තියා මජ්ඣිමෙ යාමෙ, දිබ්බචක්ඛුං විසොධයිං।
gae:රත්තියා පච්ඡිමෙ යාමෙ, තමොඛන්ධං පදාලයිං॥
gax:174:“පීතිසුඛෙන ච කායං, ඵරිත්වා විහරිං තදා।
gae:සත්තමියා පාදෙ පසාරෙසිං, තමොඛන්ධං පදාලියා”ති॥
cen:… විජයා ථෙරී…।
cen:ඡක්කනිපාතො නිට්ඨිතො।
