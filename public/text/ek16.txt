cha:16:අත්ථදස්සීබුද්ධවංසො
gax:1:තත්ථෙව <pb T=2.495/> <pb P=.43/> මණ්ඩකප්පම්හි, අත්ථදස්සී මහායසො।
gae:මහාතමං නිහන්ත්වාන, පත්තො සම්බොධිමුත්තමං॥
gax:2:බ්රහ්මුනා යාචිතො සන්තො, ධම්මචක්කං පවත්තයි।
gae:අමතෙන තප්පයී ලොකං, දසසහස්සිසදෙවකං॥
gax:3:තස්සාපි ලොකනාථස්ස, අහෙසුං අභිසමයා තයො।
gae:කොටිසතසහස්සානං, පඨමාභිසමයො අහු॥
gax:4:යදා බුද්ධො අත්ථදස්සී, චරතෙ දෙවචාරිකං।
gae:කොටිසතසහස්සානං, දුතියාභිසමයො අහු॥
gax:5:පුනාපරං යදා බුද්ධො, දෙසෙසි පිතුසන්තිකෙ।
gae:කොටිසතසහස්සානං, තතියාභිසමයො අහු॥
gax:6:සන්නිපාතා තයො ආසුං, තස්සාපි ච මහෙසිනො।
gae:ඛීණාසවානං විමලානං, සන්තචිත්තාන තාදිනං॥
gax:7:අට්ඨනවුතිසහස්සානං <pb V=2.339/>, පඨමො ආසි සමාගමො।
gae:අට්ඨාසීතිසහස්සානං, දුතියො ආසි සමාගමො॥
gax:8:අට්ඨසත්තතිසතසහස්සානං <pb M=2.354/>, තතියො ආසි සමාගමො।
gae:අනුපාදා විමුත්තානං, විමලානං මහෙසිනං॥
gax:9:අහං තෙන සමයෙන, ජටිලො උග්ගතාපනො।
gae:සුසීමො නාම නාමෙන, මහියා සෙට්ඨසම්මතො॥
gax:10:දිබ්බං <pb T=2.496/> මන්දාරවං පුප්ඵං, පදුමං පාරිඡත්තකං।
gae:දෙවලොකාහරිත්වාන, සම්බුද්ධමභිපූජයිං॥
gax:11:සොපි මං බුද්ධො බ්යාකාසි, අත්ථදස්සී මහාමුනි।
gae:“අට්ඨාරසෙ කප්පසතෙ, අයං බුද්ධො භවිස්සති॥
gax:12:“පධානං පදහිත්වාන…පෙ॰… හෙස්සාම සම්මුඛා ඉමං”॥
gax:13:තස්සාපි වචනං සුත්වා, හට්ඨො <n>තුට්ඨො (ස්යා॰ කං॰)</n> සංවිග්ගමානසො।
gae:උත්තරිං වතමධිට්ඨාසිං, දසපාරමිපූරියා॥
gax:14:සොභණං නාම නගරං, සාගරො නාම ඛත්තියො।
gae:සුදස්සනා නාම ජනිකා, අත්ථදස්සිස්ස සත්ථුනො॥
gax:15:දසවස්සසහස්සානි, අගාරං අජ්ඣ සො වසි।
gae:අමරගිරි සුගිරි වාහනා, තයො පාසාදමුත්තමා॥
gax:16:තෙත්තිංසඤ්ච <pb T=2.498/> සහස්සානි, නාරියො සමලඞ්කතා।
gae:විසාඛා නාම නාරී ච, සෙලො නාමාසි අත්රජො॥
gax:17:නිමිත්තෙ <pb P=.44/> චතුරො දිස්වා, අස්සයානෙන නික්ඛමි।
gae:අනූනඅට්ඨමාසානි, පධානං පදහී ජිනො॥
gax:18:බ්රහ්මුනා යාචිතො සන්තො, අත්ථදස්සී මහායසො।
gae:වත්ති චක්කං මහාවීරො, අනොමුය්යානෙ නරාසභො॥
gax:19:සන්තො ච උපසන්තො ච, අහෙසුං අග්ගසාවකා।
gae:අභයො නාමුපට්ඨාකො, අත්ථදස්සිස්ස සත්ථුනො॥
gax:20:ධම්මා චෙව සුධම්මා ච, අහෙසුං අග්ගසාවිකා।
gae:බොධි තස්ස භගවතො, චම්පකොති පවුච්චති॥
gax:21:නකුලො ච නිසභො ච, අහෙසුං අග්ගුපට්ඨකා।
gae:මකිලා ච සුනන්දා ච, අහෙසුං අග්ගුපට්ඨිකා॥
gax:22:සොපි <pb M=2.355/> <pb V=2.340/> බුද්ධො අසමසමො, අසීතිහත්ථමුග්ගතො।
gae:සොභතෙ සාලරාජාව, උළුරාජාව පූරිතො॥
gax:23:තස්ස පාකතිකා රංසී, අනෙකසතකොටියො।
gae:උද්ධං අධො දස දිසා, ඵරන්ති යොජනං සදා॥
gax:24:සොපි බුද්ධො නරාසභො, සබ්බසත්තුත්තමො මුනි।
gae:වස්සසතසහස්සානි, ලොකෙ අට්ඨාසි චක්ඛුමා॥
gax:25:අතුලං දස්සෙත්වා ඔභාසං, විරොචෙත්වා සදෙවකෙ <n>අතුලං දස්සයිත්වාන, ඔභාසෙත්වා සදෙවකෙ (සී॰ ක॰)</n>।
gae:සොපි අනිච්චතං පත්තො, යථග්ගුපාදානසඞ්ඛයා॥
gax:26:අත්ථදස්සී <pb T=2.499/> ජිනවරො, අනොමාරාමම්හි නිබ්බුතො।
gae:ධාතුවිත්ථාරිකං ආසි, තෙසු තෙසු පදෙසතොති॥
cen:අත්ථදස්සිස්ස භගවතො වංසො චුද්දසමො।
