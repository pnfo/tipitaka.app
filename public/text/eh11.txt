cha:11:එකාදසනිපාතො
sub:1:සංකිච්චත්ථෙරගාථා
gax:597:“කිං <pb T=.356/> <pb M=.307/> <pb V=.242/> <pb P=.62/> තවත්ථො වනෙ තාත, උජ්ජුහානොව පාවුසෙ।
gae:වෙරම්භා රමණීයා තෙ, පවිවෙකො හි ඣායිනං॥
gax:598:“යථා අබ්භානි වෙරම්භො, වාතො නුදති පාවුසෙ।
gae:සඤ්ඤා මෙ අභිකිරන්ති, විවෙකපටිසඤ්ඤුතා॥
gax:599:“අපණ්ඩරො අණ්ඩසම්භවො, සීවථිකාය නිකෙතචාරිකො।
gae:උප්පාදයතෙව මෙ සතිං, සන්දෙහස්මිං විරාගනිස්සිතං॥
gax:600:“යඤ්ච අඤ්ඤෙ න රක්ඛන්ති, යො ච අඤ්ඤෙ න රක්ඛති।
gae:ස වෙ භික්ඛු සුඛං සෙති, කාමෙසු අනපෙක්ඛවා॥
gax:601:“අච්ඡොදිකා පුථුසිලා, ගොනඞ්ගුලමිගායුතා।
gae:අම්බුසෙවාලසඤ්ඡන්නා, තෙ සෙලා රමයන්ති මං॥
gax:602:“වසිතං මෙ අරඤ්ඤෙසු, කන්දරාසු ගුහාසු ච।
gae:සෙනාසනෙසු පන්තෙසු, වාළමිගනිසෙවිතෙ॥
gax:603:“‘ඉමෙ හඤ්ඤන්තු වජ්ඣන්තු, දුක්ඛං පප්පොන්තු පාණිනො’।
gae:සඞ්කප්පං නාභිජානාමි, අනරියං දොසසංහිතං॥
gax:604:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:605:“යස්ස චත්ථාය <n>යස්සත්ථාය (සී॰)</n> පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:606:“නාභිනන්දාමි <pb T=.357/> මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, නිබ්බිසං භතකො යථා॥
gax:607:“නාභිනන්දාමි <pb M=.308/> <pb V=.243/> මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, සම්පජානො පතිස්සතො”ති॥
cen:… සංකිච්චො ථෙරො…।
cen:එකාදසනිපාතො නිට්ඨිතො।
bod:තත්රුද්දානං –
gax:සංකිච්චථෙරො එකොව, කතකිච්චො අනාසවො।
gae:එකාදසනිපාතම්හි, ගාථා එකාදසෙව චාති॥
