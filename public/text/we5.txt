cha:6:රාජකණ්ඩො
gax:112:එකයාමං සයෙ රාජා,
gax:ද්වියාමඤ්ඤෙව පණ්ඩිතො।
gax:ඝරාවාසො තියාමංව,
gae:චතුයාමං තු යාචකො॥
gax:113:ධනවා සුතවා රාජා,
gax:නදී වෙජ්ජො චිමෙපඤ්ච।
gax:යත්ථ <pb M=.25/> දෙසෙ න විජ්ජන්ති,
gae:න තත්ථ දිවසං වසෙ॥
gax:114:යස්මිං පදෙසෙ න මානො,
gax:න පෙමං නච බන්ධවා।
gax:නච විජ්ජාගමො කොචි,
gae:න තත්ථ දිවසං වසෙ॥
gax:115:අපුත්තකං ඝරං සුඤ්ඤං,
gax:රට්ඨං සුඤ්ඤං අරාජකං।
gax:අ සිප්පස්ස මුඛං සුඤ්ඤං,
gae:සබ්බ සුඤ්ඤං දලිද්දකා॥
gax:116:ධනමිච්ඡෙය්ය වාණිජ්ජො,
gax:විජ්ජමිච්ඡෙ භජෙසුතං।
gax:පුත්තමිච්ඡෙ තරුණිත්ථිං,
gae:රාජාමච්චං වසං ගමෙ॥
gax:117:නට්ඨොයති අසන්තුට්ඨො,
gax:සන්තුට්ඨො ච මහීපති।
gax:ලජ්ජා ච ගණිකා නට්ඨා,
gae:නිල්ලජ්ජා කුලධීතිකා॥
gax:118:පක්ඛීනං බලමාකාසො,
gax:මච්ඡානමුදකං බලං।
gax:දුබ්බලස්ස <pb M=.26/> බලං රාජා,
gae:කුමාරානං රුදං බලං॥
gax:119:ඛමා ජාගරියුට්ඨානං,
gax:සංවිභාගො දයික්ඛණා।
gax:නායකස්ස ගුණා එතෙ,
gae:ඉච්ඡිතබ්බා සතං ගුණා॥
gax:120:සකිං වදන්ති රාජානො,
gax:සකිං සමණබ්රාහ්මණා।
gax:සකිං සප්පුරිසා ලොකෙ,
gae:එස ධම්මො සනන්තනො॥
gax:121:අලසො ගිහී කාමභොගී න සාධු,
gax:අසඤ්ඤතො පබ්බජිතො න සාධු।
gax:රාජා අනිසම්මකාරී න සාධු,
gae:පණ්ඩිතො කොධනො තංපි න සාධු॥
gax:122:බහවො යත්ථ නෙත්තාරො,
gax:සබ්බෙ පණ්ඩිතමානිනො।
gax:සබ්බෙ මහත්තමිච්ඡන්ති,
gae:තෙසං කම්මං විනස්සති॥
gax:123:ආයං ඛයං සයං ජඤ්ඤා,
gax:රාජා සයං කතාකතං।
gax:නිග්ගහෙ <pb M=.27/> නිග්ගහෙතබ්බං,
gae:පග්ගහෙ පග්ගහාරහං॥
gax:124:පිට්ඨිතොක්කං නිසෙවෙය්ය,
gax:කුච්ඡිනාව හුතාසනං।
gax:සාමිකං සබ්බභාගෙන,
gae:පරලොකං අමොහවා॥
gax:125:අග්ගි ආපො ඉත්ථිමූළ්හො,
gax:සප්පො රාජ-කුලානිච।
gax:අපයන්තෙන ගන්තබ්බා,
gae:අච්චෙක-පාණහාරකා॥
gax:126:පදුට්ඨ-භරිය-සංවාසො,
gax:පදුට්ඨ චිත්ත දාසකො।
gax:ස-සප්පෙ ච ඝරෙ වාසො,
gae:මච්චු එව න සංසයො॥
gax:127:මූළ්හ සිස්සො පදෙසෙන,
gax:කුනාරී භරණෙන ච।
gax:අසතා සම්පයොගෙන,
gae:පණ්ඩිතොප්පවසීදති॥
gax:128:මාතා පුත්තකරං පාපං,
gax:සිස්සපාපං ගුරුකතා।
gax:රාජා <pb M=.28/> රට්ඨකරං පාපං,
gae:රාජපාපං පුරොහිතො॥
gax:129:අකොධෙන ජිනෙ කොධං,
gax:අසාධුං සාධුනා ජිනෙ।
gax:ජිනෙ මච්ඡරිං දානෙන,
gae:සච්චෙනාලීකවාදිනං।
gax:130:අදන්තං දමනං දානං,
gax:දානං සබ්බත්ථ සාධකං।
gax:දානෙන පිය වාචාය,
gae:උන්නමන්ති නමන්ති ච।
gax:131:දානං සිනෙහභෙසජ්ජං,
gax:මච්ඡෙරං දොසනොසධං।
gax:දානං යසස්සී භෙසජ්ජං,
gae:මච්ඡෙරං කපණොසධං॥
gax:132:බහූනමප්පසාරානං,
gax:සාමග්ගියා ජයං ජයෙ।
gax:තිණෙහි වත්තතෙ යොත්තං,
gae:තෙන නාගොපි බජ්ඣතෙ॥
gax:133:සහායො අසමත්ථොපි,
gax:තෙජසා කිංකරිස්සති।
gax:නිවාතෙ <pb M=.29/> ජලිතො අග්ගි,
gae:සයමෙ වූපසම්පති॥
gax:134:න රඤ්ඤා සමකං භුඤ්ජෙ,
gax:කාමභොගං කුදාචනං।
gax:ආකප්පං රස භුත්තිංවා,
gax:මාලා ගන්ධ විලෙපනං।
gax:වත්ථං සබ්බඅලඞ්කාරං,
gae:න රඤ්ඤා සදිසං කරෙ॥
gax:135:න මෙ රාජා සඛා හොති,
gax:න රාජා හොති මෙථුනො।
gax:එසො සාමිකො මය්හන්ති,
gae:චිත්තෙ නිට්ඨං සුථාපයෙ॥
gax:136:නාතිදූරෙ භජෙ රඤ්ඤො,
gax:නාච්චාසන්නොපවාතකෙ।
gax:උජුකෙ නාතිනින්නෙ ච,
gax:න භජෙ උච්චමාසනෙ॥
gax:ඡදොසෙ වජ්ජෙ සෙවකො,
gae:තිට්ඨෙ අග්ගිංව සංයතො॥
gax:137:ගුණී සබ්බඤ්ඤු තුල්යොපි,
gax:නසොභති අනිස්සයො।
gax:අනග්ඝමොපි <pb M=.30/> මණිසෙට්ඨො,
gae:හෙමං නිස්සාය සොභති॥
cen:රාජකණ්ඩො නිට්ඨිතො।
