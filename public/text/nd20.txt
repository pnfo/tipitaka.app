cha:(21) 1:සප්පුරිසවග්ගො
sub:1-10:සික්ඛාපදසුත්තාදිවණ්ණනා
bod:201-210:පඤ්චමස්ස <pb M=2.386/> <pb V=2.352/> පඨමෙ <b>අසප්පුරිසො</b>ති ලාමකපුරිසො। පාණං අතිපාතෙතීති <b>පාණාතිපාතී</b>। අදින්නං ආදියතීති <b>අදින්නාදායී</b>। කාමෙසු මිච්ඡා චරතීති <b>කාමෙසුමිච්ඡාචාරී</b>। මුසා වදතීති <b>මුසාවාදී</b>। සුරාමෙරයමජ්ජපමාදෙ තිට්ඨතීති <b>සුරාමෙරයමජ්ජපමාදට්ඨායී। පාණාතිපාතෙ සමාදපෙතී</b>ති යථා පාණං අතිපාතෙති, තථා නං තත්ථ ගහණං ගණ්හාපෙති। සෙසෙසුපි එසෙව නයො। <b>අයං වුච්චතී</b>ති අයං එවරූපො පුග්ගලො යස්මා සයංකතෙන ච දුස්සීල්යෙන සමන්නාගතො, යඤ්ච සමාදපිතෙන කතං, තතො උපඩ්ඪස්ස දායාදො, තස්මා “අසප්පුරිසෙන අසප්පුරිසතරො”ති වුච්චති। <b>සප්පුරිසො</b>ති උත්තමපුරිසො। <b>සප්පුරිසෙන සප්පුරිසතරො</b>ති අත්තනා ච කතෙන සුසීල්යෙන සමන්නාගතත්තා යඤ්ච සමාදපිතො කරොති, තතො උපඩ්ඪස්ස දායාදත්තා උත්තමපුරිසෙන උත්තමපුරිසතරො। එත්ථ ච පරෙන කතං දුස්සීල්යං සුසීල්යං වා ආණත්තියා අත්තනා ච වචිප්පයොගෙන කතන්ති ආණාපනවසෙන පසුතපාපස්ස පුඤ්ඤස්ස වා දායාදො “තතො උපඩ්ඪස්ස දායාදො”ති වුත්තො। දුතියාදීනි උත්තානත්ථානෙව।
cen:සික්ඛාපදසුත්තාදිවණ්ණනා නිට්ඨිතා।
cen:සප්පුරිසවග්ගවණ්ණනා නිට්ඨිතා।
bod:211-220:දුතියො පරිසාවග්ගො උත්තානත්ථොයෙව।
