cha:ආගමට්ඨකථාකරණං
bod:<b>සුමඞ්ගලවිලාසිනිං</b> නාම දීඝනිකායට්ඨකථං පන ආචරියො සුමඞ්ගලපරිවෙණවාසිනා <b>දාඨානාගත්ථෙරෙන</b> ආයාචිතො අකාසි। වුත්තං හෙතමෙතිස්සා නිගමනෙ –
gax:“ආයාචිතො <pb M=.49/> සුමඞ්ගල-පරිවෙණනිවාසිනා ථිරගුණෙන।
gae:<b>දාඨානාග</b> සඞ්ඝ, ත්ථෙරෙන ථෙරවංසන්වයෙන॥
gax:දීඝාගමස්ස දසබල-ගුණගණපරිදීපනස්ස අට්ඨකථං।
gae:යං ආරභිං <b>සුමඞ්ගල-විලාසිනිං</b> නාම නාමෙන॥
bod:සා හි මහාඅට්ඨකථාය, සාරමාදාය නිට්ඨිතා එසා”ති <n>දී॰ නි॰ අට්ඨ॰ 3. නිගමනකථා</n>।
bod:<b>පපඤ්චසූදනිං</b> නාම මජ්ඣිමනිකායට්ඨකථං භදන්ත<b>බුද්ධමිත්තත්ථෙරෙන</b> පුබ්බෙ මයූරදූතපට්ටනෙ අත්තනා සද්ධිං වසන්තෙන ආයාචිතො අකාසි। වුත්තං හෙතමෙතිස්සා නිගමනෙ –
gax:“ආයාචිතො සුමතිනා, ථෙරෙන භදන්ත<b>බුද්ධමිත්තෙන</b>।
gae:පුබ්බෙ <b>මයූරදූතප,ට්ටන</b>ම්හි සද්ධිං වසන්තෙන॥
gax:පරවාදවිධංසනස්ස, මජ්ඣිමනිකායසෙට්ඨස්ස।
gae:යමහං <b>පපඤ්චසූදනි</b>-මට්ඨකථං කාතුමාරභිං॥
bod:සා හි මහාඅට්ඨකථාය, සාරමාදාය නිට්ඨිතා එසා”ති <n>ම॰ නි॰ අට්ඨ॰ 3. නිගමනකථා</n>।
bod:<b>සාරත්ථප්පකාසිනිං</b> නාම සංයුත්තනිකායට්ඨකථං භදන්ත<b>ජොතිපාලත්ථෙරෙන</b> ආයාචිතො අකාසි। වුත්තං හෙතමෙතිස්සා නිගමනෙ –
gax:“එතිස්සා කරණත්ථං, ථෙරෙන භදන්ත<b>ජොතිපාලෙන।</b>
gae:සුචිසීලෙන සුභාසිතස්ස පකාසයන්තඤාණෙන॥
gax:සාසනවිභූතිකාමෙන, යාචමානෙන මං සුභගුණෙන।
gae:යං සමධිගතං පුඤ්ඤං, තෙනාපි ජනො සුඛී භවතූ”ති <n>සං॰ නි॰ අට්ඨ॰ 3.5.නිගමනකථා</n>॥
bod:<b>මනොරථපූරණිං</b> නාම අඞ්ගුත්තරනිකායට්ඨකථං භදන්ත<b>ජොතිපාලත්ථෙරෙන</b> දක්ඛිණඉන්දියරට්ඨෙ <b>කඤ්චිපුරා</b>දීසු ච සීහළදීපෙ මහාවිහාරම්හි ච අත්තනා සද්ධිං වසන්තෙන ආයාචිතො, තථා <b>ජීවකෙනා</b>පි උපාසකෙන පිටකත්තයපාරගුභූතෙන වාතාහතෙපි අනිඤ්ජමානසභාවෙ දුමෙ විය අනිඤ්ජමානසද්ධම්මෙ ඨිතෙන සුමතිනා පරිසුද්ධාජීවෙනාභියාචිතො අකාසි। වුත්තං හෙතමෙතිස්සා නිගමනෙ –
gax:“ආයාචිතො සුමතිනා, ථෙරෙන භදන්ත<b>ජොතිපාලෙන</b>।
gae:<b>කඤ්චිපුරාදීසු</b> මයා, පුබ්බෙ සද්ධිං වසන්තෙන॥
gax:වරතම්බපණ්ණිදීපෙ, <pb M=.50/> මහාවිහාරම්හි වසනකාලෙපි।
gae:වාතාහතෙ විය දුමෙ, අනිඤ්ජමානම්හි සද්ධම්මෙ॥
gax:පාරං පිටකත්තයසා,ගරස්ස ගන්ත්වා ඨිතෙන සුමතිනා।
gae:පරිසුද්ධාජීවෙනා,භියාචිතො <b>ජීවකෙනා</b>පි॥
gax:ධම්මකථානයනිපුණෙහි, ධම්මකථිකෙහි අපරිමාණෙහි।
gae:පරිකීළිතස්ස පටිප,ජ්ජිතස්ස සකසමයචිත්රස්ස॥
gax:අට්ඨකථං අඞ්ගුත්තර,මහානිකායස්ස කාතුමාරද්ධො।
gae:යමහං චිරකාලට්ඨිති-මිච්ඡන්තො සාසනවරස්ස॥
gax:සා හි මහාඅට්ඨකථාය, සාරමාදාය නිට්ඨිතා එසා।
gae:චතුන්නවුතිපරිමාණාය, පාළියා භාණවාරෙහි॥
gax:සබ්බාගමසංවණ්ණන, මනොරථො පූරිතො ච මෙ යස්මා।
gae:එතාය <b>මනොරථ පූරණී</b>ති නාමං තතො අස්සා”ති <n>අ॰ නි॰ අට්ඨ॰ 3.11.නිගමනකථා</n>॥
bod:ඉමා ච පන චතස්සො ආගමට්ඨකථායො කුරුමානො ආචරියබුද්ධඝොසො මහාමහින්දත්ථෙරෙනාභතං මූලට්ඨකථාසඞ්ඛාතං මහාඅට්ඨකථංයෙව භාසාපරිවත්තනවසෙන චෙව පුනප්පුනාගතවිත්ථාරකථාමග්ගස්ස සංඛිපනවසෙන ච අකාසි। වුත්තඤ්හෙතං ගන්ථාරම්භෙ –
gax:“සීහළදීපං පන ආභ,තාථ වසිනා මහාමහින්දෙන।
gae:ඨපිතා සීහළභාසාය, දීපවාසීනමත්ථාය॥
gax:අපනෙත්වාන තතොහං, සීහළභාසං මනොරමං භාසං।
gax:තන්තිනයානුච්ඡවිකං, ආරොපෙන්තො විගතදොසං…පෙ॰…
gae:හිත්වා පුනප්පුනාගත-මත්ථං අත්ථං පකාසයිස්සාමී”ති॥
bod:තථා නිගමනෙපි –
gax:“සා හි මහාඅට්ඨකථාය, සාරමාදාය නිට්ඨිතා එසා”ති <n>දී॰ නි॰ අට්ඨ॰ 3.නිගමනකථා</n> ච।
gae:“මූලට්ඨකථාසාරං, ආදාය මයා ඉමං කරොන්තෙනා”ති <n>දී॰ නි॰ අට්ඨ॰ 3.නිගමනකථා</n> ච॥
bod:ඉමාසං සරීරභූතපාඨෙසු ච සමන්තපාසාදිකායං විය “මහාපච්චරියං, කුරුන්දිය”න්තිආදිනා විනිච්ඡයසංවණ්ණනාභෙදප්පකාසනං න දිස්සති, තථා අභිධම්මට්ඨකථාසුපි। <pb M=.51/> තෙනෙතං ඤායති “සුත්තන්තාභිධම්මෙසු මහාඅට්ඨකථාතො අඤ්ඤා මහාපච්චරිආදිනාමිකා පොරාණිකා සීහළට්ඨකථායො චෙව අන්ධකට්ඨකථා ච නත්ථී”ති। යාව වසභරාජකාලා (609-653) පන පාකටානං සීහළිකත්ථෙරානං විනිච්ඡයො ච වාදා ච වත්ථූනි ච එතාසුපි දිස්සන්තියෙවාති।
