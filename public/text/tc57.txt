cha:අට්ඨපඤ්ඤාසතිම පරිච්ඡෙද
sub:ලොකසාසන සංගහකරණො
gax:1:විචිනිත්වා කුලීනෙ සො, ජනෙ සබ්බෙ සමාදිය।
gae:සකාරක්ඛාය යොජෙසි, යථාචාරං මහීපති॥
gax:2:උච්චං පුලත්ථිනගරෙ, පාකාරං කාරයී ථිරං।
gae:නෙකගොපුරසංයුත්තං, යුධාකම්මසුරඤ්ජිතං॥
gax:3:සමන්තායතවිත්ථිණ්ණ-ගම්භීරපරිඛායුතං।
gae:උච්චපත්ථණ්ඩිලොපෙතං, දුප්පධංසමරාතිහි॥
gax:4:උපසම්පදකම්මස්ස, ගණපූරකභික්ඛූනං।
gae:අප්පහොනෙකභාවෙන, සාසනඨිතිමානසො॥
gax:5:අනුරුද්ධනරින්දස්ස, සහායස්සාථ සන්තිකං।
gae:රාමඤ්ඤවිසයං දූතෙ, පෙසෙත්වා සහපාභතෙ॥
gax:6:තතො ආණාපයිත්වාන, පිටකත්තයපාරගෙ।
gae:සො සීලාදිගුණාවාසෙ, භික්ඛවො ථෙරසම්මතෙ॥
gax:7:තෙ උළාරාහි පූජාහි, පූජයිත්වා නරිස්සරො।
gae:පබ්බජ්ජා උපසම්පත්ති, කාරයිත්වා අනෙකසො॥
gax:8:පිටකත්තයඤ්ච බහුසො, කථාපෙත්වා සවණ්ණනං।
gae:ලඞ්කායො’සක්කමානං සො, ජොතයී ජිනසාසනං॥
gax:9:පුතත්ථිනගරස්සන්තො <pb M=.364/>, පදෙසස්මිං තහිං තහිං।
gae:විහාරෙ කාරයිත්වාන, බහුකෙ සුමනොහරෙ॥
gax:10:භික්ඛවො තත්ථ වාසෙත්වා, නිකායත්තයවාසිනො।
gae:පච්චයෙහි උළාරෙහි, සන්තප්පෙසි චතූහිපි॥
gax:11:ඵලිකත්ථම්භකචාරු-පාකාරපරිඛායුතං।
gae:පඤ්චභූමකපාසාද-පවරෙ නො’පසොභිතං॥
gax:12:සමසන්තා වාසපන්තීහි, සුභාහි සුවිරාජිතං।
gae:නිරකිණ්ණමසම්බාධ වරභාසුර ගොපුරං॥
gax:13:විහාරං කාරයිත්වාන, වත්ථුත්තයපරායනො।
gae:නිකායත්තයවාසිස්ස, භික්ඛුසඞ්ඝස්ස’දාසිසො॥
gax:14:සඞ්ඝස්ස පාකවට්ටත්ථං, රට්ඨං දත්වා’ළිසාරකං।
gae:සකලං සන්නිවාසීහි, නෙත්තිකෙහි සහෙව සො॥
gax:15:නෙකසතානිභික්ඛූනං, වාසයිත්වාන තත්ථ සො।
gae:සතතං සම්පවත්තෙසි, උළාරං චතුපච්චයං॥
gax:16:දාට්ඨාධාතුඝරංචාරු, කාරයිත්වා මහාරහං।
gae:දාඨාධාතුස්ස නිච්චං සො, මහාමහමකාරයි॥
gax:17:ගණසඞ්ගණිකා’පෙතො, පොත්ථකං ධම්මසඞ්ගණිං।
gae:පරිවත්තෙසි සොපාතො, සුන්දරෙ ධම්මමන්දිරෙ॥
gax:18:නච්චාදිගන්ධමාලාදි-නෙකපූජම්පවත්තිය।
gae:සීරෙන සද්ධාසම්බන්ධො, සම්බුද්ධමභිවන්දති॥
gax:19:ජම්බුදීපාගතෙ චාග, සූරො සො භුවිරිසූරයො।
gae:තප්පෙසි ධනදානෙන, දානියෙනෙක සො විභූ॥
gax:20:සද්ධම්මකථිකානං සො, පූජා කත්වාන නෙකසො।
gae:දෙසාපෙසිච සද්ධම්මං, සදාධම්මගුණෙ රතො॥
gax:21:තික්ඛත්තුං සො තුලාභාර-දානං දිනෙසු දාපයි।
gae:උපොසථං වොපවසි, සුවිසුද්ධමුපොසථෙ॥
gax:22:අදා දණ්ඩිස්සරං දාන-මනුසංවච්ඡරං විභූ।
gae:පිටකත්තයං ලිඛාපෙත්වා, භික්ඛුසඞ්ඝස්ස දාපයි॥
gax:23:මහග්ඝමණිමුත්තාදි-රතනානි <pb M=.365/> සපෙසිය।
gae:ජම්බුදීපෙ මහාබොධිං-නෙකක්ඛත්තුම පූජයි॥
gax:24:කණ්ණාටභූමිපාලෙන, චොළරඤ්ඤා ච පෙසිතා।
gae:දූතාමහන්තමාදාය, පණ්ණාකාරමිධාගතා॥
gax:25:අද්දසංසු මහීපාලං, තතො සො තුට්ඨමානසො।
gae:තෙසං උභින්නං දූතානං, කත්තබ්බං සාධුකාරිය॥
gax:26:තෙසු ආදො’ව කණ්ණාට-දූතෙහි සහ පෙසිය।
gae:දූතෙ සකීයෙ කණ්ණාට-නිකටං සාරපාභතෙ॥
gax:27:අත්තනො විසයං පත්තෙ, චොළො සීහළ දූතකෙ।
gae:සහසා කණ්ණනාසාසු, පාපයිංසු විරූපතං॥
gax:28:සම්පත්තවිප්පකාරාකෙ, ඉධාගන්ත්වාන රාජිනො।
gae:කථයිංසු තදා සබ්බං, චොළෙන කතමත්තනි॥
gax:29:උද්දිපිතාභිමානො සො, සකලාමච්චමජ්ඣගො।
gae:අව්හාය දමිළෙ දූතෙ, ඉති චොළස්ස සන්දිසි॥
gax:30:සෙනං විනා’ව එකස්මිං, දීපෙ මජ්ඣෙ මහණ්ණවෙ।
gae:බාහාබලපරික්ඛාවා, හොතුනො ද්වන්දයුද්ධතො॥
gax:31:බලං සන්නය්හ සකලං, රජ්ජෙ තුය්හං මමා’ථ වා।
gae:තවා’භිමත දොසම්හි, සඞ්ගාමො වා කරීයතං॥
gax:32:මයා වුත්තක්කමෙනෙව, වත්තබ්බො වො ජනාධිපො।
gae:ඉති වත්වාන තෙ දූතෙ, ඉත්ථලඞ්කාර මණ්ඩිතෙ॥
gax:33:විස්සජ්ජිය ලහුංචොළ-මහීපාලස්ස සන්තිකං।
gae:තතො සෙනඞ්ගමාදාය, අනුරාධ පුරං ගමි॥
gax:34:මත්තිකාවාටතිත්ථෙ ච, මහාතිත්ථෙ ච පෙසයී।
gae:චොළරට්ඨං’ව ගන්ත්වාන, යුජ්ඣිතුං ද්වෙ චමූපති॥
gax:35:සජ්ජන්තෙසු චමූපෙසු, නාවාපාථෙය්යකානි ච।
gae:යුද්ධත්ථාය බලං චොළ-රට්ඨපෙසනකාරණා॥
gax:36:තදා තිංසතිමෙ වස්සෙ, වෙළක්කාරසනාමකා।
gae:බලකායා තහිංගන්තු-මනිච්ඡන්තා විරොධිනො॥
gax:37:මාරෙත්වාන උභො සෙනා-නාථෙ මත්තගජාවිය।
gae:සමන්තතො විලුම්පිංසු, පුලත්ථිපුරමුද්ධතා॥
gax:38:පුත්තෙහි <pb M=.366/> තීහි සහිතං, රාජිනො ච කණීයසිං।
gae:ගණිත්වා සහසා රාජ-පාසාදං චාපි ඣාපයුං॥
gax:39:රාජා නික්ඛම්ම ඛිප්පං සො, ගන්ත්වා දක්ඛිණපස්සකං।
gae:සෙලෙ වාතගිරිව්හස්මිං, සාරං භණ්ඩං ඨපාපිය॥
gax:40:වීරබාහුපරාජෙන, සීහවික්කමසාලිනා।
gae:මහතා ච බලොඝෙන, සමන්තා පරිවාරිතො॥
gax:41:පුලත්ථිපුරමාගම්ම, වත්තෙන්තො දාරුණං රණං।
gae:පලාපෙසි ඛණෙනෙව, බලකායෙ සමාගතෙ॥
gax:42:මාරිතාන චමූපාන-මට්ඨිසඞ්ඝාටධිට්ඨිතං।
gae:පරික්ඛිපිත්වා චිතකං, වෙරිභූතෙ බලාධිපෙ॥
gax:43:බන්ධයිත්වාන ඛාණුම්හි, පච්ඡා බාහං සුබන්ධනං।
gae:පරිතො විප්ඵුරන්තීහි, අග්ගිජාලාහි ඣාපයි॥
gax:44:ඝාතෙත්වා තත්ථ මානීතං, ගාමානි ධරණීපති।
gae:අකාසි ලඞ්කාවසුධං, සබ්බථා වීතකණ්ටකං॥
gax:45:යුජ්ඣිතුං සහ චොළෙන, රාජා අත්තකතාවධිං।
gae:අනතික්කම්ම සො පඤ්ච-චත්තාලීසම්හි වච්ඡරෙ॥
gax:46:සන්නද්ධං බලමාදාය, ගන්ත්වා සාගරපට්ටනං।
gae:තස්සාභිගමනං පස්සං, කඤ්චිකාලං තහිං වසං॥
gax:47:අනාගතත්තා චොළස්ස, තස්ස දූතෙ විස්සජ්ජිය।
gae:පුනාගන්ත්වා වසීරාජා, පුලත්ථිනගරෙ චිරං॥
gax:48:මහාහෙළි සරෙහරු, මහාදත්තිකනාමිකා।
gae:කටුන්නරූපණ්ඩවාපී, කල්ලගල්ලික නාමිකා॥
gax:49:එරණ්ඩෙගල්ලවාපී ච, දීඝවත්ථුකවාපිකා।
gae:මණ්ඩවාටකවාපී, ච, කිත්තග්ගබොධිපබ්බතා॥
gax:50:වලාහස්ස මහාදාරු, ගල්ලකුම්භීලසොබ්භකා।
gae:පත්තපාසාණවාපී ච, වාපී ච කාණනාමිකා॥
gax:51:එතා චඤ්ඤා ච සො ඡින්න-මරියාදා වාපියො බහූ।
gae:බන්ධාපෙසි සදාදීන-සත්තෙ බද්ධ හිතාසයො॥
gax:52:භූමින්දො <pb M=.367/> කන්දරා-ගඞ්ගා-නදීසු ච තහිං තහිං।
gae:සුභික්ඛං කාරයී රට්ඨං, බන්ධෙත්වා’වරණානි සො॥
gax:53:විහාරා’භයචාරිත්ත-භෙදිනිං මහිසංසක।
gae:පරිහාරෙ සබ්බසොච්ඡිජ්ජ-ගාහයිත්වා ගලම්හි තං॥
gax:54:පුරම්භා බහි කාරෙත්වා, මහාසඞ්ඝං ඛමාපිය।
gae:පකාසෙසි ච ලොකස්ස, සඞ්ඝගාරවමත්තනො॥
gax:56:මහාගාමෙ නිකායානං, තිතයෙ චොළනාසිතෙ।
gae:ධාතුගබ්භෙ ච බන්ධෙසි, ථූපාරාමද්වයෙ’පි ච॥
gax:57:මාතුයා’ළාහණඨානෙ, තථෙව පිතුනොපි ච।
gae:අකා පඤ්ච මහාවාසෙ, තථා බුදලවිට්ඨියං॥
gax:58:පණ්ඩවාපී ච පාඨීනො, රක්ඛචෙතියපබ්බතො।
gae:තථෙව මණ්ඩලගිරි-මධුත්ථලවිහාරකො॥
gax:59:උරුවෙලව්හයො දෙව-නගරෙ ච විහාරකො।
gae:මහියඞ්ගණවිහාරො ච, සීතලග්ගාමලෙණකං॥
gax:60:ජම්බුකොලවිහාරො ච, තථෙව ගිරිකණ්ඩකො।
gae:කුරුන්දියවිහාරො ච, ජම්බුකොලකලෙණකං॥
gax:61:භල්ලාතකවිහාරො ච, තථෙව පරගාමකො।
gae:කාසගල්ලව්හයො චන්ද-ගිරිව්හය විහාරකො॥
gax:62:වෙලගාමවිහාරො ච, මහාසෙනව්හගාමකො।
gae:විහාරො චා’නුරාධම්හි, පුරෙ බොධිඝරං තථා॥
gax:63:ඉච්චෙවමාදයොනෙකෙ, විහාරෙ ච බහූ විභූ।
gae:පටිසඞ්ඛරිජිණ්ණෙ සො, ගාමෙ චා’දා විසුං විසුං॥
gax:64:සමන්තකූට සෙලත්ථං, මුනින්දපදලඤ්ජනං।
gae:පණමත්ථාය ගච්ඡන්තා, මනුස්සා දුග්ගමඤ්ජසෙ॥
gax:65:සබ්බෙ මා කිලමන්තූ’ති, දානවට්ටාය දාපයි।
gae:සාලික්ඛෙත්තාදිසම්පන්නං, ගිලීමලයනාමකං॥
gax:66:කදලීගාමමග්ගෙ ච, හූවරළඤ්ජසෙ තථා।
gae:ගාමෙ දත්වාන පච්චෙකං, සාලායො චාපි කාරයි॥
gax:67:අනාගතෙ තං භූපාලා, මා ගණ්හන්තූ’ති ලෙඛිය।
gae:අක්ඛරානි සිලාථම්භෙ, පතිට්ඨාපෙසි භූමිපො॥
gax:68:ගාමං <pb M=.368/> අන්තරවිට්ඨිඤ්ච, තථා සඞ්ඝාටගාමකං।
gae:සිරිමණ්ඩගලාරාමඤ්ච, අදාසො ලාභවාසිනං॥
gax:69:වනජීවකභික්ඛූන-මදා සො චතුපච්චයෙ।
gae:බන්ධූනම්පි ච සො තෙසං, භොගගාමෙ පදාපයි॥
gax:70:පාවාරග්ගිකපල්ලානි, විවිධෙ ඔසධෙපි ච।
gae:සීතෙ උතුම්හි බහුසො, භික්ඛුසඞ්ඝස්ස දාපයි॥
gax:71:අදා සබ්බපරික්ඛාරෙ, පරික්ඛාරෙ තථාත්ථ සො।
gae:නෙකවාරෙසු සක්කච්චං, භික්ඛුසඞ්ඝස්ස බුද්ධිමා॥
gax:72:සඞ්ඝස්ස පාකවට්ටත්ථං, භික්ඛූනං ලාභවාසිනං।
gae:වෙය්යාවච්චකරානඤ්ච, පූජෙතුං චෙතියාදිකං॥
gax:73:පදින්නා පුබ්බරාජූහි, යෙ ගාමා රොහණෙ බහූ।
gae:තෙපි සබ්බෙ අනූනෙ සො, යථාපුබ්බං ඨපෙසි ච॥
gax:74:අදාසි පිඨසප්පීන-මුසභෙ බලිනො බහි।
gae:භත්තං චා’දාසි සො කාක සොණාදීනං දයාපරො॥
gax:75:අදාසිනෙකතා වෙය්ය-කාරකානං මහාකවී।
gae:සද්ධිං පවෙණිගාමෙහි, විත්තජාතමනප්පකං॥
gax:76:රාජාමච්චාදිපුත්තානං, සිලොකෙ රචිතෙ සුණං।
gae:යථානුරූපං පාදාසි, ධනං තෙසං කවිස්සරො॥
gax:77:අන්ධානං පඞ්ගුලානඤ්ච, ගාමෙ චා’දා විසුං විසුං।
gae:නානාදෙවකුලානඤ්ච, දින්නං පුබ්බං න හාපයි॥
gax:78:පත්ති වො සො කුලිත්ථීන-මනාථානං යථාරහං।
gae:විධවානමදාගාමෙ, භත්තඅච්ඡාදනානි ච॥
gax:79:රාජා සීහළකා වෙය්ය-කරණෙ සො මහාපති।
gae:අග්ගො සීහළකාවෙය්ය-කාරකානමහොසි ච॥
gax:80:සුභෙ බද්ධාදරො බද්ධ ගුණව්හය විහාරකෙ।
gae:බන්ධෙසි උපරාජා සො, චෙතියං චොළනාසිතං॥
gax:81:මුත්තචාගී තතො තස්ස, විහාරපවරස්ස සො।
gae:දත්වා ගාමවරෙ නිච්චං, පූජායො සම්පවත්තයි॥
gax:82:සොව තස්ස විහාරස්ස, උපචාරවනන්තිකෙ।
gae:බන්ධාපෙසි මහාවාපිං, ථීරීභූතමහොදකං॥
gax:83:කප්පූරමූලායතනෙ <pb M=.369/>, රඤ්ඤො ධීතා යසොධරා।
gae:අකාරෙසි ථිරං රම්මං, මහන්තං පටිමාඝරං॥
gax:84:සෙලන්තරසමූහස්මිං, රාජිනො රාජිනො සකා।
gae:කාරෙසි චාරුපාසාදං, පසාදාවහමුග්ගතං॥
gax:85:තදා නෙකෙ ච සචිවා, තස්සො රොධජනාපි ච।
gae:සමාචිනිංසු පුඤ්ඤානි, අනෙකානි අනෙකසො॥
gax:86:එවං සමනුසාසන්තෙ, ලංකං ලංකා නරිස්සරෙ।
gae:උපරාජා වසංනීතො, විනීතො ඝෙරමච්චුනා॥
gax:87:තස්ස කත්තබ්බකිච්චානි, සකලානි සමාපිය।
gae:ජයබාහුස්සොපරජ්ජං, භික්ඛූනං මතියා අදා॥
gax:88:අථාදිපාදපදවිං, දත්වා වික්කමබාහුනො।
gae:ගජබාහූ’ති විදිතෙ, තස්ස ජාතෙ සුතෙ තතො॥
gax:89:මහාමච්චෙහි මන්තෙත්වා, රාජාපුත්තහිතත්ථිකො।
gae:රොහණං කසිණං දත්වා, තහිං වාසාය පෙසයි॥
gax:90:තතො සො තත්ථ ගන්ත්වාන, මහානාගහුලං පුරං।
gae:රාජධානිං කරිත්වාන, තත්ථ වාසමකප්පයී॥
gax:91:එවං පඤ්ඤාසවස්සානි’හ විජයභුජො වත්තයිත්වාන සම්මා,
gax:ආණාචක්කං ජනින්දො ප්යපගතඛලනං එස පඤ්චාධිකානි।
gax:වඩ්ඪෙත්වා සාසනං තං ඛලදමිළභයො පද්දුතඤ්චාපිලොකං,
gae:සග්ගං ලොකං සපුඤ්ඤප්පභවමුරුඵලං පස්සිතුං චා’රු රොහ॥
cen:සුජනප්පසාද සංවෙගත්ථාය කතෙ මහාවංසෙ
cen:ලොකසාසනසංගහකරණො නාම
cen:අට්ඨපඤ්ඤාසතිමො පරිච්ඡෙදො
