cha:සුජනකණ්ඩ
gax:176:සද්ධාසීලාදිධම්මෙහි, <pb M=.106/> සප්පන්නො සෙට්ඨමානුසො।
gae:වුත්තො බුද්ධාදිසන්තෙහි, සාධුසප්පුරිසො ඉති॥
gax:සද්දාධනං සීලධනං, හිරීඔත්තප්පියං ධනං।
gae:සුතධනඤ්ච චාගො ච, පඤ්ඤා වෙ සත්තමං ධනං॥
gax:යස්ස එතෙ ධනා අත්ථි, ඉත්ථියා පුරිසස්ස වා।
gae:අදලිද්දොති තං ආහු, අමොඝං තස්ස ජීවිතං॥
gax:තස්මා සද්ධඤ්ච සීලඤ්ච, පසාදං ධම්මදස්සනං।
gae:අනුයුඤ්ජෙථ මෙධාවී, සරං බුද්ධානසාසනං॥
gax:177:සබ්භිරෙව <pb M=.107/> සමාසෙථ, සබ්භි කුබ්බෙථ සන්ථවං।
gae:සතං සද්ධම්මමඤ්ඤාය, සෙය්යො හොති න පාපියො॥
gax:178:චජ දුජ්ජනසංසග්ගං, භජ සාධුසමාගමං।
gae:කර පුඤ්ඤමහොරත්තං, සර නිච්චමනිච්චතං॥
gax:179:යො <pb M=.108/> වෙ කතඤ්ඤූ කතවෙදී ධීරො,
gax:කල්යාණමිත්තො දළ්හභත්ති ච හොති।
gax:දුක්ඛිතස්ස සක්කච්ච කරොති කිච්චං,
gae:තථාවිධං සප්පුරිසං වදන්ති॥
gax:180:මාතාපෙත්තිභරං <pb M=.109/> ජන්තුං, කුලෙ ජෙට්ඨාපචායිනං।
gae:සණ්හං සඛිලසම්භාසං, පෙසුණෙය්යප්පහායිනං॥
gax:181:මච්ඡෙරවිනයෙ යුත්තං, සච්චං කොධාභිභුං නරං।
gae:තං වෙ දෙවා තාවතිංසා, ආහු “සප්පුරිසො”ඉති॥
gax:182:කුලජාතො කුලපුත්තො, කුලවංසසුරක්ඛතො।
gae:අත්තනා දුක්ඛප්පත්තොපි, හීනකම්මං න කාරයෙ॥
gax:183:උදෙය්ය <pb M=.110/> භාණු පච්ඡිමෙ, නමෙය්ය මෙරුඅද්දිපි।
gax:සීතලං යදි නරග්ගි, පබ්බතග්ගෙ ච උප්පලං।
gae:විකසෙ න විපරිතා, සාධුවාචා කුදාචනං॥
gax:184:සුඛා රුක්ඛස්ස ඡායාව, තතො ඤාතිමාතාපිතු।
gae:තතො ආචෙරස්ස රඤ්ඤො, තතො බුද්ධස්සනෙකධා॥
gax:185:භමරා <pb M=.111/> පුප්ඵමිච්ඡන්ති, ගුණමිච්ඡන්ති සජ්ජනා।
gae:මක්ඛිකා පූතිමිච්ඡන්ති, දොසමිච්ඡන්ති දුජ්ජනා॥
gax:186:මාතුහීනො <pb M=.112/> දුබ්භාසො හි, පිතුහීනො දුක්කිරියො।
gae:උභො මාතුපිතුහීනා, දුබ්භාසා ච දුක්කිරියා॥
gax:187:මාතුසෙට්ඨො සුභාසො හි, පිතුසෙට්ඨො සුකිරියො।
gae:උභොමාතු පිතුසෙට්ඨා, සුභාසා ච සුකිරියා॥
gax:188:සුනඛො <pb M=.113/> සුනඛං දිස්වා, දන්තං දස්සෙති හිංසිතුං।
gae:දුජ්ජනො සුජනං දිස්වා, රොසයං හිංසමිච්ඡති॥
gax:189:න ච වෙගෙන කිච්චානි, කත්තබ්බානි කුදාචනං।
gae:සහසා කාරිතං කම්මං, බාලො පච්ඡානුතප්පති॥
gax:190:කොධං <pb M=.114/> වධිත්වා න කදාචි සොචති,
gax:මක්ඛප්පහානං ඉසයො වණ්ණයන්ති।
gax:සබ්බෙසං වුත්තං ඵරුසං ඛමෙථ,
gae:එතං ඛන්තිං උත්තමමාහු සන්තො॥
gax:191:දුක්ඛො නිවාසො සම්බාධෙ, ඨානෙ අසුචීසඞ්කතෙ।
gae:තතො අරිම්හි අප්පියෙ, තතොපි අකතඤ්ඤුනා॥
gax:192:ඔවදෙය්යා’නුසාසෙය්ය <pb M=.115/>, අසබ්භා ච නිවාරයෙ।
gae:සතඤ්හි සො පියො හොති, අසතං හොතිඅප්පියො॥
gax:193:උත්තමත්තනිවාතෙන, කක්ඛළං මුදුනා ජයෙ।
gae:නීචං අප්පකදානෙන, වායාමෙන සමං ජයෙ॥
gax:194:න <pb M=.116/> විසං විසමිච්චාහ, ධනං සඞ්ඝස්ස උච්චතෙ।
gae:විසං එකංව හනති, හනති සඞ්ඝස්ස සබ්බං॥
gax:195:ධනමප්පම්පි <pb M=.117/> සාධූනං, කූපෙ වාරිව නිස්සයො।
gae:බහුංඅපි අසාධූනං, න ච වාරිව අණ්ණවෙ॥
gax:196:අපත්ථෙය්යං න පත්ථෙය්ය, අචින්තෙය්යං න චින්තයෙ।
gae:ධම්මමෙව සුචින්තෙය්ය, කාලං මොඝං න ඉච්ඡයෙ॥
gax:197:අචින්තිතම්පි <pb M=.118/> භවති, චින්තිතම්පි විනස්සති।
gae:න හි චින්තාමයා භොගා, ඉත්ථියා පුරිසස්ස වා॥
gax:198:අසන්තස්ස පියො හොති, සන්තෙ න කුරුතෙ පියං।
gae:අසතං ධම්මං රොචෙති, තං පරාභවතො මුඛං॥
gax:199:ගුණා <pb M=.119/> කුබ්බන්ති දූතත්තං, දූරෙපි වසතං සතං।
gae:කෙතකෙ ගන්ධං ඝායිත්වා, ගච්ඡන්ති භමරා සයං॥
gax:200:පුබ්බජාතිකතං කම්මං, තං කම්මමීති කථ්යතෙ।
gae:තස්මා පුරිසාකාරෙනං, යතං කරෙ අතන්දිතො॥
gax:201:මත්තිකපිණ්ඩතො කත්තා, කුරුතෙ යං යදිච්ඡති।
gae:එවමත්තකතං කම්මං, මාණවො පටිපජ්ජතෙ॥
gax:202:උට්ඨායොට්ඨාය <pb M=.121/> බොධෙය්යං, මහබ්භය මුපට්ඨිතං।
gae:මරණබ්යාධිසොකානං, කිමජ්ජ නිපතිස්සති॥
gax:203:පාණා යථාත්තනොභිට්ඨා, භූතානමපි තෙ තථා।
gae:අත්තොපමෙන භූතෙසු, දයං කුබ්බන්ති සාධවො॥
gax:සබ්බෙ <pb M=.122/> තසන්ති දණ්ඩස්ස, සබ්බෙ භායන්ති මච්චුනො।
gae:අත්තානං උපමං කත්වා, න හනෙය්ය න ඝාතයෙ॥
gax:204:බාලො වා යදි වා වුද්ධො, යුවා වා ගෙහමාගතො।
gae:තස්ස පූජා විධාතබ්බා, සබ්බස්සාභ්යාගතො ගරු॥
gax:205:ආකිණ්ණොපි අසන්තෙහි, අසංසට්ඨොව භද්දකො।
gae:බහුනා සන්නජාතෙන, ගච්ඡෙන උබ්බත්තෙනිධ॥
