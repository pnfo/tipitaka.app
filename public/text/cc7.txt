cha:8:නාගසංයුත්තං
sub:1:සුද්ධිකසුත්තං
bod:342:සාවත්ථිනිදානං <pb T=3.298/> <pb V=2.238/> <pb M=2.202/>। “චතස්සො ඉමා, භික්ඛවෙ, නාගයොනියො। කතමා චතස්සො? අණ්ඩජා නාගා, ජලාබුජා නාගා, සංසෙදජා නාගා, ඔපපාතිකා නාගා – ඉමා ඛො, භික්ඛවෙ, චතස්සො නාගයොනියො”ති। පඨමං।
sub:2:පණීතතරසුත්තං
bod:343:සාවත්ථිනිදානං। “චතස්සො ඉමා, භික්ඛවෙ, නාගයොනියො। කතමා චතස්සො? අණ්ඩජා නාගා, ජලාබුජා නාගා, සංසෙදජා නාගා, ඔපපාතිකා නාගා। තත්ර <pb P=3.241/>, භික්ඛවෙ, අණ්ඩජෙහි නාගෙහි ජලාබුජා ච සංසෙදජා ච ඔපපාතිකා ච නාගා පණීතතරා। තත්ර, භික්ඛවෙ, අණ්ඩජෙහි ච ජලාබුජෙහි ච නාගෙහි සංසෙදජා ච ඔපපාතිකා ච නාගා පණීතතරා। තත්ර, භික්ඛවෙ, අණ්ඩජෙහි ච ජලාබුජෙහි ච සංසෙදජෙහි ච නාගෙහි ඔපපාතිකා නාගා පණීතතරා। ඉමා ඛො, භික්ඛවෙ, චතස්සො නාගයොනියො”ති। දුතියං।
sub:3:උපොසථසුත්තං
bod:344:එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। අථ ඛො අඤ්ඤතරො භික්ඛු යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං නිසීදි। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චෙ අණ්ඩජා නාගා උපොසථං උපවසන්ති වොස්සට්ඨකායා ච භවන්තී”ති?
bod:“ඉධ <pb V=2.239/>, භික්ඛු, එකච්චානං <pb T=3.299/> අණ්ඩජානං නාගානං එවං හොති – ‘මයං ඛො පුබ්බෙ කායෙන ද්වයකාරිනො අහුම්හ, වාචාය ද්වයකාරිනො, මනසා ද්වයකාරිනො। තෙ මයං කායෙන ද්වයකාරිනො, වාචාය ද්වයකාරිනො, මනසා ද්වයකාරිනො, කායස්ස භෙදා පරං මරණා අණ්ඩජානං නාගානං සහබ්යතං උපපන්නා। සචජ්ජ මයං කායෙන සුචරිතං චරෙය්යාම, වාචාය සුචරිතං චරෙය්යාම, මනසා සුචරිතං චරෙය්යාම, එවං මයං <pb M=2.203/> කායස්ස භෙදා පරං මරණා සුගතිං සග්ගං ලොකං උපපජ්ජෙය්යාම। හන්ද, මයං එතරහි කායෙන සුචරිතං චරාම, වාචාය සුචරිතං චරාම, මනසා සුචරිතං චරාමා’ති। අයං ඛො, භික්ඛු, හෙතු, අයං පච්චයො, යෙන මිධෙකච්චෙ අණ්ඩජා නාගා උපොසථං උපවසන්ති වොස්සට්ඨකායා ච භවන්තී”ති। තතියං।
sub:4:දුතියඋපොසථසුත්තං
bod:345:සාවත්ථිනිදානං <pb P=3.242/>। අථ ඛො අඤ්ඤතරො භික්ඛු යෙන භගවා…පෙ॰… එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චෙ ජලාබුජා නාගා උපොසථං උපවසන්ති වොස්සට්ඨකායා ච භවන්තී”ති? “ඉධ, භික්ඛු…පෙ॰… අයං ඛො, භික්ඛු, හෙතු, අයං පච්චයො, යෙන මිධෙකච්චෙ ජලාබුජා නාගා උපොසථං උපවසන්ති වොස්සට්ඨකායා ච භවන්තී”ති। චතුත්ථං।
sub:5:තතියඋපොසථසුත්තං
bod:346:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චෙ සංසෙදජා නාගා උපොසථං උපවසන්ති වොස්සට්ඨකායා ච භවන්තී”ති? “ඉධ, භික්ඛු…පෙ॰… අයං <pb T=3.300/> ඛො, භික්ඛු, හෙතු, අයං පච්චයො, යෙන මිධෙකච්චෙ සංසෙදජා නාගා උපොසථං උපවසන්ති වොස්සට්ඨකායා ච භවන්තී”ති। පඤ්චමං।
sub:6:චතුත්ථඋපොසථසුත්තං
bod:347:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො <pb V=2.240/> නු ඛො, භන්තෙ, හෙතු, කො පච්චයො, යෙන මිධෙකච්චෙ ඔපපාතිකා නාගා උපොසථං උපවසන්ති වොස්සට්ඨකායා ච භවන්තී”ති?
bod:“ඉධ, භික්ඛු, එකච්චානං ඔපපාතිකානං නාගානං එවං හොති – ‘මයං ඛො පුබ්බෙ කායෙන ද්වයකාරිනො අහුම්හ, වාචාය ද්වයකාරිනො, මනසා ද්වයකාරිනො। තෙ මයං කායෙන ද්වයකාරිනො, වාචාය ද්වයකාරිනො, මනසා ද්වයකාරිනො, කායස්ස භෙදා පරං මරණා ඔපපාතිකානං නාගානං සහබ්යතං උපපන්නා। සචජ්ජ <pb P=3.243/> මයං කායෙන සුචරිතං චරෙය්යාම <pb M=2.204/>, වාචාය… මනසා සුචරිතං චරෙය්යාම, එවං මයං කායස්ස භෙදා පරං මරණා සුගතිං සග්ගං ලොකං උපපජ්ජෙය්යාම। හන්ද, මයං එතරහි කායෙන සුචරිතං චරාම, වාචාය… මනසා සුචරිතං චරාමා’ති। අයං ඛො, භික්ඛු, හෙතු, අයං පච්චයො, යෙන මිධෙකච්චෙ ඔපපාතිකා නාගා උපොසථං උපවසන්ති වොස්සට්ඨකායා ච භවන්තී”ති। ඡට්ඨං।
sub:7:සුතසුත්තං
bod:348:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජතී”ති <pb T=3.301/>?
bod:“ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී හොති, මනසා ද්වයකාරී හොති। තස්ස සුතං හොති – ‘අණ්ඩජා නාගා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා අණ්ඩජානං නාගානං සහබ්යතං උපපජ්ජෙය්ය’න්ති। සො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජතී”ති। සත්තමං।
sub:8:දුතියසුතසුත්තං
bod:349:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො <pb V=2.241/> නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා ජලාබුජානං නාගානං සහබ්යතං උපපජ්ජතී”ති?…පෙ॰… අයං <pb P=3.244/> ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ජලාබුජානං නාගානං සහබ්යතං උපපජ්ජතීති। අට්ඨමං।
sub:9:තතියසුතසුත්තං
bod:350:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස <pb M=2.205/> භෙදා පරං මරණා සංසෙදජානං නාගානං සහබ්යතං උපපජ්ජතී”ති?…පෙ॰… අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා සංසෙදජානං නාගානං සහබ්යතං උපපජ්ජතීති। නවමං।
sub:10:චතුත්ථසුතසුත්තං
bod:351:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස <pb T=3.302/> භෙදා පරං මරණා ඔපපාතිකානං නාගානං සහබ්යතං උපපජ්ජතී”ති?
bod:“ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී। තස්ස සුතං හොති – ‘ඔපපාතිකා නාගා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා ඔපපාතිකානං නාගානං සහබ්යතං උපපජ්ජෙය්ය’න්ති। සො කායස්ස භෙදා පරං මරණා ඔපපාතිකානං නාගානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන මිධෙකච්චො කායස්ස භෙදා පරං මරණා ඔපපාතිකානං නාගානං සහබ්යතං උපපජ්ජතී”ති। දසමං।
sub:11-20:අණ්ඩජදානූපකාරසුත්තදසකං
bod:352-361:එකමන්තං <pb V=2.242/> නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො <pb P=3.245/> කායස්ස භෙදා පරං මරණා අණ්ඩජානං නාගානං සහබ්යතං උපපජ්ජතී”ති?
bod:“ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී। තස්ස සුතං හොති – ‘අණ්ඩජා නාගා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා අණ්ඩජානං නාගානං සහබ්යතං උපපජ්ජෙය්ය’න්ති। සො අන්නං දෙති। සො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජති। අයං ඛො, භික්ඛු, හෙතු…පෙ॰… උපපජ්ජතීති…පෙ॰… සො පානං දෙති…පෙ॰… වත්ථං දෙති…පෙ॰… යානං දෙති…පෙ॰… මාලං දෙති…පෙ॰… ගන්ධං දෙති…පෙ॰… විලෙපනං දෙති…පෙ॰… සෙය්යං දෙති…පෙ॰… ආවසථං දෙති…පෙ॰… පදීපෙය්යං <pb M=2.206/> දෙති। සො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන <pb T=3.303/> මිධෙකච්චො කායස්ස භෙදා පරං මරණා අණ්ඩජානං නාගානං සහබ්යතං උපපජ්ජතී”ති। වීසතිමං।
sub:21-50:ජලාබුජාදිදානූපකාරසුත්තත්තිංසකං
bod:362-391:සාවත්ථිනිදානං। එකමන්තං නිසින්නො ඛො සො භික්ඛු භගවන්තං එතදවොච – “කො නු ඛො, භන්තෙ, හෙතු, කො පච්චයො, යෙන මිධෙකච්චො කායස්ස භෙදා පරං මරණා ජලාබුජානං නාගානං…පෙ॰… සංසෙදජානං නාගානං…පෙ॰… ඔපපාතිකානං නාගානං සහබ්යතං උපපජ්ජතී”ති?
bod:“ඉධ, භික්ඛු, එකච්චො කායෙන ද්වයකාරී හොති, වාචාය ද්වයකාරී, මනසා ද්වයකාරී। තස්ස සුතං හොති – ‘ඔපපාතිකා නාගා දීඝායුකා වණ්ණවන්තො සුඛබහුලා’ති। තස්ස එවං හොති – ‘අහො වතාහං කායස්ස භෙදා පරං මරණා ඔපපාතිකානං නාගානං සහබ්යතං උපපජ්ජෙය්ය’න්ති। සො අන්නං දෙති…පෙ॰… පානං දෙති…පෙ॰… පදීපෙය්යං දෙති। සො කායස්ස භෙදා <pb V=2.243/> පරං මරණා ඔපපාතිකානං නාගානං සහබ්යතං උපපජ්ජති। අයං ඛො, භික්ඛු, හෙතු, අයං පච්චයො, යෙන මිධෙකච්චො <pb P=3.246/> කායස්ස භෙදා පරං මරණා ඔපපාතිකානං නාගානං සහබ්යතං උපපජ්ජතී”ති।
bod:(ඉමිනා පෙය්යාලෙන දස දස සුත්තන්තා කාතබ්බා। එවං චතූසු යොනීසු චත්තාලීසං වෙය්යාකරණා හොන්ති। පුරිමෙහි පන දසහි සුත්තන්තෙහි සහ හොන්ති පණ්ණාසසුත්තන්තාති।)
cen:නාගසංයුත්තං සමත්තං।
bod:තස්සුද්දානං –
gax:සුද්ධිකං <pb T=3.304/> පණීතතරං, චතුරො ච උපොසථා।
gax:තස්ස සුතං චතුරො ච, දානූපකාරා ච තාලීසං।
gae:පණ්ණාස පිණ්ඩතො සුත්තා, නාගම්හි සුප්පකාසිතාති॥
