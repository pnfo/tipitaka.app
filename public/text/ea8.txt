cha:8:නිධිකණ්ඩසුත්තං
gax:1:නිධිං <pb P=.7/> නිධෙති පුරිසො, ගම්භීරෙ ඔදකන්තිකෙ।
gae:අත්ථෙ කිච්චෙ සමුප්පන්නෙ, අත්ථාය මෙ භවිස්සති॥
gax:2:රාජතො වා දුරුත්තස්ස, චොරතො පීළිතස්ස වා।
gax:ඉණස්ස වා පමොක්ඛාය, දුබ්භික්ඛෙ ආපදාසු වා।
gae:එතදත්ථාය ලොකස්මිං, නිධි නාම නිධීයති॥
gax:3:තාවස්සුනිහිතො <n>තාව සුනිහිතො (සී॰)</n> සන්තො, ගම්භීරෙ ඔදකන්තිකෙ।
gae:න සබ්බො සබ්බදා එව, තස්ස තං උපකප්පති॥
gax:4:නිධි වා ඨානා චවති, සඤ්ඤා වාස්ස විමුය්හති।
gae:නාගා වා අපනාමෙන්ති, යක්ඛා වාපි හරන්ති නං॥
gax:5:අප්පියා <pb V=.10/> වාපි දායාදා, උද්ධරන්ති අපස්සතො।
gae:යදා පුඤ්ඤක්ඛයො හොති, සබ්බමෙතං විනස්සති॥
gax:6:යස්ස <pb T=.12/> දානෙන සීලෙන, සංයමෙන දමෙන ච।
gae:නිධී සුනිහිතො හොති, ඉත්ථියා පුරිසස්ස වා॥
gax:7:චෙතියම්හි <pb M=.10/> ච සඞ්ඝෙ වා, පුග්ගලෙ අතිථීසු වා।
gae:මාතරි පිතරි චාපි <n>වාපි (ස්යා॰ කං॰)</n>, අථො ජෙට්ඨම්හි භාතරි॥
gax:8:එසො නිධි සුනිහිතො, අජෙය්යො අනුගාමිකො।
gae:පහාය ගමනීයෙසු, එතං ආදාය ගච්ඡති॥
gax:9:අසාධාරණමඤ්ඤෙසං, අචොරාහරණො නිධි।
gae:කයිරාථ ධීරො පුඤ්ඤානි, යො නිධි අනුගාමිකො॥
gax:10:එස දෙවමනුස්සානං, සබ්බකාමදදො නිධි।
gae:යං යදෙවාභිපත්ථෙන්ති, සබ්බමෙතෙන ලබ්භති॥
gax:11:සුවණ්ණතා සුසරතා, සුසණ්ඨානා සුරූපතා <n>සුසණ්ඨානසුරූපතා (සී॰), සුසණ්ඨානං සුරූපතා (ස්යා॰ කං॰)</n>।
gae:ආධිපච්චපරිවාරො, සබ්බමෙතෙන ලබ්භති॥
gax:12:පදෙසරජ්ජං ඉස්සරියං, චක්කවත්තිසුඛං පියං।
gae:දෙවරජ්ජම්පි දිබ්බෙසු, සබ්බමෙතෙන ලබ්භති॥
gax:13:මානුස්සිකා ච සම්පත්ති, දෙවලොකෙ ච යා රති।
gae:යා ච නිබ්බානසම්පත්ති, සබ්බමෙතෙන ලබ්භති॥
gax:14:මිත්තසම්පදමාගම්ම, යොනිසොව <n>යොනිසො වෙ (සී॰), යොනිසො චෙ (ස්යා॰), යොනිසො ච (?)</n> පයුඤ්ජතො।
gae:විජ්ජා විමුත්ති වසීභාවො, සබ්බමෙතෙන ලබ්භති॥
gax:15:පටිසම්භිදා <pb V=.11/> විමොක්ඛා ච, යා ච සාවකපාරමී।
gae:පච්චෙකබොධි බුද්ධභූමි, සබ්බමෙතෙන ලබ්භති॥
gax:16:එවං <pb T=.13/> මහත්ථිකා එසා, යදිදං පුඤ්ඤසම්පදා।
gae:තස්මා ධීරා පසංසන්ති, පණ්ඩිතා කතපුඤ්ඤතන්ති॥
cen:නිධිකණ්ඩසුත්තං නිට්ඨිතං।
