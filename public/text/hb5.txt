cha:6:ලාභසක්කාරසංයුත්තං
tit:1:පඨමවග්ගො
sub:1:දාරුණසුත්තවණ්ණනා
bod:157:ලාභසක්කාරසංයුත්තස්ස <pb V=2.181/> <pb P=2.206/> <pb M=2.190/> පඨමෙ <b>දාරුණො</b>ති ථද්ධො। <b>ලාභසක්කාරසිලොකො</b>ති එත්ථ <b>ලාභො</b> නාම චතුපච්චයලාභො। <b>සක්කාරො</b>ති තෙසංයෙව සුකතානං සුසඞ්ඛතානං ලාභො। <b>සිලොකො</b>ති වණ්ණඝොසො। <b>කටුකො</b>ති තිඛිණො। <b>ඵරුසො</b>ති ඛරො। <b>අන්තරායිකො</b>ති අන්තරායකරො। පඨමං।
sub:2:බළිසසුත්තවණ්ණනා
bod:158:දුතියෙ <b>බාළිසිකො</b>ති බළිසං ගහෙත්වා චරමානො මච්ඡඝාතකො। <b>ආමිසගත</b>න්ති ආමිසමක්ඛිතං। <b>ආමිසචක්ඛූ</b>ති ආමිසෙ චක්ඛු දස්සනං අස්සාති ආමිසචක්ඛු। <b>ගිලබළිසො</b>ති ගිලිතබළිසො। <b>අනයං ආපන්නො</b>ති දුක්ඛං පත්තො। <b>බ්යසනං ආපන්නො</b>ති විනාසං පත්තො। <b>යථාකාමකරණීයො</b>ති යථාකාමෙන යථාරුචියා යථෙව නං බාළිසිකො ඉච්ඡති, තථෙවස්ස කත්තබ්බොති අත්ථො। <b>යථාකාමකරණීයො පාපිමතො</b>ති යථා කිලෙසමාරස්ස කාමො, එවං කත්තබ්බො, නිරයං වා තිරච්ඡානයොනිං වා පෙත්තිවිසයං වා පාපෙතබ්බො। දුතියං।
sub:3-4:කුම්මසුත්තාදිවණ්ණනා
bod:159-160:තතියෙ <b>මහාකුම්මකුල</b>න්ති මහන්තං අට්ඨිකච්ඡපකුලං। <b>අගමාසී</b>ති “එත්ථ අද්ධා කිඤ්චි ඛාදිතබ්බං අත්ථි, තං මච්ඡරායන්තො මං එස නිවාරෙතී”ති සඤ්ඤාය අගමාසි। <b>පපතායා</b>ති <pb P=2.207/> පපතා වුච්චති දීඝරජ්ජුකබද්ධො අයකන්තකොසකෙ දණ්ඩකං පවෙසෙත්වා ගහිතො <pb V=2.182/> කණ්ණිකසල්ලසණ්ඨානො, අයකණ්ටකො, යස්මිං වෙගෙන පතිත්වා කටාහෙ ලග්ගමත්තෙ දණ්ඩකො නික්ඛමති, රජ්ජුකො එකාබද්ධො ගච්ඡතෙව। <b>සො කුම්මො</b>ති සො <pb M=2.191/> විද්ධකුම්මො। <b>යෙන සො කුම්මො</b>ති උදකසද්දං සුත්වා සාසඞ්කට්ඨානං භවිස්සතීති නිවත්තිත්වා යෙන සො අත්ථකාමො කුම්මො। <b>න දානි ත්වං අම්හාක</b>න්ති ඉදානි ත්වං අමිත්තහත්ථං ගතො, න අම්හාකං සන්තකොති අත්ථො। එවං සල්ලපන්තානංයෙව ච නෙසං නාවාය ඨිතො ලුද්දො රජ්ජුකං ආකඩ්ඪිත්වා කුම්මං ගහෙත්වා යථාකාමං අකාසි। සෙසමෙත්ථ ඉතො අනන්තරසුත්තෙ ච උත්තානමෙව। තතියචතුත්ථානි।
sub:5:මීළ්හකසුත්තවණ්ණනා
bod:161:පඤ්චමෙ <b>මීළ්හකා</b>ති ගූථපාණකා। <b>ගූථාදී</b>ති ගූථභක්ඛා। <b>ගූථපූරා</b>ති අන්තො ගූථෙන භරිතා। <b>පුණ්ණා ගූථස්සා</b>ති ඉදං පුරිමස්සෙව අත්ථදීපනං। <b>අතිමඤ්ඤෙය්යා</b>ති පච්ඡිමපාදෙ භූමියං ඨපෙත්වා පුරිමපාදෙ ගූථස්ස උපරි ආරොපෙත්වා ඨිතා “අහම්හි ගූථාදී”ති භණන්තී අතිමඤ්ඤෙය්ය। <b>පිණ්ඩපාතො චස්ස පූරො</b>ති අපරොපිස්ස පත්තපූරො පණීතපිණ්ඩපාතො භවෙය්ය। පඤ්චමං।
sub:6:අසනිසුත්තවණ්ණනා
bod:162:ඡට්ඨෙ <b>කං, භික්ඛවෙ, අසනිවිචක්ක</b>න්ති, භික්ඛවෙ, කං පුග්ගලං මත්ථකෙ පතිත්වා මද්දමානං සුක්කාසනිචක්කං ආගච්ඡතු <pb P=2.208/>। <b>අප්පත්තමානස</b>න්ති අනධිගතාරහත්තං। ඉති භගවා න සත්තානං දුක්ඛකාමතාය, ආදීනවං පන දස්සෙතුං එවමාහ। අසනිචක්කඤ්හි මත්ථකෙ පතිතං එකමෙව අත්තභාවං නාසෙති, ලාභසක්කාරසිලොකෙන පරියාදිණ්ණචිත්තො නිරයාදීසු අනන්තදුක්ඛං අනුභොති। ඡට්ඨං।
sub:7:දිද්ධසුත්තවණ්ණනා
bod:163:සත්තමෙ <b>දිද්ධගතෙනා</b>ති ගතදිද්ධෙන। <b>විසල්ලෙනා</b>ති විසමක්ඛිතෙන। <b>සල්ලෙනා</b>ති සත්තියා। සත්තමං।
sub:8:සිඞ්ගාලසුත්තවණ්ණනා
bod:164:අට්ඨමෙ <pb V=2.183/> <pb M=2.192/> <b>සිඞ්ගාලො</b>ති ජරසිඞ්ගාලො। යථා හි සුවණ්ණවණ්ණොපි කායො පූතිකායො ත්වෙව, තංඛණං ගළිතම්පි ච මුත්තං පූතිමුත්තන්ත්වෙව වුච්චති, එවං තදහුජාතොපි සිඞ්ගාලො ජරසිඞ්ගාලොත්වෙව වුච්චති। <b>උක්කණ්ටකෙන නාමා</b>ති එවංනාමකෙන රොගෙන। සො කිර සීතකාලෙ උප්පජ්ජති। තස්මිං උප්පන්නෙ සකලසරීරතො ලොමානි පතන්ති, සකලසරීරං නිල්ලොමං හුත්වා, සමන්තතො ඵුටති, වාතබ්භාහතා වණා රුජ්ජන්ති। යථා උම්මත්තකසුනඛෙන දට්ඨො පුරිසො අනවට්ඨිතොව භමති, එවං තස්මිං උප්පන්නෙ භමිතබ්බො හොති, අසුකට්ඨානෙ සොත්ථි භවිස්සතීති න පඤ්ඤායති। අට්ඨමං।
sub:9:වෙරම්භසුත්තවණ්ණනා
bod:165:නවමෙ <b>වෙරම්භවාතා</b>ති එවංනාමකා මහාවාතා। කීදිසෙ පන ඨානෙ තෙ වාතා වායන්තීති? යත්ථ ඨිතස්ස චත්තාරො <pb P=2.209/> දීපා උප්පලිනිපත්තමත්තා හුත්වා පඤ්ඤායන්ති। <b>යො පක්ඛී ගච්ඡතී</b>ති නවවුට්ඨෙ දෙවෙ විරවන්තො වාතසකුණො තත්ථ ගච්ඡති, තං සන්ධායෙතං වුත්තං। <b>අරක්ඛිතෙනෙව කායෙනා</b>තිආදීසු හත්ථපාදෙ කීළාපෙන්තො ඛන්ධට්ඨිං වා නාමෙන්තො කායං න රක්ඛති නාම, නානාවිධං දුට්ඨුල්ලකථං කථෙන්තො වාචං න රක්ඛති නාම, කාමවිතක්කාදයො විතක්කෙන්තො චිත්තං න රක්ඛති නාම। <b>අනුපට්ඨිතාය සතියා</b>ති කායගතාසතිං අනුපට්ඨපෙත්වා। නවමං।
sub:10:සගාථකසුත්තවණ්ණනා
bod:166:දසමෙ <b>අසක්කාරෙන චූභය</b>න්ති අසක්කාරෙන ච උභයෙන। <b>සමාධී</b>ති අරහත්තඵලසමාධි। සො හි තෙන න විකම්පති। <b>අප්පමාණවිහාරිනො</b>ති අප්පමාණෙන ඵලසමාධිනා විහරන්තස්ස। <b>සාතතික</b>න්ති සතතකාරිං। <b>සුඛුමංදිට්ඨිවිපස්සක</b>න්ති අරහත්තමග්ගදිට්ඨියා සුඛුමදිට්ඨිඵලසමාපත්තිඅත්ථාය විපස්සනං පට්ඨපෙත්වා ආගතත්තා විපස්සකං। <b>උපාදානක්ඛයාරාම</b>න්ති උපාදානක්ඛයසඞ්ඛාතෙ නිබ්බානෙ රතං। <b>ආහු සප්පුරිසො ඉතී</b>ති සප්පුරිසොති කථෙන්තීති। දසමං।
cen:පඨමො වග්ගො।
tit:2:දුතියවග්ගො
sub:1-2:සුවණ්ණපාතිසුත්තාදිවණ්ණනා
bod:167-168:දුතියවග්ගස්ස <pb V=2.184/> <pb M=2.193/> පඨමෙ <b>සම්පජානමුසා භාසන්ත</b>න්ති අප්පමත්තකෙනපි කාරණෙන සම්පජානමෙව මුසා භාසන්තං। “සීලං පූරෙස්සාමී”ති සංවිහිතභික්ඛුං සිනෙරුමත්තොපි පච්චයරාසි චාලෙතුං න සක්කොති। යදා පන සීලං පහාය සක්කාරනිස්සිතො හොති, තදා කුණ්ඩකමුට්ඨිහෙතුපි මුසා භාසති, අඤ්ඤං වා අකිච්චං කරොති। දුතියං උත්තානමෙවාති। පඨමදුතියානි।
sub:3-10:සුවණ්ණනික්ඛසුත්තාදිවණ්ණනා
bod:169:තතියාදීසු <pb P=2.210/> <b>සුවණ්ණනික්ඛස්සා</b>ති එකස්ස කඤ්චනනික්ඛස්ස। <b>සිඞ්ගීනික්ඛස්සා</b>ති සිඞ්ගීසුවණ්ණනික්ඛස්ස। <b>පථවියා</b>ති චක්කවාළබ්භන්තරාය මහාපථවියා। <b>ආමිසකිඤ්චික්ඛහෙතූ</b>ති කස්සචිදෙව ආමිසස්ස හෙතු අන්තමසො කුණ්ඩකමුට්ඨිනොපි। <b>ජීවිතහෙතූ</b>ති අටවියං චොරෙහි ගහෙත්වා ජීවිතෙ වොරොපියමානෙ තස්සපි හෙතු। <b>ජනපදකල්යාණියා</b>ති ජනපදෙ උත්තමිත්ථියා। තතියාදීනි।
cen:දුතියො වග්ගො।
tit:3:තතියවග්ගො
sub:1-2:මාතුගාමසුත්තාදිවණ්ණනා
bod:170-171:තතියවග්ගස්ස පඨමෙ <b>න තස්ස, භික්ඛවෙ, මාතුගාමො</b>ති න තස්ස රහො එකකස්ස නිසින්නස්ස තෙන ධම්මෙන අත්ථිකොපි මාතුගාමො චිත්තං පරියාදාතුං සක්කොති, යස්ස ලාභසක්කාරසිලොකො <pb V=2.185/> චිත්තං පරියාදාතුං සක්කොතීති, අත්ථො। දුතියං උත්තානමෙවාති। පඨමදුතියානි।
sub:3-6:එකපුත්තකසුත්තාදිවණ්ණනා
bod:172-175:තතියෙ <b>සද්ධා</b>ති සොතාපන්නා। සෙසමෙත්ථ උත්තානමෙව। තථා චතුත්ථෙ පඤ්චමෙ ඡට්ඨෙ ච। තතියාදීනි।
sub:7:තතියසමණබ්රාහ්මණසුත්තවණ්ණනා
bod:176:සත්තමෙ <pb M=2.194/> <b>සමුදය</b>න්තිආදීසු සහ පුබ්බකම්මෙන අත්තභාවො කොලපුත්තියං වණ්ණපොක්ඛරතා කල්යාණවාක්කරණතා ධුතගුණාවීකරණං චීවරධාරණං පරිවාරසම්පත්තීති එවමාදි ලාභසක්කාරස්ස සමුදයො නාම, තං සමුදයසච්චවසෙන නප්පජානාති, නිරොධො ච පටිපදා ච නිරොධසච්චමග්ගසච්චවසෙනෙව වෙදිතබ්බා। සත්තමං।
sub:8:ඡවිසුත්තවණ්ණනා
bod:177:අට්ඨමෙ <pb P=2.211/> යස්මා ලාභසක්කාරසිලොකො නරකාදීසු, නිබ්බත්තෙන්තො සකලම්පි ඉමං අත්තභාවං නාසෙති, ඉධාපි මරණම්පි මරණමත්තම්පි දුක්ඛං ආවහති, තස්මා <b>ඡවිං ඡින්දතී</b>තිආදි වුත්තං। අට්ඨමං।
sub:9:රජ්ජුසුත්තවණ්ණනා
bod:178:නවමෙ <b>වාළරජ්ජුයා</b>ති සුත්තාදිමයා රජ්ජු මුදුකා හොති වාළරජ්ජු ඛරා ඵරුසා, තස්මා අයමෙව ගහිතා। නවමං।
sub:10:භික්ඛුසුත්තවණ්ණනා
bod:179:දසමෙ <b>දිට්ඨධම්මසුඛවිහාරා</b>ති ඵලසමාපත්තිසුඛවිහාරා। <b>තෙසාහමස්සා</b>ති තෙසං අහං අස්ස <pb V=2.186/>। ඛීණාසවො හි ලාභී පුඤ්ඤසම්පන්නො යාගුඛජ්ජකාදීනි ගහෙත්වා ආගතාගතානං අනුමොදනං කරොන්තො ධම්මං දෙසෙන්තො පඤ්හං විස්සජ්ජෙන්තො ඵලසමාපත්තිං අප්පෙත්වා නිසීදිතුං ඔකාසං න ලභති, තං සන්ධාය වුත්තන්ති। දසමං।
cen:තතියො වග්ගො।
tit:4:චතුත්ථවග්ගො
sub:1-4:භින්දිසුත්තාදිවණ්ණනා
bod:180-183:චතුත්ථවග්ගස්ස පඨමං උත්තානමෙව। දුතියාදීසු <b>කුසලමූල</b>න්ති අලොභාදිතිවිධකුසලධම්මො। <b>සුක්කො ධම්මො</b>ති තස්සෙව පරියායදෙසනා <pb M=2.195/>। අයං පනෙත්ථ සඞ්ඛෙපත්ථො – යස්ස කුසලමූලාදිසඞ්ඛාතස්ස අනවජ්ජධම්මස්ස අසමුච්ඡින්නත්තා දෙවදත්තො සග්ගෙ වා නිබ්බත්තෙය්ය, මග්ගඵලානි වා අධිගච්ඡෙය්ය, ස්වාස්ස <b>සමුච්ඡෙදමගමා</b> සබ්බසො සමුච්ඡින්නො විනට්ඨො। පඨමාදීනි।
sub:5:අචිරපක්කන්තසුත්තවණ්ණනා
bod:184:පඤ්චමෙ <b>පරාභවායා</b>ති අවඩ්ඪියා විනාසාය। <b>අස්සතරී</b>ති වළවාය කුච්ඡිස්මිං ගද්රභස්ස ජාතා। <b>අත්තවධාය ගබ්භං ගණ්හාතී</b>ති තං අස්සෙන සද්ධිං සම්පයොජෙන්ති, සා <pb P=2.212/> ගබ්භං ගණ්හිත්වා කාලෙ සම්පත්තෙ විජායිතුං න සක්කොති, පාදෙහි භූමියං පහරන්තී තිට්ඨති, අථස්සා චත්තාරො පාදෙ චතූසු ඛාණුකෙසු බන්ධිත්වා කුච්ඡිං ඵාලෙත්වා පොතං නීහරන්ති, සා තත්ථෙව මරති। තෙනෙතං වුත්තං। පඤ්චමං।
sub:6:පඤ්චරථසතසුත්තවණ්ණනා
bod:185:ඡට්ඨෙ <b>භත්තාභිහාරො</b>ති අභිහරිතබ්බං භත්තං। තස්ස පන පමාණං දස්සෙතුං <b>පඤ්ච ච ථාලිපාකසතානී</b>ති <pb V=2.187/> වුත්තං। තත්ථ එකො ථාලිපාකො දසන්නං පුරිසානං භත්තං ගණ්හාති। <b>නාසාය පිත්තං භින්දෙය්යු</b>න්ති අච්ඡපිත්තං වා මච්ඡපිත්තං වාස්ස නාසපුටෙ පක්ඛිපෙය්යං। ඡට්ඨං।
sub:7-13:මාතුසුත්තාදිවණ්ණනා
bod:186-187:සත්තමෙ <b>මාතුපි හෙතූ</b>ති “සචෙ මුසා භණසි, මාතරං තෙ විස්සජ්ජෙස්සාම। නො චෙ භණසි, න විස්සජ්ජෙස්සාමා”ති එවං චොරෙහි අටවියං පුච්ඡමානො තස්සා චොරහත්ථගතාය මාතුයාපි හෙතු සම්පජානමුසා න භාසෙය්යාති අත්ථො। ඉතො පරෙසුපි එසෙව නයොති। සත්තමාදීනි।
cen:ලාභසක්කාරසංයුත්තවණ්ණනා නිට්ඨිතා।
