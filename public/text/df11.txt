cha:12:සාමඤ්ඤවග්ගො
sub:1:කායානුපස්සීසුත්තං
bod:117:“ඡ <pb T=3.500/> <pb V=2.149/>, භික්ඛවෙ, ධම්මෙ අප්පහාය අභබ්බො කායෙ කායානුපස්සී විහරිතුං। කතමෙ ඡ? කම්මාරාමතං, භස්සාරාමතං, නිද්දාරාමතං, සඞ්ගණිකාරාමතං, ඉන්ද්රියෙසු අගුත්තද්වාරතං, භොජනෙ අමත්තඤ්ඤුතං। ඉමෙ ඛො, භික්ඛවෙ, ඡ ධම්මෙ අප්පහාය අභබ්බො කායෙ කායානුපස්සී විහරිතුං।
bod:“ඡ <pb P=3.450/>, භික්ඛවෙ, ධම්මෙ පහාය භබ්බො කායෙ කායානුපස්සී විහරිතුං। කතමෙ ඡ? කම්මාරාමතං, භස්සාරාමතං, නිද්දාරාමතං, සඞ්ගණිකාරාමතං, ඉන්ද්රියෙසු අගුත්තද්වාරතං, භොජනෙ අමත්තඤ්ඤුතං – ඉමෙ ඛො, භික්ඛවෙ, ඡ ධම්මෙ පහාය භබ්බො කායෙ කායානුපස්සී විහරිතු”න්ති। පඨමං।
sub:2:ධම්මානුපස්සීසුත්තං
bod:118:“ඡ, භික්ඛවෙ, ධම්මෙ අප්පහාය අභබ්බො අජ්ඣත්තං කායෙ…පෙ॰… බහිද්ධා කායෙ…පෙ॰… අජ්ඣත්තබහිද්ධා කායෙ…පෙ॰… අජ්ඣත්තං වෙදනාසු…පෙ॰… බහිද්ධා වෙදනාසු…පෙ॰… අජ්ඣත්තබහිද්ධා වෙදනාසු…පෙ॰… අජ්ඣත්තං චිත්තෙ…පෙ॰… බහිද්ධා චිත්තෙ…පෙ॰… අජ්ඣත්තබහිද්ධා චිත්තෙ…පෙ॰… අජ්ඣත්තං ධම්මෙසු…පෙ॰… බහිද්ධා ධම්මෙසු…පෙ॰… අජ්ඣත්තබහිද්ධා <pb T=3.501/> ධම්මෙසු ධම්මානුපස්සී විහරිතුං। කතමෙ ඡ? කම්මාරාමතං, භස්සාරාමතං, නිද්දාරාමතං, සඞ්ගණිකාරාමතං, ඉන්ද්රියෙසු අගුත්තද්වාරතං <pb M=2.392/>, භොජනෙ අමත්තඤ්ඤුතං। ඉමෙ ඛො, භික්ඛවෙ, ඡ ධම්මෙ පහාය භබ්බො අජ්ඣත්තබහිද්ධා ධම්මෙසු ධම්මානුපස්සී විහරිතු”න්ති। දුතියං।
sub:3:තපුස්සසුත්තං
bod:119:“ඡහි <pb V=2.150/>, භික්ඛවෙ, ධම්මෙහි සමන්නාගතො තපුස්සො <n>තපස්සො (පී॰) අ॰ නි॰ 1.248</n> ගහපති තථාගතෙ නිට්ඨඞ්ගතො අමතද්දසො අමතං සච්ඡිකත්වා ඉරියති। කතමෙහි ඡහි? බුද්ධෙ <pb P=3.451/> අවෙච්චප්පසාදෙන, ධම්මෙ අවෙච්චප්පසාදෙන, සඞ්ඝෙ අවෙච්චප්පසාදෙන, අරියෙන සීලෙන, අරියෙන ඤාණෙන, අරියාය විමුත්තියා। ඉමෙහි ඛො, භික්ඛවෙ, ඡහි ධම්මෙහි සමන්නාගතො තපුස්සො ගහපති තථාගතෙ නිට්ඨඞ්ගතො අමතද්දසො අමතං සච්ඡිකත්වා ඉරියතී”ති। තතියං।
sub:4-23:භල්ලිකාදිසුත්තානි
bod:120-139:“ඡහි, භික්ඛවෙ, ධම්මෙහි සමන්නාගතො භල්ලිකො ගහපති…පෙ॰… සුදත්තො ගහපති අනාථපිණ්ඩිකො… චිත්තො ගහපති මච්ඡිකාසණ්ඩිකො… හත්ථකො ආළවකො… මහානාමො සක්කො… උග්ගො ගහපති වෙසාලිකො… උග්ගතො ගහපති… සූරම්බට්ඨො <n>සූරො අම්බට්ඨො (ක॰)</n> … ජීවකො කොමාරභච්චො… නකුලපිතා ගහපති… තවකණ්ණිකො ගහපති… පූරණො ගහපති… ඉසිදත්තො ගහපති… සන්ධානො <n>සන්තානො (ක॰)</n> ගහපති… විචයො <n>විජයො (සී॰ ස්යා॰ පී॰)</n> ගහපති… විජයමාහිකො <n>වජ්ජියමහිතො (සී॰ ස්යා॰ පී॰)</n> ගහපති… මෙණ්ඩකො ගහපති <pb T=3.502/>… වාසෙට්ඨො උපාසකො… අරිට්ඨො උපාසකො… සාරග්ගො <n>සාදත්තො (ස්යා॰)</n> උපාසකො තථාගතෙ නිට්ඨඞ්ගතො අමතද්දසො අමතං සච්ඡිකත්වා ඉරියති। කතමෙහි ඡහි? බුද්ධෙ අවෙච්චප්පසාදෙන, ධම්මෙ අවෙච්චප්පසාදෙන, සඞ්ඝෙ අවෙච්චප්පසාදෙන, අරියෙන සීලෙන, අරියෙන ඤාණෙන, අරියාය විමුත්තියා। ඉමෙහි ඛො, භික්ඛවෙ, ඡහි ධම්මෙහි සමන්නාගතො සාරග්ගො උපාසකො තථාගතෙ නිට්ඨඞ්ගතො අමතද්දසො අමතං සච්ඡිකත්වා ඉරියතී”ති। තෙවීසතිමං।
cen:සාමඤ්ඤවග්ගො ද්වාදසමො।
