cha:8:අරහත්තවග්ගො
sub:1:දුක්ඛසුත්තවණ්ණනා
bod:75:අට්ඨමස්ස පඨමෙ <b>සවිඝාත</b>න්ති සඋපඝාතං සොපද්දවං। <b>සපරිළාහ</b>න්ති කායිකචෙතසිකෙන පරිළාහෙන සපරිළාහං। <b>පාටිකඞ්ඛා</b>ති ඉච්ඡිතබ්බා අවස්සංභාවිනී।
sub:2:අරහත්තසුත්තවණ්ණනා
bod:76:දුතියෙ <pb M=3.139/> <pb P=3.412/> <b>මාන</b>න්ති ජාතිආදීහි මඤ්ඤනං। <b>ඔමාන</b>න්ති හීනොහමස්මීති මානං। <b>අතිමාන</b>න්ති අතික්කමිත්වා පවත්තං අච්චුණ්ණතිමානං। <b>අධිමාන</b>න්ති අධිගතමානං। <b>ථම්භ</b>න්ති කොධමානෙහි ථද්ධභාවං। <b>අතිනිපාත</b>න්ති හීනස්ස හීනොහමස්මීති මානං।
sub:3:උත්තරිමනුස්සධම්මසුත්තවණ්ණනා
bod:77:තතියෙ <pb V=3.141/> <b>උත්තරිමනුස්සධම්මා</b>ති මනුස්සධම්මතො උත්තරි। <b>අලමරියඤාණදස්සනවිසෙස</b>න්ති අරියභාවං කාතුං සමත්ථං ඤාණදස්සනවිසෙසං, චත්තාරො මග්ගෙ චත්තාරි ච ඵලානීති අත්ථො। <b>කුහන</b>න්ති තිවිධං කුහනවත්ථුං। <b>ලපන</b>න්ති ලාභත්ථිකතාය උක්ඛිපිත්වා අවක්ඛිපිත්වා වා ලපනං।
sub:4:සුඛසොමනස්සසුත්තවණ්ණනා
bod:78:චතුත්ථෙ <b>යොනි චස්ස ආරද්ධා හොතී</b>ති කාරණඤ්චස්ස පරිපුණ්ණං පග්ගහිතං හොති। <b>ධම්මාරාමො</b>ති ධම්මෙ රතිං වින්දති। භාවනාය රමති, භාවෙන්තො වා රමතීති <b>භාවනාරාමො</b>। පහානෙ රමති, පජහන්තො වා රමතීති <b>පහානාරාමො</b>। තිවිධෙ පවිවෙකෙ රමතීති <b>පවිවෙකාරාමො</b>। අබ්යාපජ්ඣෙ නිද්දුක්ඛභාවෙ රමතීති <b>අබ්යාපජ්ඣාරාමො</b>। නිප්පපඤ්චසඞ්ඛාතෙ නිබ්බානෙ රමතීති <b>නිප්පපඤ්චාරාමො</b>।
sub:5:අධිගමසුත්තවණ්ණනා
bod:79:පඤ්චමෙ <b>න ආයකුසලො</b>ති න ආගමනකුසලො। <b>න අපායකුසලො</b>ති න අපගමනකුසලො। <b>ඡන්ද</b>න්ති කත්තුකම්යතාඡන්දං। <b>න ආරක්ඛතී</b>ති න රක්ඛති।
sub:6:මහන්තත්තසුත්තවණ්ණනා
bod:80:ඡට්ඨෙ <b>ආලොකබහුලො</b>ති ඤාණාලොකබහුලො। <b>යොගබහුලො</b>ති යොගෙ බහුලං කරොති। <b>වෙදබහුලො</b>ති පීතිපාමොජ්ජබහුලො। <b>අසන්තුට්ඨිබහුලො</b>ති <pb P=3.413/> කුසලධම්මෙසු අසන්තුට්ඨො। <b>අනික්ඛිත්තධුරො</b>ති අට්ඨපිතධුරො පග්ගහිතවීරියො। <b>උත්තරි ච පතාරෙතී</b>ති සම්පති ච උත්තරිඤ්ච වීරියං කරොතෙව। සත්තමං උත්තානමෙව।
sub:8-10:දුතියනිරයසුත්තාදිවණ්ණනා
bod:82-84:අට්ඨමෙ <pb M=3.140/> <pb V=3.142/> <b>පගබ්භො</b>ති කායපාගබ්භියාදීහි සමන්නාගතො। නවමං උත්තානත්ථමෙව। දසමෙ <b>විඝාතවා</b>ති මහිච්ඡතං නිස්සාය උප්පන්නෙන ලොභදුක්ඛෙන දුක්ඛිතො। සෙසං සබ්බත්ථ උත්තානමෙවාති।
cen:අරහත්තවග්ගො අට්ඨමො।
