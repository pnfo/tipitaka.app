cha:9:මෙත්තසුත්තං
gax:1:කරණීයමත්ථකුසලෙන <pb P=.8/>, යන්තසන්තං පදං අභිසමෙච්ච।
gae:සක්කො උජූ ච සුහුජූ <n>සූජූ (සී॰)</n> ච, සුවචො චස්ස මුදු අනතිමානී॥
gax:2:සන්තුස්සකො <pb M=.11/> ච සුභරො ච, අප්පකිච්චො ච සල්ලහුකවුත්ති।
gae:සන්තින්ද්රියො ච නිපකො ච, අප්පගබ්භො කුලෙස්වනනුගිද්ධො॥
gax:3:න ච ඛුද්දමාචරෙ කිඤ්චි, යෙන විඤ්ඤූ පරෙ උපවදෙය්යුං।
gae:සුඛිනොව ඛෙමිනො හොන්තු, සබ්බසත්තා <n>සබ්බෙ සත්තා (සී॰ ස්යා॰)</n> භවන්තු සුඛිතත්තා॥
gax:4:යෙ කෙචි පාණභූතත්ථි, තසා වා ථාවරා වනවසෙසා।
gae:දීඝා වා යෙව මහන්තා <n>මහන්ත (?)</n>, මජ්ඣිමා රස්සකා අණුකථූලා॥
gax:5:දිට්ඨා වා යෙව අදිට්ඨා <n>අදිට්ඨ (?)</n>, යෙ ව <n>යෙ ච (සී॰ ස්යා॰ කං॰ පී॰)</n> දූරෙ වසන්ති අවිදූරෙ।
gae:භූතා ව <n>වා (ස්යා॰ කං॰ පී॰ ක॰)</n> සම්භවෙසී ව <n>වා (සී॰ ස්යා॰ කං॰ පී॰)</n>, සබ්බසත්තා භවන්තු සුඛිතත්තා॥
gax:6:න පරො පරං නිකුබ්බෙථ, නාතිමඤ්ඤෙථ කත්ථචි න කඤ්චි <n>නං කඤ්චි (සී॰ පී॰), නං කිඤ්චි (ස්යා॰), න කිඤ්චි (ක॰)</n>।
gae:බ්යාරොසනා පටිඝසඤ්ඤා, නාඤ්ඤමඤ්ඤස්ස දුක්ඛමිච්ඡෙය්ය॥
gax:7:මාතා <pb V=.12/> යථා නියං පුත්තමායුසා එකපුත්තමනුරක්ඛෙ।
gae:එවම්පි සබ්බභූතෙසු, මානසං භාවයෙ අපරිමාණං॥
gax:8:මෙත්තඤ්ච <pb T=.14/> සබ්බලොකස්මි, මානසං භාවයෙ අපරිමාණං।
gae:උද්ධං අධො ච තිරියඤ්ච, අසම්බාධං අවෙරමසපත්තං॥
gax:9:තිට්ඨං චරං නිසින්නො ව <n>වා (සී॰ ස්යා॰ කං॰ පී॰)</n>, සයානො යාවතාස්ස විතමිද්ධො <n>විගතමිද්ධො (බහූසු)</n>।
gae:එතං සතිං අධිට්ඨෙය්ය, බ්රහ්මමෙතං විහාරමිධමාහු॥
gax:10:දිට්ඨිඤ්ච <pb P=.9/> අනුපග්ගම්ම, සීලවා දස්සනෙන සම්පන්නො।
gae:කාමෙසු විනය <n>විනෙය්ය (සී॰)</n> ගෙධං, න හි ජාතුග්ගබ්භසෙය්ය පුන රෙතීති॥
cen:මෙත්තසුත්තං නිට්ඨිතං।
cen:ඛුද්දකපාඨපාළි නිට්ඨිතා।
