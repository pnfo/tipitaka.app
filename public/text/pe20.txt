cha:දක්ඛිණඉන්දියරට්ඨිකභාවයුත්ති
bod:බහූ පන ආධුනිකා විචක්ඛණා ධම්මානන්දාදයො “ආචරියබුද්ධඝොසත්ථෙරො <b>දක්ඛිණඉන්දියරට්ඨිකො”</b>ති වදන්ති। අයං පනෙත්ථ යුත්ති, යෙභුය්යෙන හි අට්ඨකථාටීකාකාරා ථෙරා දක්ඛිණඉන්දියරට්ඨිකායෙව। තථා <pb M=.32/> හි බුද්ධවංසට්ඨකථාය ච අභිධම්මාවතාරට්ඨකථාය ච විනයවිනිච්ඡයට්ඨකථාය ච කාරකො <b>ආචරියබුද්ධදත්තත්ථෙරො</b> චොළරට්ඨෙ තම්බපණ්ණිනදියං <b>උරගනගරෙ</b> ජාතො ආචරියබුද්ධඝොසෙන එකකාලිකො ච। පරමත්ථවිනිච්ඡය-නාමරූපපරිච්ඡෙද-අභිධම්මත්ථසඞ්ගහානං කාරකො <b>ආචරියඅනුරුද්ධත්ථෙරො</b> <n>එකච්චෙ පන වදන්ති-පරමත්ථවිනිච්ඡයකාරකො එකො, නාමරූපපරිච්ඡෙදඅභිධම්මත්ථසඞ්ගහානං කාරකො එකොති ද්වෙ අනුරුද්ධත්ථෙරාති</n> <b>කඤ්චිවරරට්ඨෙ කාවෙරිනගර</b>ජාතිකො। ඛුද්දකනිකායපරියාපන්නඋදානාදිපාළියා සංවණ්ණනාභූතාය පරමත්ථදීපනියා කාරකො <b>ආචරියධම්මපාලත්ථෙරොපි</b> දක්ඛිණඉන්දියරට්ඨෙ කඤ්චිපුරජාතිකො। තථෙවායම්පීති වෙදිතබ්බො। වුත්තඤ්හි <b>මනොරථපූරණියා</b> නාම අඞ්ගුත්තරට්ඨකථාය නිගමනෙ –
gax:“ආයාචිතො සුමතිනා, ථෙරෙන භදන්තජොතිපාලෙන।
gae:කඤ්චිපුරාදීසු මයා, පුබ්බෙ සද්ධිං වසන්තෙනා”ති॥
bod:එත්ථ ච <b>කඤ්චිපුරං</b> නාම මදරසනගරස්ස ඊසකං පච්ඡිමනිස්සිතෙ දක්ඛිණදිසාභාගෙ පඤ්චචත්තාලීසමිලප්පමාණෙ පදෙසෙ ඉදානි කඤ්ජීවර ඉති වොහරිතනගරමෙව।
ind:තථා <b>පපඤ්චසූදනියා</b> නාම මජ්ඣිමට්ඨකථාය නිගමනෙපි –
gax:“ආයාචිතො සුමතිනා, ථෙරෙන බුද්ධමිත්තෙන।
gae:පුබ්බෙ මයූරදූත <n>මයූරරූප (සී॰), මයූරසුත්ත (ස්යා॰)</n> පට්ටනම්හි සද්ධිං වසන්තෙනා”ති – වුත්තං॥
bod:එත්ථ ච <b>මයූරදූතපට්ටනං</b> නාම ඉදානි මදරසනගරසමීපෙ මිලපොර ඉති වොහරිතට්ඨානන්ති පොරාණප්පවත්තිගවෙසීහි වුත්තං।
bod:ඉමාහි පන නිගමනගාථාහි දක්ඛිණඉන්දියරට්ඨෙයෙව නිවුත්ථපුබ්බතං පකාසෙති, බොධිමණ්ඩසමීපෙ වා, මරම්මරට්ඨෙ වා නිවුත්ථපුබ්බතාය පකාසනඤ්ච න දිස්සති। තෙන ආචරියබුද්ධඝොසො දක්ඛිණඉන්දියරට්ඨිකො න හොතීති න සක්කා පටික්ඛිපිතුං।
bod:<b>සමන්තපාසාදිකාය</b>ම්පි විනයට්ඨකථායං (3, 13) ආචරියෙන එවං වුත්තං –
ind:“යං <pb M=.33/> පන අන්ධකට්ඨකථායං ‘අපරික්ඛිත්තෙ පමුඛෙ අනාපත්තීති භූමියං විනා ජගතියා පමුඛං සන්ධාය කථිත’න්ති වුත්තං, තං අන්ධකරට්ඨෙ පාටෙක්කසන්නිවෙසා එකච්ඡදනා ගබ්භපාළියො සන්ධාය වුත්ත”න්ති।
bod:ඉමිනා පන වචනෙන “අන්ධකට්ඨකථා අන්ධකරට්ඨිකෙහි ථෙරෙහි කතා”ති පාකටා හොති, ආචරියබුද්ධඝොසොපි ච අන්ධකට්ඨකථාය සන්ධායභාසිතම්පි තන්දෙසිකගබ්භපාළිසන්නිවෙසාකාරම්පි සුට්ඨු ජානාති, තස්මා තන්දෙසිකො න හොතීති න සක්කා වත්තුන්ති।
bod:තථා ඉමස්සපි විසුද්ධිමග්ගස්ස නිගමනෙ – <b>“මොරණ්ඩඛෙටකවත්තබ්බෙනා”</b>ති වුත්තං। එත්ථ ච <b>ඛෙටො</b>ති පදස්ස ගාමොති වා, ජානපදානං කස්සකානං නිවාසොති වා, ඛුද්දකනගරන්ති වා තයො අත්ථා සක්කතාභිධානෙ පකාසිතා, දක්ඛිණඉන්දියරට්ඨෙසු ච යාවජ්ජතනාපි ගාමො <b>ඛෙඩා</b>ති වොහරීයති। තස්මා මොරණ්ඩව්හයෙ ඛෙටෙ ජාතො මොරණ්ඩඛෙටකො, මොරණ්ඩඛෙටකො ඉති වත්තබ්බො මොරණ්ඩඛෙටකවත්තබ්බො, තෙන මොරණ්ඩඛෙටකවත්තබ්බෙනාති වචනත්ථං කත්වා “මොරණ්ඩගාමෙ ජාතොති වත්තබ්බෙන ථෙරෙනා”ති අත්ථො ගහෙතබ්බො। ඉදානි පන දක්ඛිණඉන්දියරට්ඨෙ <b>ගුන්තාජනපදෙ</b> නාගාරජුනකොණ්ඩතො එකපණ්ණාසමිලමත්තෙ (51) අමරවතිතො ච අට්ඨපණ්ණාසමිලමත්තෙ (58) පදෙසෙ <b>කොතනෙමලිපුරී</b>ති ච <b>ගුන්දලපල්ලී</b>ති ච වොහරිතං ඨානද්වයමත්ථි, තත්ථ ච බහූනි බුද්ධසාසනිකපොරාණසන්තකානි දිට්ඨානි, <b>නෙමලී</b>ති තෙලගුවොහාරො ච මොරස්ස, <b>ගුන්දලු</b> ඉති ච අණ්ඩස්ස, තස්මා තං ඨානද්වයමෙව පුබ්බෙ <b>මොරණ්ඩඛෙටො</b>ති වොහරිතො <b>ආචරියබුද්ධඝොසස්ස ජාතිගාමො</b> භවෙය්යාති පොරාණට්ඨානගවෙසීහි ගහිතො। යස්මා පනෙතං “මොරණ්ඩඛෙටකවත්තබ්බෙනා”ති පදං “මොරණ්ඩගාමජාතෙනා”ති පදං විය පාළිනයානුච්ඡවිකං න හොති, අඤ්ඤෙහි ච බහූහි විසෙසනපදෙහි එකතො අට්ඨත්වා විසෙස්යපදස්ස පච්ඡතො විසුං ඨිතං, ආගමට්ඨකථාදීසු ච න දිස්සති, තස්මා එතං කෙනචි තංකාලිකෙන ආචරියස්ස ජාතිට්ඨානං සඤ්ජානන්තෙන පක්ඛිත්තං විය දිස්සතීති।
bod:ඉමෙසු පන තීසු “ආචරියබුද්ධඝොසො බොධිමණ්ඩසමීපෙ ජාතොති ච මරම්මරට්ඨිකොති ච දක්ඛිණඉන්දියරට්ඨිකො”ති ච වුත්තවචනෙසු පච්ඡිමමෙව බලවතරං හොති ආචරියස්සෙව වචනනිස්සිතත්තා, තස්මා <pb M=.34/> තදෙව නිස්සාය ආචරියබුද්ධඝොසත්ථෙරස්ස උප්පත්ති එවං වෙදිතබ්බා।
