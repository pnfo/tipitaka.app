cha:6:කිලෙසසංයුත්තවණ්ණනා
bod:322-331:<b>එසො</b>ති <pb V=2.247/> චක්ඛුස්මිං ඡන්දරාගො। උපෙච්ච කිලෙසෙතීති <b>උපක්කිලෙසො। චිත්තස්සා</b>ති සාමඤ්ඤවචනං අනිච්ඡන්තො චොදකො <b>“කතරචිත්තස්සා”</b>ති ආහ। ඉතරො කාමං උපතාපනමලීනභාවකරණවසෙන උපක්කිලෙසො ලොකුත්තරස්ස නත්ථි, විබාධනට්ඨො පන අත්ථෙව උප්පත්තිනිවාරණතොති අධිප්පායෙනාහ <b>“චතුභූමකචිත්තස්සා”</b>ති। චොදකො <b>“තෙභූමකා”</b>තිආදිනා අත්තනො අධිප්පායං විවරති, ඉතරො <b>“උප්පත්තිනිවාරණතො”</b>තිආදිනා। අරියඵලපටිප්පස්සද්ධිපහානවසෙන පවත්තියා <pb M=2.274/> සබ්බසංකිලෙසතො නික්ඛන්තත්තා නෙක්ඛම්මං, මග්ගනිබ්බානානං පන නෙක්ඛම්මභාවො උක්කංසතො ගහිතො එවාති ආහ <b>“නෙක්ඛම්මනින්නන්ති නවලොකුත්තරධම්මනින්න”</b>න්ති। <b>අභිජානිත්වා</b>ති අභිමුඛභාවෙන ජානිත්වා। <b>සච්ඡිකාතබ්බෙසූ</b>ති පච්චක්ඛකාතබ්බෙසු। <b>ඡළභිඤ්ඤාධම්මෙසූ</b>ති අරියමග්ගසම්පයුත්තධම්මෙසු।
cen:කිලෙසසංයුත්තවණ්ණනා නිට්ඨිතා।
