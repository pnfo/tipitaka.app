cha:7:සකචින්තනියවග්ගො
sub:1:සකචින්තනියත්ථෙරඅපදානං
gax:1:“පවනං <pb T=1.161/> <pb M=1.124/> <pb V=1.111/> කානනං දිස්වා, අප්පසද්දමන්නාවිලං।
gae:ඉසීනං අනුචිණ්ණංව, ආහුතීනං පටිග්ගහං॥
gax:2:“ථූපං කත්වාන පුලිනං <n>වෙළුනා (අට්ඨ॰), වෙළිනං (ස්යා॰)</n>, නානාපුප්ඵං සමොකිරිං।
gae:සම්මුඛා විය සම්බුද්ධං, නිම්මිතං අභිවන්දහං॥
gax:3:“සත්තරතනසම්පන්නො <pb P=1.112/>, රාජා රට්ඨම්හි ඉස්සරො।
gae:සකකම්මාභිරද්ධොහං, පුප්ඵපූජායිදං <n>ථූපපූජායිදං (සී॰)</n> ඵලං॥
gax:4:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵපූජායිදං <n>ථූපපූජායිදං (සී॰)</n> ඵලං॥
gax:5:“අසීතිකප්පෙනන්තයසො, චක්කවත්තී අහොසහං।
gae:සත්තරතනසම්පන්නො, චතුදීපම්හි ඉස්සරො॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා සකචින්තනියො ථෙරො ඉමා ගාථායො අභාසිත්ථාති।
cen:සකචින්තනියත්ථෙරස්සාපදානං පඨමං।
sub:2:අවොපුප්ඵියත්ථෙරඅපදානං
gax:7:“විහාරා අභිනික්ඛම්ම, අබ්භුට්ඨහිය <n>අබ්භුට්ඨාසි ච (ස්යා॰ ක॰)</n> චඞ්කමෙ।
gae:චතුසච්චං පකාසන්තො, දෙසෙති <n>දෙසෙන්තො (ස්යා॰ ක॰)</n> අමතං පදං॥
gax:8:“සිඛිස්ස <pb T=1.162/> ගිරමඤ්ඤාය, බුද්ධසෙට්ඨස්ස තාදිනො।
gae:නානාපුප්ඵං ගහෙත්වාන, ආකාසම්හි සමොකිරිං॥
gax:9:“තෙන <pb V=1.112/> කම්මෙන ද්විපදින්ද, ලොකජෙට්ඨ නරාසභ।
gae:පත්තොම්හි අචලං ඨානං, හිත්වා ජයපරාජයං॥
gax:10:“එකත්තිංසෙ <pb M=1.125/> ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, පුප්ඵපූජායිදං ඵලං॥
gax:11:“ඉතො වීසතිකප්පම්හි, සුමෙධො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අවොපුප්ඵියො ථෙරො ඉමා ගාථායො අභාසිත්ථාති।
cen:අවොපුප්ඵියත්ථෙරස්සාපදානං දුතියං।
sub:3:පච්චාගමනියත්ථෙරඅපදානං
gax:13:“සින්ධුයා <pb P=1.113/> නදියා තීරෙ, චක්කවාකො අහං තදා।
gae:සුද්ධසෙවාලභක්ඛොහං, පාපෙසු ච සුසඤ්ඤතො॥
gax:14:“අද්දසං විරජං බුද්ධං, ගච්ඡන්තං අනිලඤ්ජසෙ।
gae:තුණ්ඩෙන සාලං පග්ගය්හ, විපස්සිස්සාභිරොපයිං॥
gax:15:“යස්ස <pb T=1.163/> සද්ධා තථාගතෙ, අචලා සුපතිට්ඨිතා।
gae:තෙන චිත්තප්පසාදෙන, දුග්ගතිං සො න ගච්ඡති॥
gax:16:“ස්වාගතං වත මෙ ආසි, බුද්ධසෙට්ඨස්ස සන්තිකෙ।
gae:විහඞ්ගමෙන සන්තෙන, සුබීජං රොපිතං මයා॥
gax:17:“එකනවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං <n>පුප්ඵපූජායිදං (සී॰)</n> ඵලං॥
gax:18:“සුචාරුදස්සනා නාම, අට්ඨෙතෙ එකනාමකා।
gae:කප්පෙ සත්තරසෙ ආසුං, චක්කවත්තී මහබ්බලා॥
gax:19:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පච්චාගමනියො ථෙරො ඉමා ගාථායො අභාසිත්ථාති।
cen:පච්චාගමනියත්ථෙරස්සාපදානං තතියං।
sub:4:පරප්පසාදකත්ථෙරඅපදානං
gax:20:“උසභං <pb M=1.126/> <pb V=1.113/> පවරං වීරං, මහෙසිං විජිතාවිනං।
gae:සුවණ්ණවණ්ණං සම්බුද්ධං, කො දිස්වා නප්පසීදති॥
gax:21:“හිමවාවාපරිමෙය්යො, සාගරොව දුරුත්තරො।
gae:තථෙව ඣානං බුද්ධස්ස, කො දිස්වා නප්පසීදති॥
gax:22:“වසුධා යථාප්පමෙය්යා, චිත්තා වනවටංසකා।
gae:තථෙව <pb T=1.164/> සීලං බුද්ධස්ස, කො දිස්වා නප්පසීදති॥
gax:23:“අනිලඤ්ජසාසඞ්ඛුබ්භො <n>අනිලජොව අසඞ්ඛොභො (සී॰)</n>, යථාකාසො අසඞ්ඛියො।
gae:තථෙව ඤාණං බුද්ධස්ස, කො දිස්වා නප්පසීදති॥
gax:24:“ඉමාහි <pb P=1.114/> චතුගාථාහි, බ්රාහ්මණො සෙනසව්හයො।
gae:බුද්ධසෙට්ඨං ථවිත්වාන, සිද්ධත්ථං අපරාජිතං॥
gax:25:“චතුන්නවුතිකප්පානි, දුග්ගතිං නුපපජ්ජථ।
gae:සුගතිං සුඛසම්පත්තිං <n>සුගතීසු සුසුම්පත්තිං (සී॰ ස්යා॰)</n>, අනුභොසිමනප්පකං॥
gax:26:“චතුන්නවුතිතො කප්පෙ, ථවිත්වා ලොකනායකං।
gae:දුග්ගතිං නාභිජානාමි, ථොමනාය <n>ථොමනස්ස (ස්යා॰)</n> ඉදං ඵලං॥
gax:27:“චාතුද්දසම්හි කප්පම්හි, චතුරො ආසුමුග්ගතා।
gae:සත්තරතනසම්පන්නා, චක්කවත්තී මහබ්බලා॥
gax:28:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පරප්පසාදකො ථෙරො ඉමා ගාථායො අභාසිත්ථාති।
cen:පරප්පසාදකත්ථෙරස්සාපදානං චතුත්ථං।
sub:5:භිසදායකත්ථෙරඅපදානං
gax:29:“වෙස්සභූ නාම නාමෙන, ඉසීනං තතියො අහු।
gae:කානනං වනමොගය්හ, විහාසි පුරිසුත්තමො॥
gax:30:“භිසමුළාලං <pb T=1.165/> <pb M=1.127/> <pb V=1.114/> ගණ්හිත්වා, අගමං බුද්ධසන්තිකං।
gae:තඤ්ච බුද්ධස්ස පාදාසිං, පසන්නො සෙහි පාණිභි॥
gax:31:“කරෙන ච පරාමට්ඨො, වෙස්සභූවරබුද්ධිනා।
gae:සුඛාහං නාභිජානාමි, සමං තෙන කුතොත්තරිං॥
gax:32:“චරිමො වත්තතෙ මය්හං, භවා සබ්බෙ සමූහතා।
gae:හත්ථිනාගෙන සන්තෙන, කුසලං රොපිතං මයා <n>නාගොව බන්ධනං ඡෙත්වා, විහරාමි අනාසවො (ස්යා॰)</n>॥
gax:33:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, භිසදානස්සිදං ඵලං॥
gax:34:“සමොධානා ච රාජානො, සොළස මනුජාධිපා।
gae:කප්පම්හි චුද්දසෙ <n>තෙරසෙ (සී॰ ස්යා॰)</n> ආසුං, චක්කවත්තී මහබ්බලා॥
gax:35:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා භිසදායකො ථෙරො ඉමා ගාථායො අභාසිත්ථාති।
cen:භිසදායකත්ථෙරස්සාපදානං පඤ්චමං।
sub:6:සුචින්තිතත්ථෙරඅපදානං
gax:36:“ගිරිදුග්ගචරො <pb P=1.115/> ආසිං, අභිජාතොව කෙසරී।
gae:මිගසඞ්ඝං වධිත්වාන, ජීවාමි පබ්බතන්තරෙ॥
gax:37:“අත්ථදස්සී <pb T=1.166/> තු භගවා, සබ්බඤ්ඤූ වදතං වරො।
gae:මමුද්ධරිතුකාමො සො, ආගච්ඡි පබ්බතුත්තමං॥
gax:38:“පසදඤ්ච මිගං හන්ත්වා, භක්ඛිතුං සමුපාගමිං।
gae:භගවා තම්හි සමයෙ, භික්ඛමානො <n>සික්ඛාචාරො (ස්යා॰)</n> උපාගමි॥
gax:39:“වරමංසානි පග්ගය්හ, අදාසිං තස්ස සත්ථුනො।
gae:අනුමොදි මහාවීරො, නිබ්බාපෙන්තො මමං තදා॥
gax:40:“තෙන <pb V=1.115/> චිත්තප්පසාදෙන, ගිරිදුග්ගං පවිසිං අහං।
gae:පීතිං උප්පාදයිත්වාන, තත්ථ කාලඞ්කතො අහං॥
gax:41:“එතෙන <pb M=1.128/> මංසදානෙන, චිත්තස්ස පණිධීහි ච।
gae:පන්නරසෙ කප්පසතෙ, දෙවලොකෙ රමිං අහං॥
gax:42:“අවසෙසෙසු කප්පෙසු, කුසලං චින්තිතං <n>නිචිතං (සී॰), කරිතං (ස්යා॰)</n> මයා।
gae:තෙනෙව මංසදානෙන, බුද්ධානුස්සරණෙන ච॥
gax:43:“අට්ඨත්තිංසම්හි කප්පම්හි, අට්ඨ දීඝායුනාමකා।
gae:සට්ඨිම්හිතො කප්පසතෙ, දුවෙ වරුණනාමකා <n>සරණනාමකා (ස්යා॰)</n>॥
gax:44:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුචින්තිතො ථෙරො ඉමා ගාථායො අභාසිත්ථාති।
cen:සුචින්තිතත්ථෙරස්සාපදානං ඡට්ඨං।
sub:7:වත්ථදායකත්ථෙරඅපදානං
gax:45:“පක්ඛිජාතො <pb T=1.167/> <pb P=1.116/> තදා ආසිං, සුපණ්ණො ගරුළාධිපො।
gae:අද්දසං විරජං බුද්ධං, ගච්ඡන්තං ගන්ධමාදනං॥
gax:46:“ජහිත්වා ගරුළවණ්ණං, මාණවකං අධාරයිං।
gae:එකං වත්ථං මයා දින්නං, ද්විපදින්දස්ස තාදිනො॥
gax:47:“තඤ්ච දුස්සං පටිග්ගය්හ, බුද්ධො ලොකග්ගනායකො।
gae:අන්තලික්ඛෙ ඨිතො සත්ථා, ඉමා ගාථා අභාසථ॥
gax:48:“‘ඉමිනා වත්ථදානෙන, චිත්තස්ස පණිධීහි ච।
gae:පහාය ගරුළං යොනිං, දෙවලොකෙ රමිස්සති’॥
gax:49:“අත්ථදස්සී තු භගවා, ලොකජෙට්ඨො නරාසභො।
gae:වත්ථදානං පසංසිත්වා, පක්කාමි උත්තරාමුඛො॥
gax:50:“භවෙ නිබ්බත්තමානම්හි, හොන්ති මෙ වත්ථසම්පදා।
gae:ආකාසෙ ඡදනං හොති, වත්ථදානස්සිදං ඵලං॥
gax:51:“අරුණවා <pb M=1.129/> <n>අරුණකා (සී॰), අරුණසා (ස්යා॰)</n> සත්ත ජනා, චක්කවත්තී මහබ්බලා।
gae:ඡත්තිංසතිම්හි ආසිංසු, කප්පම්හි මනුජාධිපා॥
gax:52:“පටිසම්භිදා <pb V=1.116/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා වත්ථදායකො ථෙරො ඉමා ගාථායො අභාසිත්ථාති।
cen:වත්ථදායකත්ථෙරස්සාපදානං සත්තමං।
sub:8:අම්බදායකත්ථෙරඅපදානං
gax:53:“අනොමදස්සී <pb T=1.168/> භගවා, නිසින්නො පබ්බතන්තරෙ।
gae:මෙත්තාය අඵරි ලොකෙ, අප්පමාණෙ නිරූපධි॥
gax:54:“කපි අහං තදා ආසිං, හිමවන්තෙ නගුත්තමෙ।
gae:දිස්වා අනොමදස්සිං තං <n>අනොමං අමිතං (සී॰), අනොමමධිතං (ස්යා॰)</n>, බුද්ධෙ චිත්තං පසාදයිං॥
gax:55:“අවිදූරෙ හිමවන්තස්ස, අම්බාසුං ඵලිනො තදා।
gae:තතො පක්කං ගහෙත්වාන, අම්බං සමධුකං අදං॥
gax:56:“තං <pb P=1.117/> මෙ බුද්ධො වියාකාසි, අනොමදස්සී මහාමුනි।
gae:ඉමිනා මධුදානෙන, අම්බදානෙන චූභයං॥
gax:57:“සත්තපඤ්ඤාසකප්පම්හි, දෙවලොකෙ රමිස්සති।
gae:අවසෙසෙසු කප්පෙසු, වොකිණ්ණං සංසරිස්සති॥
gax:58:“ඛෙපෙත්වා පාපකං කම්මං, පරිපක්කාය බුද්ධියා।
gae:විනිපාතමගන්ත්වාන, කිලෙසෙ ඣාපයිස්සති॥
gax:59:“දමෙන උත්තමෙනාහං, දමිතොම්හි මහෙසිනා।
gae:පත්තොම්හි අචලං ඨානං, හිත්වා ජයපරාජයං॥
gax:60:“සත්තසත්තතිකප්පසතෙ, අම්බට්ඨජසනාමකා।
gae:චතුද්දස තෙ රාජානො, චක්කවත්තී මහබ්බලා॥
gax:61:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.169/> සුදං ආයස්මා අම්බදායකො ථෙරො ඉමා ගාථායො අභාසිත්ථාති।
cen:අම්බදායකත්ථෙරස්සාපදානං අට්ඨමං।
sub:9:සුමනත්ථෙරඅපදානං
gax:62:“සුමනො <pb M=1.130/> <pb V=1.117/> නාම නාමෙන, මාලාකාරො අහං තදා।
gae:අද්දසං විරජං බුද්ධං, ලොකාහුතිපටිග්ගහං॥
gax:63:“උභො හත්ථෙහි පග්ගය්හ, සුමනං පුප්ඵමුත්තමං।
gae:බුද්ධස්ස අභිරොපෙසිං, සිඛිනො ලොකබන්ධුනො॥
gax:64:“ඉමාය පුප්ඵපූජාය, චෙතනාපණිධීහි ච।
gae:දුග්ගතිං නාභිජානාමි, බුද්ධපූජායිදං ඵලං॥
gax:65:“එකත්තිංසෙ ඉතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං <n>පුප්ඵපූජායිදං (සී॰)</n> ඵලං॥
gax:66:“ඡබ්බීසතිම්හි කප්පම්හි, චත්තාරොසුං මහායසා।
gae:සත්තරතනසම්පන්නා, රාජානො චක්කවත්තිනො॥
gax:67:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුමනො ථෙරො ඉමා ගාථායො අභාසිත්ථාති।
cen:සුමනත්ථෙරස්සාපදානං නවමං।
sub:10:පුප්ඵචඞ්කොටියත්ථෙරඅපදානං
gax:68:“අභීතරූපං <pb T=1.170/> <pb P=1.118/> සීහංව, ගරුළග්ගංව පක්ඛිනං।
gae:බ්යග්ඝූසභංව පවරං, අභිජාතංව කෙසරිං॥
gax:69:“සිඛිං තිලොකසරණං, අනෙජං අපරාජිතං।
gae:නිසින්නං සමණානග්ගං, භික්ඛුසඞ්ඝපුරක්ඛතං॥
gax:70:“චඞ්කොටකෙ <n>චඞ්ගොටකෙ (සී॰)</n> ඨපෙත්වාන, අනොජං පුප්ඵමුත්තමං।
gae:සහ චඞ්කොටකෙනෙව, බුද්ධසෙට්ඨං සමොකිරිං॥
gax:71:“තෙන චිත්තප්පසාදෙන, ද්විපදින්ද නරාසභ।
gae:පත්තොම්හි අචලං ඨානං, හිත්වා ජයපරාජයං॥
gax:72:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:73:“සම්පුණ්ණෙ <pb M=1.131/> <pb V=1.118/> තිංසකප්පම්හි, දෙවභූතිසනාමකා।
gae:සත්තරතනසම්පන්නා, පඤ්චාසුං චක්කවත්තිනො॥
gax:74:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුප්ඵචඞ්කොටියො ථෙරො ඉමා ගාථායො අභාසිත්ථාති।
cen:පුප්ඵචඞ්කොටියත්ථෙරස්සාපදානං දසමං।
cen:සකචින්තනියවග්ගො සත්තමො।
bod:තස්සුද්දානං –
gax:සකචින්තී <pb T=1.171/> අවොපුප්ඵී, සපච්චාගමනෙන ච।
gae:පරප්පසාදී භිසදො, සුචින්ති වත්ථදායකො॥
gax:අම්බදායී ච සුමනො, පුප්ඵචඞ්කොටකීපි ච।
gae:ගාථෙකසත්තති වුත්තා, ගණිතා අත්ථදස්සිභි॥
