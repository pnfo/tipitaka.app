cha:32:ආරක්ඛදායකවග්ගො
sub:1:ආරක්ඛදායකත්ථෙරඅපදානං
gax:1:“ධම්මදස්සිස්ස <pb T=1.388/> <pb M=1.288/> <pb V=1.272/> <pb P=1.253/> මුනිනො, වති කාරාපිතා මයා।
gae:ආරක්ඛො ච මයා දින්නො, ද්විපදින්දස්ස තාදිනො॥
gax:2:“අට්ඨාරසෙ කප්පසතෙ, යං කම්මමකරිං තදා।
gae:තෙන කම්මවිසෙසෙන, පත්තො මෙ ආසවක්ඛයො॥
gax:3:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ආරක්ඛදායකො ථෙරො ඉමා ගාථායො අභාසිත්ථාති।
cen:ආරක්ඛදායකත්ථෙරස්සාපදානං පඨමං।
sub:2:භොජනදායකත්ථෙරඅපදානං
gax:4:“සුජාතො සාලලට්ඨීව, සොභඤ්ජනමිවුග්ගතො।
gae:ඉන්දලට්ඨිරිවාකාසෙ, විරොචති සදා ජිනො॥
gax:5:“තස්ස දෙවාතිදෙවස්ස, වෙස්සභුස්ස මහෙසිනො।
gae:අදාසි භොජනමහං, විප්පසන්නෙන චෙතසා॥
gax:6:“තං මෙ බුද්ධො අනුමොදි, සයම්භූ අපරාජිතො।
gae:භවෙ නිබ්බත්තමානම්හි, ඵලං නිබ්බත්තතූ තව॥
gax:7:“එකත්තිංසෙ <pb T=1.389/> ඉතො කප්පෙ, යං දානමදදිං තදා।
gae:දුග්ගතිං නාභිජානාමි, භොජනස්ස ඉදං ඵලං॥
gax:8:“පඤ්චවීසෙ ඉතො කප්පෙ, එකො ආසිං අමිත්තකො।
gae:සත්තරතනසම්පන්නො, චක්කවත්තී මහබ්බලො॥
gax:9:“පටිසම්භිදා <pb V=1.273/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා භොජනදායකො ථෙරො ඉමා ගාථායො අභාසිත්ථාති।
cen:භොජනදායකත්ථෙරස්සාපදානං දුතියං।
sub:3:ගතසඤ්ඤකත්ථෙරඅපදානං
gax:10:“ආකාසෙව <pb M=1.289/> පදං නත්ථි, අම්බරෙ අනිලඤ්ජසෙ।
gae:සිද්ධත්ථං ජිනමද්දක්ඛිං, ගච්ඡන්තං තිදිවඞ්ගණෙ <n>තිදිවඞ්ගණං (ස්යා॰ ක॰)</n>॥
gax:11:“අනිලෙනෙරිතං දිස්වා, සම්මාසම්බුද්ධචීවරං।
gae:විත්ති මමාහු තාවදෙ <n>විත්ති මෙ පාහුණා තාව (ස්යා॰), විත්ති මෙ තාවදෙ ජාතා (සී॰)</n>, දිස්වාන ගමනං මුනිං <n>මුනෙ (සී॰)</n>॥
gax:12:“චතුන්නවුතිතො <pb P=1.254/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:13:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.390/> සුදං ආයස්මා ගතසඤ්ඤකො ථෙරො ඉමා ගාථායො අභාසිත්ථාති।
cen:ගතසඤ්ඤකත්ථෙරස්සාපදානං තතියං।
sub:4:සත්තපදුමියත්ථෙරඅපදානං
gax:14:“නදීකූලෙ වසාමහං, නෙසාදො නාම බ්රාහ්මණො।
gae:සතපත්තෙහි පුප්ඵෙහි, සම්මජ්ජිත්වාන අස්සමං॥
gax:15:“සුවණ්ණවණ්ණං සම්බුද්ධං, සිද්ධත්ථං ලොකනායකං।
gae:දිස්වා නභෙන <n>වනෙන (ස්යා॰ ක॰)</n> ගච්ඡන්තං, හාසො මෙ උදපජ්ජථ॥
gax:16:“පච්චුග්ගන්ත්වාන සම්බුද්ධං, ලොකජෙට්ඨං නරාසභං।
gae:අස්සමං අතිනාමෙත්වා, ජලජග්ගෙහි ඔකිරිං॥
gax:17:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:18:“ඉතො තෙ සත්තමෙ කප්පෙ, චතුරො පාදපාවරා।
gae:සත්තරතනසම්පන්නා, චක්කවත්තී මහබ්බලා॥
gax:19:“පටිසම්භිදා <pb M=1.290/> <pb V=1.274/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සත්තපදුමියො ථෙරො ඉමා ගාථායො අභාසිත්ථාති।
cen:සත්තපදුමියත්ථෙරස්සාපදානං චතුත්ථං।
sub:5:පුප්ඵාසනදායකත්ථෙරඅපදානං
gax:20:“සුවණ්ණවණ්ණං <pb T=1.391/> සම්බුද්ධං, පීතරංසිංව <n>සතරංසිංව (සී॰ ස්යා॰)</n> භාණුමං।
gae:අවිදූරෙන ගච්ඡන්තං, සිද්ධත්ථං අපරාජිතං॥
gax:21:“තස්ස පච්චුග්ගමිත්වාන, පවෙසෙත්වාන අස්සමං।
gae:පුප්ඵාසනං මයා දින්නං, විප්පසන්නෙන චෙතසා॥
gax:22:“අඤ්ජලිං පග්ගහෙත්වාන, වෙදජාතො තදා අහං।
gae:බුද්ධෙ චිත්තං පසාදෙත්වා, තං කම්මං පරිණාමයිං॥
gax:23:“යං <pb P=1.255/> මෙ අත්ථි කතං පුඤ්ඤං, සයම්භුම්හපරාජිතෙ।
gae:සබ්බෙන තෙන කුසලෙන, විමලො හොමි සාසනෙ॥
gax:24:“චතුන්නවුතිතො කප්පෙ, පුප්ඵාසනමදං තදා।
gae:දුග්ගතිං නාභිජානාමි, පුප්ඵාසනස්සිදං ඵලං॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුප්ඵාසනදායකො ථෙරො ඉමා ගාථායො අභාසිත්ථාති।
cen:පුප්ඵාසනදායකත්ථෙරස්සාපදානං පඤ්චමං।
sub:6:ආසනසන්ථවිකත්ථෙරඅපදානං
gax:26:“චෙතියං උත්තමං නාම, සිඛිනො ලොකබන්ධුනො।
gae:අරඤ්ඤෙ ඉරීණෙ වනෙ, අන්ධාහිණ්ඩාමහං තදා॥
gax:27:“පවනා <pb T=1.392/> නික්ඛමන්තෙන, දිට්ඨං සීහාසනං මයා।
gae:එකංසං අඤ්ජලිං කත්වා, සන්ථවිං <n>ථවිස්සං (සී॰)</n> ලොකනායකං॥
gax:28:“දිවසභාගං <pb M=1.291/> ථවිත්වාන, බුද්ධං ලොකග්ගනායකං।
gae:හට්ඨො හට්ඨෙන චිත්තෙන, ඉමං වාචං උදීරයිං॥
gax:29:“‘නමො <pb V=1.275/> තෙ පුරිසාජඤ්ඤ, නමො තෙ පුරිසුත්තම।
gae:සබ්බඤ්ඤූසි මහාවීර, ලොකජෙට්ඨ නරාසභ’॥
gax:30:“අභිත්ථවිත්වා සිඛිනං, නිමිත්තකරණෙනහං।
gae:ආසනං අභිවාදෙත්වා, පක්කාමිං උත්තරාමුඛො॥
gax:31:“එකත්තිංසෙ ඉතො කප්පෙ, යං ථවිං වදතං වරං।
gae:දුග්ගතිං නාභිජානාමි, ථොමනාය ඉදං ඵලං॥
gax:32:“සත්තවීසෙ ඉතො කප්පෙ, අතුලා සත්ත ආසු තෙ।
gae:සත්තරතනසම්පන්නා, චක්කවත්තී මහබ්බලා॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ආසනසන්ථවිකො <n>ආසනසන්ථවකො (?), ආසනථවිකො (ක॰), ආසනත්ථවිකො (සී॰ ස්යා॰)</n> ථෙරො ඉමා ගාථායො අභාසිත්ථාති।
cen:ආසනසන්ථවිකත්ථෙරස්සාපදානං ඡට්ඨං।
sub:7:සද්දසඤ්ඤකත්ථෙරඅපදානං
gax:34:“සුදස්සනො <pb P=1.256/> මහාවීරො, දෙසෙති අමතං පදං।
gae:පරිවුතො සාවකෙහි, වසති ඝරමුත්තමෙ॥
gax:35:“තාය <pb T=1.393/> වාචාය මධුරාය, සඞ්ගණ්හාති <n>සඞ්ගණ්හන්තෙ (සී॰)</n> මහාජනං।
gae:ඝොසො ච විපුලො ආසි, ආසීසො <n>ආසංසො (සී॰)</n> දෙවමානුසෙ॥
gax:36:“නිග්ඝොසසද්දං සුත්වාන, සිද්ධත්ථස්ස මහෙසිනො।
gae:සද්දෙ චිත්තං පසාදෙත්වා, අවන්දිං ලොකනායකං॥
gax:37:“චතුන්නවුතිතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:38:“පටිසම්භිදා <pb M=1.292/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සද්දසඤ්ඤකො ථෙරො ඉමා ගාථායො අභාසිත්ථාති।
cen:සද්දසඤ්ඤකත්ථෙරස්සාපදානං සත්තමං।
sub:8:තිරංසියත්ථෙරඅපදානං
gax:39:“කෙසරිං <pb V=1.276/> අභිජාතංව, අග්ගික්ඛන්ධංව පබ්බතෙ।
gae:ඔභාසෙන්තං දිසා සබ්බා <n>නිවාසෙන්තං (ක॰), දිසාසින්නං (ස්යා॰)</n>, සිද්ධත්ථං පබ්බතන්තරෙ॥
gax:40:“සූරියස්ස ච ආලොකං, චන්දාලොකං තථෙව ච।
gae:බුද්ධාලොකඤ්ච දිස්වාන, විත්ති මෙ උදපජ්ජථ॥
gax:41:“තයො ආලොකෙ දිස්වාන, සම්බුද්ධං <n>බුද්ධඤ්ච (සී॰)</n> සාවකුත්තමං।
gae:එකංසං අජිනං කත්වා, සන්ථවිං ලොකනායකං॥
gax:42:“තයො <pb T=1.394/> හි ආලොකකරා, ලොකෙ ලොකතමොනුදා।
gae:චන්දො ච සූරියො චාපි, බුද්ධො ච ලොකනායකො॥
gax:43:“ඔපම්මං උපදස්සෙත්වා, කිත්තිතො මෙ මහාමුනි।
gae:බුද්ධස්ස වණ්ණං කිත්තෙත්වා, කප්පං සග්ගම්හි මොදහං॥
gax:44:“චතුන්නවුතිතො කප්පෙ, යං බුද්ධමභිකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:45:“එකසට්ඨිම්හිතො <pb P=1.257/> කප්පෙ, එකො ඤාණධරො අහු।
gae:සත්තරතනසම්පන්නො, චක්කවත්තී මහබ්බලො॥
gax:46:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිරංසියො ථෙරො ඉමා ගාථායො අභාසිත්ථාති।
cen:තිරංසියත්ථෙරස්සාපදානං අට්ඨමං।
sub:9:කන්දලිපුප්ඵියත්ථෙරඅපදානං
gax:47:“සින්ධුයා <pb M=1.293/> නදියා තීරෙ, අහොසිං කස්සකො තදා।
gae:පරකම්මායනෙ යුත්තො, පරභත්තං අපස්සිතො॥
gax:48:“සින්ධුං අනුචරන්තොහං, සිද්ධත්ථං ජිනමද්දසං।
gae:සමාධිනා නිසින්නංව, සතපත්තංව පුප්ඵිතං॥
gax:49:“සත්ත <pb T=1.395/> කන්දලිපුප්ඵානි, වණ්ටෙ ඡෙත්වානහං තදා।
gae:මත්ථකෙ අභිරොපෙසිං, බුද්ධස්සාදිච්චබන්ධුනො॥
gax:50:“සුවණ්ණවණ්ණං <pb V=1.277/> සම්බුද්ධං, අනුකූලෙ සමාහිතං।
gae:තිධාපභින්නමාතඞ්ගං, කුඤ්ජරංව දුරාසදං॥
gax:51:“තමහං උපගන්ත්වාන, නිපකං භාවිතින්ද්රියං।
gae:අඤ්ජලිං පග්ගහෙත්වාන, අවන්දිං සත්ථුනො අහං॥
gax:52:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:53:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කන්දලිපුප්ඵියො ථෙරො ඉමා ගාථායො අභාසිත්ථාති।
cen:කන්දලිපුප්ඵියත්ථෙරස්සාපදානං නවමං।
sub:10:කුමුදමාලියත්ථෙරඅපදානං
gax:54:“උසභං පවරං වීරං, මහෙසිං විජිතාවිනං।
gae:විපස්සිනං මහාවීරං, අභිජාතංව කෙසරිං॥
gax:55:“රථියං පටිපජ්ජන්තං, ආහුතීනං පටිග්ගහං।
gae:ගහෙත්වා කුමුදං මාලං, බුද්ධසෙට්ඨං සමොකිරිං॥
gax:56:“එකනවුතිතො <pb T=1.396/> <pb P=1.258/> කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:57:“පටිසම්භිදා <pb M=1.294/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කුමුදමාලියො ථෙරො ඉමා ගාථායො අභාසිත්ථාති।
cen:කුමුදමාලියත්ථෙරස්සාපදානං දසමං।
cen:ආරක්ඛදායකවග්ගො බාත්තිංසතිමො <n>බත්තිංසතිමො (සී॰ ස්යා॰)</n>।
bod:තස්සුද්දානං –
gax:ආරක්ඛදො භොජනදො, ගතසඤ්ඤී පදුමියො।
gax:පුප්ඵාසනී සන්ථවිකො, සද්දසඤ්ඤී තිරංසියො।
gae:කන්දලිකො කුමුදී ච, සත්තපඤ්ඤාස ගාථකාති॥
