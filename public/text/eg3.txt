cha:3:චූළවග්ගො
sub:1:අභිජ්ජමානපෙතවත්ථු
gax:387:“අභිජ්ජමානෙ <pb M=.167/> <pb V=.125/> <pb P=.47/> වාරිම්හි, ගඞ්ගාය ඉධ ගච්ඡසි।
gax:නග්ගො පුබ්බද්ධපෙතොව මාලධාරී අලඞ්කතො।
gae:කුහිං ගමිස්සසි පෙත, කත්ථ වාසො භවිස්සතී”ති॥
gax:388:“චුන්දට්ඨිලං <pb T=.205/> <n>චුන්දට්ඨිකං (සී॰)</n> ගමිස්සාමි, පෙතො සො ඉති භාසති।
gae:අන්තරෙ වාසභගාමං, බාරාණසිං ච <n>බාරාණසියා ච (සී॰ ස්යා॰)</n> සන්තිකෙ”॥
gax:389:තඤ්ච දිස්වා මහාමත්තො, කොලියො ඉති විස්සුතො।
gae:සත්තුං භත්තඤ්ච පෙතස්ස, පීතකඤ්ච යුගං අදා॥
gax:390:නාවාය තිට්ඨමානාය, කප්පකස්ස අදාපයි।
gae:කප්පකස්ස පදින්නම්හි, ඨානෙ පෙතස්ස දිස්සථ <n>පෙතස්සු’දිස්සථ (සී॰), පෙතස්සු’දිච්ඡථ (?)</n>॥
gax:391:තතො සුවත්ථවසනො, මාලධාරී අලඞ්කතො।
gax:ඨානෙ ඨිතස්ස පෙතස්ස, දක්ඛිණා උපකප්පථ।
gae:තස්මා දජ්ජෙථ පෙතානං, අනුකම්පාය පුනප්පුනං॥
gax:392:සාතුන්නවසනා <n>සාහුන්නවාසිනො (ස්යා॰ පී॰), සාහුන්දවාසිනො (ක॰)</n> එකෙ, අඤ්ඤෙ කෙසනිවාසනා <n>කෙසනිවාසිනො (ස්යා॰ ක॰)</n>।
gae:පෙතා භත්තාය ගච්ඡන්ති, පක්කමන්ති දිසොදිසං॥
gax:393:දූරෙ එකෙ <n>දූරෙ පෙතා (ක॰)</n> පධාවිත්වා, අලද්ධාව නිවත්තරෙ।
gae:ඡාතා පමුච්ඡිතා භන්තා, භූමියං පටිසුම්භිතා॥
gax:394:තෙ ච <n>කෙචි (සී॰ ස්යා॰)</n> තත්ථ පපතිතා <n>පපතිත්වා (සී॰), ච පතිතා (ස්යා॰)</n>, භූමියං පටිසුම්භිතා।
gae:පුබ්බෙ අකතකල්යාණා, අග්ගිදඩ්ඪාව ආතපෙ॥
gax:395:“මයං පුබ්බෙ පාපධම්මා, ඝරණී කුලමාතරො।
gae:සන්තෙසු දෙය්යධම්මෙසු, දීපං නාකම්හ අත්තනො॥
gax:396:“පහූතං <pb T=.206/> <pb P=.48/> අන්නපානම්පි, අපිස්සු අවකිරීයති।
gae:සම්මග්ගතෙ පබ්බජිතෙ, න ච කිඤ්චි අදම්හසෙ॥
gax:397:“අකම්මකාමා <pb M=.168/> අලසා, සාදුකාමා මහග්ඝසා।
gae:ආලොපපිණ්ඩදාතාරො, පටිග්ගහෙ පරිභාසිම්හසෙ <n>පරිභාසිතා (ස්යා॰ ක॰)</n>॥
gax:398:“තෙ <pb V=.126/> ඝරා තා ච දාසියො, තානෙවාභරණානි නො।
gae:තෙ අඤ්ඤෙ පරිචාරෙන්ති, මයං දුක්ඛස්ස භාගිනො॥
gax:399:“වෙණී වා අවඤ්ඤා හොන්ති, රථකාරී ච දුබ්භිකා।
gae:චණ්ඩාලී කපණා හොන්ති, කප්පකා <n>න්හාපිකා (සී॰)</n> ච පුනප්පුනං॥
gax:400:“යානි යානි නිහීනානි, කුලානි කපණානි ච।
gae:තෙසු තෙස්වෙව ජායන්ති, එසා මච්ඡරිනො ගති॥
gax:401:“පුබ්බෙ ච කතකල්යාණා, දායකා වීතමච්ඡරා।
gae:සග්ගං තෙ පරිපූරෙන්ති, ඔභාසෙන්ති ච නන්දනං॥
gax:402:“වෙජයන්තෙ ච පාසාදෙ, රමිත්වා කාමකාමිනො।
gae:උච්චාකුලෙසු ජායන්ති, සභොගෙසු තතො චුතා॥
gax:403:“කූටාගාරෙ ච පාසාදෙ, පල්ලඞ්කෙ ගොනකත්ථතෙ।
gae:බීජිතඞ්ගා <n>වීජිතඞ්ගා (සී॰ ස්යා॰)</n> මොරහත්ථෙහි, කුලෙ ජාතා යසස්සිනො॥
gax:404:“අඞ්කතො අඞ්කං ගච්ඡන්ති, මාලධාරී අලඞ්කතා।
gae:ධාතියො උපතිට්ඨන්ති, සායං පාතං සුඛෙසිනො॥
gax:405:“නයිදං <pb T=.207/> අකතපුඤ්ඤානං, කතපුඤ්ඤානමෙවිදං।
gae:අසොකං නන්දනං රම්මං, තිදසානං මහාවනං॥
gax:406:“සුඛං අකතපුඤ්ඤානං, ඉධ නත්ථි පරත්ථ ච।
gae:සුඛඤ්ච කතපුඤ්ඤානං, ඉධ චෙව පරත්ථ ච॥
gax:407:“තෙසං සහබ්යකාමානං, කත්තබ්බං කුසලං බහුං।
gae:කතපුඤ්ඤා හි මොදන්ති, සග්ගෙ භොගසමඞ්ගිනො”ති॥
cen:අභිජ්ජමානපෙතවත්ථු පඨමං।
sub:2:සාණවාසීථෙරපෙතවත්ථු
gax:408:කුණ්ඩිනාගරියො <pb P=.49/> ථෙරො, සාණවාසි <n>සානුවාසි (සී॰), සානවාසි (ස්යා॰)</n> නිවාසිකො।
gae:පොට්ඨපාදොති නාමෙන, සමණො භාවිතින්ද්රියො॥
gax:409:තස්ස <pb M=.169/> මාතා පිතා භාතා, දුග්ගතා යමලොකිකා।
gae:පාපකම්මං <pb T=.208/> කරිත්වාන, පෙතලොකං ඉතො ගතා॥
gax:410:තෙ <pb V=.127/> දුග්ගතා සූචිකට්ටා, කිලන්තා නග්ගිනො කිසා।
gae:උත්තසන්තා <n>ඔත්තප්පන්තා (ස්යා॰ ක॰)</n> මහත්තාසා <n>මහාතාසා (සී॰)</n>, න දස්සෙන්ති කුරූරිනො <n>කුරුද්දිනො (ක॰)</n>॥
gax:411:තස්ස භාතා විතරිත්වා, නග්ගො එකපථෙකකො।
gae:චතුකුණ්ඩිකො භවිත්වාන, ථෙරස්ස දස්සයීතුමං॥
gax:412:ථෙරො චාමනසිකත්වා, තුණ්හීභූතො අතික්කමි।
gae:සො ච විඤ්ඤාපයී ථෙරං, ‘භාතා පෙතගතො අහං’॥
gax:413:“මාතා <pb P=.50/> පිතා ච තෙ භන්තෙ, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා॥
gax:414:“තෙ දුග්ගතා සූචිකට්ටා, කිලන්තා නග්ගිනො කිසා।
gae:උත්තසන්තා මහත්තාසා, න දස්සෙන්ති කුරූරිනො॥
gax:415:“අනුකම්පස්සු කාරුණිකො, දත්වා අන්වාදිසාහි නො।
gae:තව දින්නෙන දානෙන, යාපෙස්සන්ති කුරූරිනො”ති॥
gax:416:ථෙරො චරිත්වා පිණ්ඩාය, භික්ඛූ අඤ්ඤෙ ච ද්වාදස।
gae:එකජ්ඣං සන්නිපතිංසු, භත්තවිස්සග්ගකාරණා॥
gax:417:ථෙරො සබ්බෙව තෙ ආහ, “යථාලද්ධං දදාථ මෙ।
gae:සඞ්ඝභත්තං කරිස්සාමි, අනුකම්පාය ඤාතිනං”॥
gax:418:නිය්යාදයිංසු ථෙරස්ස, ථෙරො සඞ්ඝං නිමන්තයි।
gax:දත්වා අන්වාදිසි ථෙරො, මාතු පිතු ච භාතුනො।
gax:“ඉදං මෙ ඤාතීනං හොතු, සුඛිතා හොන්තු ඤාතයො”॥
gax:419:සමනන්තරානුද්දිට්ඨෙ, භොජනං උදපජ්ජථ।
gae:සුචිං පණීතං සම්පන්නං, අනෙකරසබ්යඤ්ජනං॥
gax:420:තතො උද්දස්සයී <n>උද්දිසයී (සී॰ ක॰), උද්දිස්සති (ස්යා॰ ක॰)</n> භාතා, වණ්ණවා බලවා සුඛී।
gax:“පහූතං භොජනං භන්තෙ, පස්ස නග්ගාම්හසෙ මයං।
gae:තථා භන්තෙ පරක්කම, යථා වත්ථං ලභාමසෙ”ති॥
gax:421:ථෙරො <pb M=.170/> සඞ්කාරකූටම්හා, උච්චිනිත්වාන නන්තකෙ।
gae:පිලොතිකං <pb T=.209/> පටං කත්වා, සඞ්ඝෙ චාතුද්දිසෙ අදා॥
gax:422:දත්වා අන්වාදිසී ථෙරො, මාතු පිතු ච භාතුනො।
gax:“ඉදං මෙ ඤාතීනං හොතු, සුඛිතා හොන්තු ඤාතයො”॥
gax:423:සමනන්තරානුද්දිට්ඨෙ, වත්ථානි උදපජ්ජිසුං।
gae:තතො සුවත්ථවසනො, ථෙරස්ස දස්සයීතුමං॥
gax:424:“යාවතා <pb V=.128/> නන්දරාජස්ස, විජිතස්මිං පටිච්ඡදා।
gae:තතො බහුතරා භන්තෙ, වත්ථානච්ඡාදනානි නො॥
gax:425:“කොසෙය්යකම්බලීයානි, ඛොම කප්පාසිකානි ච।
gae:විපුලා ච මහග්ඝා ච, තෙපාකාසෙවලම්බරෙ॥
gax:426:“තෙ මයං පරිදහාම, යං යං හි මනසො පියං।
gae:තථා භන්තෙ පරක්කම, යථා ගෙහං ලභාමසෙ”ති॥
gax:427:ථෙරො පණ්ණකුටිං කත්වා, සඞ්ඝෙ චාතුද්දිසෙ අදා।
gax:දත්වා අන්වාදිසී ථෙරො, මාතු පිතු ච භාතුනො।
gax:“ඉදං මෙ ඤාතීනං හොතු, සුඛිතා හොන්තු ඤාතයො”॥
gax:428:සමනන්තරානුද්දිට්ඨෙ <pb P=.51/>, ඝරානි උදපජ්ජිසුං।
gae:කූටාගාරනිවෙසනා, විභත්තා භාගසො මිතා॥
gax:429:“න මනුස්සෙසු ඊදිසා, යාදිසා නො ඝරා ඉධ।
gae:අපි දිබ්බෙසු යාදිසා, තාදිසා නො ඝරා ඉධ॥
gax:430:“දද්දල්ලමානා <pb T=.210/> ආභෙන්ති <n>ආභන්ති (ක॰)</n>, සමන්තා චතුරො දිසා।
gax:‘තථා භන්තෙ පරක්කම, යථා පානීයං ලභාමසෙ”ති॥
gax:431:ථෙරො කරණං <n>කරකං (සී॰ ස්යා॰ පී॰)</n> පූරෙත්වා, සඞ්ඝෙ චාතුද්දිසෙ අදා।
gax:දත්වා අන්වාදිසී ථෙරො, මාතු පිතු ච භාතුනො।
gax:“ඉදං මෙ ඤාතීනං හොතු, සුඛිතා හොන්තු ඤාතයො’॥
gax:432:සමනන්තරානුද්දිට්ඨෙ, පානීයං උදපජ්ජථ।
gae:ගම්භීරා චතුරස්සා ච, පොක්ඛරඤ්ඤො සුනිම්මිතා॥
gax:433:සීතොදිකා <pb M=.171/> සුප්පතිත්ථා, සීතා අප්පටිගන්ධියා।
gae:පදුමුප්පලසඤ්ඡන්නා, වාරිකිඤ්ජක්ඛපූරිතා॥
gax:434:තත්ථ න්හත්වා පිවිත්වා ච, ථෙරස්ස පටිදස්සයුං।
gax:“පහූතං පානීයං භන්තෙ, පාදා දුක්ඛා ඵලන්ති නො”॥
gax:435:“ආහිණ්ඩමානා ඛඤ්ජාම, සක්ඛරෙ කුසකණ්ටකෙ।
gae:‘තථා භන්තෙ පරක්කම, යථා යානං ලභාමසෙ’”ති॥
gax:436:ථෙරො සිපාටිකං ලද්ධා, සඞ්ඝෙ චාතුද්දිසෙ අදා।
gax:දත්වා අන්වාදිසී ථෙරො, මාතු පිතු ච භාතුනො।
gax:“ඉදං මෙ ඤාතීනං හොතු, සුඛිතා හොන්තු ඤාතයො”॥
gax:437:සමනන්තරානුද්දිට්ඨෙ <pb V=.129/>, පෙතා රථෙන මාගමුං।
gax:“අනුකම්පිතම්හ භදන්තෙ, භත්තෙනච්ඡාදනෙන ච॥
gax:438:“ඝරෙන පානීයදානෙන, යානදානෙන චූභයං।
gae:මුනිං කාරුණිකං ලොකෙ, භන්තෙ වන්දිතුමාගතා”ති॥
cen:සාණවාසීථෙරපෙතවත්ථු දුතියං।
sub:3:රථකාරපෙතිවත්ථු
gax:439:“වෙළුරියථම්භං <pb T=.211/> <pb P=.53/> රුචිරං පභස්සරං, විමානමාරුය්හ අනෙකචිත්තං।
gae:තත්ථච්ඡසි දෙවි මහානුභාවෙ, පථද්ධනි <n>සමන්තතො (ක॰)</n> පන්නරසෙව චන්දො॥
gax:440:“වණ්ණො ච තෙ කනකස්ස සන්නිභො, උත්තත්තරූපො භුස දස්සනෙය්යො।
gae:පල්ලඞ්කසෙට්ඨෙ අතුලෙ නිසින්නා, එකා තුවං නත්ථි ච තුය්හ සාමිකො॥
gax:441:“ඉමා ච තෙ පොක්ඛරණී සමන්තා, පහූතමල්යා <n>පහූතමාලා (සී॰ ස්යා॰)</n> බහුපුණ්ඩරීකා।
gae:සුවණ්ණචුණ්ණෙහි සමන්තමොත්ථතා, න තත්ථ පඞ්කො පණකො ච විජ්ජති॥
gax:442:“හංසා <pb M=.172/> චිමෙ දස්සනීයා මනොරමා, උදකස්මිමනුපරියන්ති සබ්බදා।
gae:සමය්ය වග්ගූපනදන්ති සබ්බෙ, බින්දුස්සරා දුන්දුභීනංව ඝොසො॥
gax:443:“දද්දල්ලමානා යසසා යසස්සිනී, නාවාය ච ත්වං අවලම්බ තිට්ඨසි।
gae:ආළාරපම්හෙ <pb T=.212/> හසිතෙ පියංවදෙ, සබ්බඞ්ගකල්යාණි භුසං විරොචසි॥
gax:444:“ඉදං <pb P=.54/> විමානං විරජං සමෙ ඨිතං, උය්යානවන්තං <n>උය්යානවනං (ක॰)</n> රතිනන්දිවඩ්ඪනං।
gae:ඉච්ඡාමහං නාරි අනොමදස්සනෙ, තයා සහ නන්දනෙ ඉධ මොදිතු”න්ති॥
gax:445:“කරොහි කම්මං ඉධ වෙදනීයං, චිත්තඤ්ච තෙ ඉධ නිහිතං භවතු <n>නතඤ්ච හොතු (ක॰), නිතඤ්ච හොතු (ස්යා॰)</n>।
gae:කත්වාන කම්මං ඉධ වෙදනීයං, එවං මමං ලච්ඡසි කාමකාමිනි”න්ති॥
gax:446:“සාධූ”ති සො තස්සා පටිස්සුණිත්වා, අකාසි කම්මං තහිං වෙදනීයං।
gae:කත්වාන කම්මං තහිං වෙදනීයං, උපපජ්ජි සො මාණවො තස්සා සහබ්යතන්ති॥
cen:රථකාරපෙතිවත්ථු තතියං।
cen:භාණවාරං දුතියං නිට්ඨිතං।
sub:4:භුසපෙතවත්ථු
gax:447:“භුසානි <pb V=.130/> <pb P=.55/> එකො සාලිං පුනාපරො, අයඤ්ච නාරී සකමංසලොහිතං।
gae:තුවඤ්ච <pb T=.213/> ගූථං අසුචිං අකන්තං <n>අකන්තිකං (සී॰ පී॰)</n>, පරිභුඤ්ජසි කිස්ස අයං විපාකො”ති॥
gax:448:“අයං <pb M=.173/> පුරෙ මාතරං හිංසති, අයං පන කූටවාණිජො।
gae:අයං මංසානි ඛාදිත්වා, මුසාවාදෙන වඤ්චෙති॥
gax:449:“අහං මනුස්සෙසු මනුස්සභූතා, අගාරිනී සබ්බකුලස්ස ඉස්සරා।
gae:සන්තෙසු පරිගුහාමි, මා ච කිඤ්චි ඉතො අදං॥
gax:450:“මුසාවාදෙන ඡාදෙමි, ‘නත්ථි එතං මම ගෙහෙ।
gae:සචෙ සන්තං නිගුහාමි, ගූථො මෙ හොතු භොජනං’॥
gax:451:“තස්ස කම්මස්ස විපාකෙන, මුසාවාදස්ස චූභයං।
gae:සුගන්ධං සාලිනො භත්තං, ගූථං මෙ පරිවත්තති॥
gax:452:“අවඤ්ඣානි ච කම්මානි, න හි කම්මං විනස්සති।
gae:දුග්ගන්ධං කිමිනං <n>කිමිජං (සී॰)</n> මීළං, භුඤ්ජාමි ච පිවාමි චා”ති॥
cen:භුසපෙතවත්ථු චතුත්ථං।
sub:5:කුමාරපෙතවත්ථු
gax:453:අච්ඡෙරරූපං සුගතස්ස ඤාණං, සත්ථා යථා පුග්ගලං බ්යාකාසි।
gae:උස්සන්නපුඤ්ඤාපි භවන්ති හෙකෙ, පරිත්තපුඤ්ඤාපි භවන්ති හෙකෙ॥
gax:454:අයං <pb P=.56/> කුමාරො සීවථිකාය ඡඩ්ඩිතො, අඞ්ගුට්ඨස්නෙහෙන <pb T=.214/> යාපෙති රත්තිං।
gae:න යක්ඛභූතා න සරීසපා <n>සිරිංසපා (සී॰ ස්යා॰ පී॰)</n> වා, විහෙඨයෙය්යුං කතපුඤ්ඤං කුමාරං॥
gax:455:සුනඛාපිමස්ස පලිහිංසු පාදෙ, ධඞ්කා සිඞ්ගාලා <n>සිගාලා (සී॰ ස්යා॰ පී॰)</n> පරිවත්තයන්ති।
gae:ගබ්භාසයං පක්ඛිගණා හරන්ති, කාකා පන අක්ඛිමලං හරන්ති॥
gax:456:නයිමස්ස <pb M=.174/> <n>න ඉමස්ස (ස්යා॰), නිමස්ස (ක॰)</n> රක්ඛං විදහිංසු කෙචි, න ඔසධං සාසපධූපනං වා।
gae:නක්ඛත්තයොගම්පි න අග්ගහෙසුං <n>න උග්ගහෙසුං (ක॰)</n>, න සබ්බධඤ්ඤානිපි ආකිරිංසු॥
gax:457:එතාදිසං උත්තමකිච්ඡපත්තං, රත්තාභතං සීවථිකාය ඡඩ්ඩිතං।
gae:නොනීතපිණ්ඩංව පවෙධමානං, සසංසයං ජීවිතසාවසෙසං॥
gax:458:තමද්දසා <pb V=.131/> දෙවමනුස්සපූජිතො, දිස්වා ච තං බ්යාකරි භූරිපඤ්ඤො।
gax:“අයං කුමාරො නගරස්සිමස්ස, අග්ගකුලිකො භවිස්සති භොගතො ච” <n>භොගවා ච (ස්යා॰ ක॰)</n>॥
gax:459:“කිස්ස <pb T=.215/> <n>කිං’ස (?)</n> වතං කිං පන බ්රහ්මචරියං, කිස්ස සුචිණ්ණස්ස අයං විපාකො।
gae:එතාදිසං බ්යසනං පාපුණිත්වා, තං තාදිසං පච්චනුභොස්සතිද්ධි”න්ති॥
gax:460:බුද්ධපමුඛස්ස භික්ඛුසඞ්ඝස්ස, පූජං අකාසි ජනතා උළාරං।
gae:තත්රස්ස චිත්තස්සහු අඤ්ඤථත්තං, වාචං අභාසි ඵරුසං අසබ්භං॥
gax:461:සො තං විතක්කං පවිනොදයිත්වා, පීතිං පසාදං පටිලද්ධා පච්ඡා।
gae:තථාගතං ජෙතවනෙ වසන්තං, යාගුයා උපට්ඨාසි සත්තරත්තං॥
gax:462:තස්ස <n>තං’ස (?)</n> වතං තං පන බ්රහ්මචරියං, තස්ස සුචිණ්ණස්ස අයං විපාකො।
gae:එතාදිසං බ්යසනං පාපුණිත්වා, තං තාදිසං පච්චනුභොස්සතිද්ධිං॥
gax:463:ඨත්වාන <pb M=.175/> සො වස්සසතං ඉධෙව, සබ්බෙහි කාමෙහි සමඞ්ගිභූතො।
gae:කායස්ස භෙදා අභිසම්පරායං, සහබ්යතං ගච්ඡති වාසවස්සාති॥
cen:කුමාරපෙතවත්ථු පඤ්චමං।
sub:6:සෙරිණීපෙතවත්ථු
gax:464:“නග්ගා <pb T=.216/> <pb P=.57/> දුබ්බණ්ණරූපාසි, කිසා ධමනිසන්ථතා।
gae:උප්ඵාසුලිකෙ කිසිකෙ, කා නු ත්වං ඉධ තිට්ඨසී”ති॥
gax:465:“අහං භදන්තෙ පෙතීම්හි, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා”ති॥
gax:466:“කිං නු කායෙන වාචාය, මනසා කුක්කටං කතං।
gae:කිස්ස කම්මවිපාකෙන, පෙතලොකං ඉතො ගතා”ති॥
gax:467:“අනාවටෙසු තිත්ථෙසු, විචිනිං අඩ්ඪමාසකං।
gae:සන්තෙසු දෙය්යධම්මෙසු, දීපං නාකාසිමත්තනො॥
gax:468:“නදිං උපෙමි තසිතා, රිත්තකා පරිවත්තති।
gae:ඡායං උපෙමි උණ්හෙසු, ආතපො පරිවත්තති॥
gax:469:“අග්ගිවණ්ණො ච මෙ වාතො, ඩහන්තො උපවායති।
gae:එතඤ්ච භන්තෙ අරහාමි, අඤ්ඤඤ්ච පාපකං තතො॥
gax:470:“ගන්ත්වාන <pb V=.132/> <pb P=.58/> හත්ථිනිං පුරං, වජ්ජෙසි මය්හ මාතරං।
gax:‘ධීතා ච තෙ මයා දිට්ඨා, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා’॥
gax:471:“අත්ථි මෙ එත්ථ නික්ඛිත්තං, අනක්ඛාතඤ්ච තං මයා।
gae:චත්තාරිසතසහස්සානි, පල්ලඞ්කස්ස ච හෙට්ඨතො॥
gax:472:“තතො මෙ දානං දදතු, තස්සා ච හොතු ජීවිකා।
gax:දානං දත්වා ච මෙ මාතා, දක්ඛිණං අනුදිච්ඡතු <n>අනුදිස්සතු (සී॰ පී॰), අන්වාදිස්සතු (ස්යා॰)</n>।
gae:තදාහං <pb T=.217/> සුඛිතා හෙස්සං, සබ්බකාමසමිද්ධිනී”ති॥
gax:473:“සාධූ”ති <pb M=.176/> සො පටිස්සුත්වා, ගන්ත්වාන හත්ථිනිං පුරං।
bod:අවොච තස්සා මාතරං –
gae:‘ධීතා ච තෙ මයා දිට්ඨා, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා’॥
gax:474:“සා මං තත්ථ සමාදපෙසි, ( ) <n>(ගන්ත්වාන හත්ථිනිං පුරං) (ස්යා॰ ක॰)</n> වජ්ජෙසි මය්හ මාතරං।
gax:‘ධීතා ච තෙ මයා දිට්ඨා, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා’॥
gax:475:“අත්ථි ච මෙ එත්ථ නික්ඛිත්තං, අනක්ඛාතඤ්ච තං මයා।
gae:චත්තාරිසතසහස්සානි, පල්ලඞ්කස්ස ච හෙට්ඨතො॥
gax:476:“තතො මෙ දානං දදතු, තස්සා ච හොතු ජීවිකා।
gax:දානං දත්වා ච මෙ මාතා, දක්ඛිණං අනුදිච්ඡතු ( ) <n>(තතො තුවං දානං දෙහි, තස්සා දක්ඛිණමාදිසී) (ක॰)</n>।
gax:‘තදා සා සුඛිතා හෙස්සං, සබ්බකාමසමිද්ධිනී’”ති॥
gax:477:තතො හි සා දානමදා, තස්සා දක්ඛිණමාදිසී।
gae:පෙතී ච සුඛිතා ආසි, තස්සා චාසි සුජීවිකාති॥
cen:සෙරිණීපෙතවත්ථු ඡට්ඨං।
sub:7:මිගලුද්දකපෙතවත්ථු
gax:478:“නරනාරිපුරක්ඛතො <pb P=.59/> යුවා, රජනීයෙහි කාමගුණෙහි <n>කාමෙහි (ක॰)</n> සොභසි।
gae:දිවසං අනුභොසි කාරණං, කිමකාසි පුරිමාය ජාතියා”ති॥
gax:479:“අහං <pb V=.133/> රාජගහෙ රම්මෙ, රමණීයෙ ගිරිබ්බජෙ।
gae:මිගලුද්දො <pb T=.218/> පුරෙ ආසිං, ලොහිතපාණි දාරුණො॥
gax:480:“අවිරොධකරෙසු පාණිසු, පුථුසත්තෙසු පදුට්ඨමානසො।
gae:විචරිං අතිදාරුණො සදා <n>තදා (සී॰)</n>, පරහිංසාය රතො අසඤ්ඤතො॥
gax:481:“තස්ස <pb M=.177/> මෙ සහායො සුහදයො <n>සුහදො (සී॰)</n>, සද්ධො ආසි උපාසකො।
gae:සොපි <n>සො හි (ස්යා॰)</n> මං අනුකම්පන්තො, නිවාරෙසි පුනප්පුනං॥
gax:482:“‘මාකාසි පාපකං කම්මං, මා තාත දුග්ගතිං අගා।
gae:සචෙ ඉච්ඡසි පෙච්ච සුඛං, විරම පාණවධා අසංයමා’॥
gax:483:“තස්සාහං වචනං සුත්වා, සුඛකාමස්ස හිතානුකම්පිනො।
gae:නාකාසිං සකලානුසාසනිං, චිරපාපාභිරතො අබුද්ධිමා॥
gax:484:“සො මං පුන භූරිසුමෙධසො, අනුකම්පාය සංයමෙ නිවෙසයි।
gax:‘සචෙ දිවා හනසි පාණිනො, අථ තෙ රත්තිං භවතු සංයමො’॥
gax:485:“ස්වාහං <pb P=.60/> දිවා හනිත්වා පාණිනො, විරතො රත්තිමහොසි සඤ්ඤතො।
gae:රත්තාහං පරිචාරෙමි, දිවා ඛජ්ජාමි දුග්ගතො॥
gax:486:“තස්ස කම්මස්ස කුසලස්ස, අනුභොමි රත්තිං අමානුසිං।
gae:දිවා පටිහතාව <n>පටිහතා ච (ක॰)</n> කුක්කුරා, උපධාවන්ති සමන්තා ඛාදිතුං॥
gax:487:“යෙ ච තෙ සතතානුයොගිනො, ධුවං පයුත්තා සුගතස්ස සාසනෙ।
gae:මඤ්ඤාමි තෙ අමතමෙව කෙවලං, අධිගච්ඡන්ති පදං අසඞ්ඛත”න්ති॥
cen:මිගලුද්දකපෙතවත්ථු සත්තමං।
sub:8:දුතියමිගලුද්දකපෙතවත්ථු
gax:488:“කූටාගාරෙ <pb T=.219/> ච පාසාදෙ, පල්ලඞ්කෙ ගොනකත්ථතෙ।
gae:පඤ්චඞ්ගිකෙන තුරියෙන, රමසි සුප්පවාදිතෙ॥
gax:489:“තතො <pb M=.178/> රත්යා විවසානෙ <n>ව්යවසානෙ (සී॰)</n>, සූරියුග්ගමනං පති।
gae:අපවිද්ධො සුසානස්මිං, බහුදුක්ඛං නිගච්ඡසි॥
gax:490:“කිං <pb P=.61/> නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, ඉදං දුක්ඛං නිගච්ඡසි”॥
gax:491:“අහං <pb V=.134/> රාජගහෙ රම්මෙ, රමණීයෙ ගිරිබ්බජෙ।
gae:මිගලුද්දො පුරෙ ආසිං, ලුද්දො චාසිමසඤ්ඤතො॥
gax:492:“තස්ස මෙ සහායො සුහදයො, සද්ධො ආසි උපාසකො।
gax:තස්ස කුලුපකො භික්ඛු, ආසි ගොතමසාවකො।
gae:සොපි මං අනුකම්පන්තො, නිවාරෙසි පුනප්පුනං॥
gax:493:“‘මාකාසි පාපකං කම්මං, මා තාත දුග්ගතිං අගා।
gae:සචෙ ඉච්ඡසි පෙච්ච සුඛං, විරම පාණවධා අසංයමා’॥
gax:494:“තස්සාහං වචනං සුත්වා, සුඛකාමස්ස හිතානුකම්පිනො।
gae:නාකාසිං සකලානුසාසනිං, චිරපාපාභිරතො අබුද්ධිමා॥
gax:495:“සො මං පුන භූරිසුමෙධසො, අනුකම්පාය සංයමෙ නිවෙසයි।
gax:‘සචෙ දිවා හනසි පාණිනො, අථ තෙ රත්තිං භවතු සංයමො’॥
gax:496:“ස්වාහං දිවා හනිත්වා පාණිනො, විරතො රත්තිමහොසි සඤ්ඤතො।
gae:රත්තාහං පරිචාරෙමි, දිවා ඛජ්ජාමි දුග්ගතො॥
gax:497:“තස්ස <pb T=.220/> කම්මස්ස කුසලස්ස, අනුභොමි රත්තිං අමානුසිං।
gae:දිවා පටිහතාව කුක්කුරා, උපධාවන්ති සමන්තා ඛාදිතුං॥
gax:498:“යෙ ච තෙ සතතානුයොගිනො, ධුවං පයුත්තා <n>ධුවයුත්තා (සී॰)</n> සුගතස්ස සාසනෙ।
gae:මඤ්ඤාමි තෙ අමතමෙව කෙවලං, අධිගච්ඡන්ති පදං අසඞ්ඛත”න්ති॥
cen:දුතියමිගලුද්දකපෙතවත්ථු අට්ඨමං।
sub:9:කූටවිනිච්ඡයිකපෙතවත්ථු
gax:499:“මාලී <pb M=.179/> <pb P=.62/> කිරිටී කායූරී <n>කෙයූරී (සී॰)</n>, ගත්තා තෙ චන්දනුස්සදා।
gae:පසන්නමුඛවණ්ණොසි, සූරියවණ්ණොව සොභසි॥
gax:500:“අමානුසා පාරිසජ්ජා, යෙ තෙමෙ පරිචාරකා।
gax:දස කඤ්ඤාසහස්සානි, යා තෙමා පරිචාරිකා।
gae:තා <n>කා (ක॰)</n> කම්බුකායූරධරා, කඤ්චනාවෙළභූසිතා॥
gax:501:“මහානුභාවොසි තුවං, ලොමහංසනරූපවා।
gae:පිට්ඨිමංසානි අත්තනො, සාමං උක්කච්ච <n>උක්කඩ්ඪ (සී॰)</n> ඛාදසි॥
gax:502:“කිං <pb V=.135/> නු කායෙන වාචාය, මනසා දුක්කුටං කතං।
gax:කිස්ස කම්මවිපාකෙන, පිට්ඨිමංසානි අත්තනො।
gae:සාමං උක්කච්ච ඛාදසී”ති॥
gax:503:“අත්තනොහං අනත්ථාය, ජීවලොකෙ අචාරිසං।
gae:පෙසුඤ්ඤමුසාවාදෙන, නිකතිවඤ්චනාය ච॥
gax:504:“තත්ථාහං පරිසං ගන්ත්වා, සච්චකාලෙ උපට්ඨිතෙ।
gae:අත්ථං <pb T=.221/> ධම්මං නිරාකත්වා <n>නිරංකත්වා (ක॰) නි + ආ + කර + ත්වා = නිරාකත්වා</n>, අධම්මමනුවත්තිසං॥
gax:505:“එවං සො ඛාදතත්තානං, යො හොති පිට්ඨිමංසිකො।
gae:යථාහං අජ්ජ ඛාදාමි, පිට්ඨිමංසානි අත්තනො॥
gax:506:“තයිදං තයා නාරද සාමං දිට්ඨං, අනුකම්පකා යෙ කුසලා වදෙය්යුං।
gae:මා පෙසුණං මා ච මුසා අභාණි, මා ඛොසි පිට්ඨිමංසිකො තුව”න්ති॥
cen:කූටවිනිච්ඡයිකපෙතවත්ථු නවමං।
sub:10:ධාතුවිවණ්ණපෙතවත්ථු
gax:507:“අන්තලික්ඛස්මිං <pb P=.63/> තිට්ඨන්තො, දුග්ගන්ධො පූති වායසි।
gae:මුඛඤ්ච තෙ කිමයො පූතිගන්ධං, ඛාදන්ති කිං කම්මමකාසි පුබ්බෙ॥
gax:508:“තතො <pb M=.180/> සත්ථං ගහෙත්වාන, ඔක්කන්තන්ති පුනප්පුනං।
gae:ඛාරෙන පරිප්ඵොසිත්වා, ඔක්කන්තන්ති පුනප්පුනං॥
gax:509:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, ඉදං දුක්ඛං නිගච්ඡසී”ති॥
gax:510:“අහං රාජගහෙ රම්මෙ, රමණීයෙ ගිරිබ්බජෙ।
gae:ඉස්සරො ධනධඤ්ඤස්ස, සුපහූතස්ස මාරිස॥
gax:511:“තස්සායං මෙ භරියා ච, ධීතා ච සුණිසා ච මෙ।
gax:තා මාලං උප්පලඤ්චාපි, පච්චග්ඝඤ්ච විලෙපනං।
gae:ථූපං හරන්තියො වාරෙසිං, තං පාපං පකතං මයා॥
gax:512:“ඡළාසීතිසහස්සානි <pb T=.222/>, මයං පච්චත්තවෙදනා।
gae:ථූපපූජං විවණ්ණෙත්වා, පච්චාම නිරයෙ භුසං॥
gax:513:“යෙ <pb V=.136/> ච ඛො ථූපපූජාය, වත්තන්තෙ අරහතො මහෙ।
gae:ආදීනවං පකාසෙන්ති, විවෙචයෙථ <n>විවෙචයථ (සී॰)</n> නෙ තතො॥
gax:514:“ඉමා ච පස්ස ආයන්තියො, මාලධාරී අලඞ්කතා।
gae:මාලාවිපාකංනුභොන්තියො <n>අනුභවන්ති (සී॰ පී॰)</n>, සමිද්ධා ච තා <n>සමිද්ධා තා (සී॰ ස්යා॰)</n> යසස්සිනියො॥
gax:515:“තඤ්ච දිස්වාන අච්ඡෙරං, අබ්භුතං ලොමහංසනං।
gae:නමො කරොන්ති සප්පඤ්ඤා, වන්දන්ති තං මහාමුනිං॥
gax:516:“සොහං <pb P=.64/> නූන ඉතො ගන්ත්වා, යොනිං ලද්ධාන මානුසිං।
gae:ථූපපූජං කරිස්සාමි, අප්පමත්තො පුනප්පුන”න්ති॥
cen:ධාතුවිවණ්ණපෙතවත්ථු දසමං। චූළවග්ගො තතියො නිට්ඨිතො।
bod:තස්සුද්දානං –
gax:අභිජ්ජමානො කුණ්ඩියො <n>කොණ්ඩඤ්ඤො (සබ්බත්ථ)</n>, රථකාරී භුසෙන ච।
gax:කුමාරො ගණිකා චෙව, ද්වෙ ලුද්දා පිට්ඨිපූජනා।
gae:වග්ගො තෙන පවුච්චතීති॥
