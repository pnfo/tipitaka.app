cen:॥ නමො තස්ස භගවතො අරහතො සම්මාසම්බුද්ධස්ස॥
boo:මහාරහනීති
cha:පණ්ඩිතකථා
gax:1:මහාරහරහං <pb M=.1/> සක්ය,
gax:මුනිං නීවරණා තණ්හා।
gax:මුත්තං මුත්තං සුදස්සනං,
gae:වන්දෙ බොධිවරං වරං॥
gax:2:මුනිනා <pb M=.2/> මුනිනාගෙන,
gax:දුට්ඨපබ්බජ්ජිතා ජිතා।
gax:යථා යථාඅසද්ධම්ම-
gae:පුරණා පුරණාදයො॥
gax:3:තථා තථාගතොවාදා,
gax:නුගතෙ ලොකනීතියං।
gax:කතයොගෙන විදූනා,
gae:ජෙය්යොවානත්ථ කාරිනො॥
gax:4:නිතීධ <pb M=.3/> ජන්තුනං සාරො,
gax:මිත්තාචරියාච පීතරා।
gax:නීතිමා සුබුද්ධි බ්යත්තො,
gae:සුතවා අත්ථදස්සිමා॥
gax:5:කවිහෙරඤ්ඤකා කත්වා,
gax:සුත්තත්තං සත්ථකඤ්චනං।
gax:ගජ්ජපජ්ජාද්යාලඞ්කාරං,
gae:කරොන්තීධ මනොරම්මං॥
gax:6:වුත්යං <pb M=.4/> විසදඤාණස්ස,
gax:ඤාතො අත්ථොතරස්ස න।
gax:සුරප්පභාය ආදාසො,
gae:ඡායං දිස්සෙ න මාකරෙ॥
gax:7:මහාතෙජොපි තෙජොයං,
gax:මත්තිකං නමුදුකංකරො।
gax:ආපො ආපෙති මුදුකං,
gae:සාධුවාචාච කක්ඛළං॥
gax:8:මුදුනාව <pb M=.5/> රිපුං ජෙති,
gax:මුදුනා ජෙති දාරුණං।
gax:නොසිද්ධං මුදුනා කිඤ්චි,
gae:යත්වතො මුදුනා ජයෙ॥
gax:9:චන්දනං සීතලං ලොකෙ,
gax:තතො චන්දංව සීතලං।
gax:චන්දනචන්දසීතම්හා,
gae:වාක්යං සාධුසුභාසිතං॥
gax:10:පත්තකල්ලොදිතං <pb M=.6/> අප්පං,
gax:වාක්යං සුභාසිතං භවෙ।
gax:ඛුද්දිතස්ස කදන්නංපි,
gae:සුත්තං සාදුරසො සියා॥
gax:11:සත්ථකාපි බහූවාචා,
gax:නාදරා බහුභාණිනො।
gax:සොපකාරමුදාසීනං,
gae:නනුදිට්ඨං නදීජලං॥
gax:12:සංසාරවිසරුක්ඛස්ස <pb M=.7/>,
gax:ද්වයමෙවාමතංඵලං।
gax:සුභාසිතස්සසාරාදො,
gae:සාධූහිරසමාගමො॥
gax:13:පාසාණඡත්තං ගරුකං,
gax:තතො දෙවානචික්ඛනා।
gax:තතො වුඩ්ඪානමොවාදො,
gae:තතො බුද්ධස්ස සාසනං।
gax:14:තුලං <pb M=.8/> සල්ලහුකං ලොකෙ,
gax:තතො චපලජාතිකො।
gax:තතොනොවාදිකො තතො,
gae:යති ධම්මෙපමාදකො॥
gax:15:අහ ගච්ඡති හායන්තී,
gax:සත්තානමිධ ජීවිතං।
gax:තස්මාහි මාපමත්තත්වං,
gae:ගච්ඡන්තු ජිනසාසනෙ॥
gax:16:පණ්ඩිතස්ස පසංසාය,
gax:දණ්ඩොබාලෙන දීයතෙ।
gax:පණ්ඩිතො පණ්ඩිතෙනෙව,
gae:වණ්ණිතොව සුවණ්ණිතො॥
gax:17:සතෙසු <pb M=.9/> ජායතෙ සූරො,
gax:සහස්සෙසුච පණ්ඩිතො।
gax:වුත්තා සතසහස්සෙසු,
gae:දාතා භවතිවා නවා॥
gax:18:භූපත්තංච පණ්ඩිතත්තඤ්ච,
gax:නෙවතුල්යං කදාචිපි।
gax:සදෙසෙපූජිතො රාජා,
gae:බුද්ධො සබ්බත්ථපූජිතො॥
gax:19:ක්වාතිභාරො <pb M=.10/> සමත්ථානං,
gax:කිංදූරො බ්යවහාරිනං।
gax:කොවිදෙසො සවිජ්ජානං,
gae:කොපරො පියවාදිනං॥
gax:20:නනු තෙ යෙවසන්තා නො,
gax:සාගරා නකුලාචලා।
gax:අප්පම්පි මරියාදං යෙ,
gae:සංවට්ටෙවි ජහන්තිනො॥
gax:21:පලයෙතීතමරියාදා <pb M=.11/>,
gax:භවන්තිකිර සාගරා।
gax:මරියාදාතිකං සාධු,
gae:නඉච්ඡන්ති පලයෙපි॥
gax:22:සතං දීඝායුකං සබ්බ,
gax:සත්තානං සුඛකාරණං।
gax:අසතංපන සබ්බෙසං,
gae:දුක්ඛහෙතු නසංසයො॥
gax:23:පාමොක්ඛෙ <pb M=.12/> සුජනෙ සන්තෙ,
gax:සබ්බෙපි සුජනා ජනා।
gax:ජාතෙකස්මිංසාරගන්ධෙ,
gae:සබ්බෙ ගන්ධමයා දුමා॥
gax:24:අත්තනා යදි එකෙන,
gax:විනතෙන මහාජනා।
gax:විනයං යන්ති සබ්බෙපි,
gae:කො තං නාසෙය්ය පණ්ඩිතො॥
gax:25:සරීරස්ස <pb M=.13/> ගුණානඤ්ච,
gax:දූරමච්චන්ත මන්තරං।
gax:සරීරං ඛණවිද්ධංසි,
gae:කප්පන්තිට්ඨායිනො ගුණා॥
gax:26:යදි නිච්චමනිච්චෙන,
gax:නිමලං මලවාහිනා।
gax:යො සො කායෙන ලභෙථ,
gae:කිංනලද්ධං භවෙ නුකිං॥
gax:27:ධම්මත්ථකාමමොක්ඛානං,
gax:පාණං සංසිද්ධිකාරණං।
gax:තන්නිඝාතා කින්නහතං,
gae:රක්ඛනා කින්නරක්ඛිතං॥
gax:28:අත්තා <pb M=.14/> බන්ධු මනුස්සස්ස,
gax:රිපු අත්තාව ජන්තුනං।
gax:අත්තාව නියතො ඤාති,
gae:අත්තාව නියතො රිපු॥
gax:29:අත්තනොපරිචාගෙන,
gax:යංසිතමනුරක්ඛනං।
gax:කරොන්ති සජ්ජනායෙව,
gae:න තං නීතිමතා මතං॥
gax:30:තිණානි <pb M=.15/> භූමිරුදකං,
gax:චතුත්ථී වාක්යසුට්ඨුතා।
gax:එතානි හි සතංගෙහෙ,
gae:නොඡින්දන්තෙ කදාචිපි॥
gax:31:අම්බුං පිවන්තිනො නජ්ජො,
gax:රුක්ඛො ඛාදතිනො ඵලං।
gax:මෙඝො ක්වචිපි නො සස්සං,
gae:පරත්ථාය සතංධනං॥
gax:32:සතං ඵරුසවාචාහි,
gax:නයාති විකතිං මනො।
gax:තිණුක්කාහි නසක්කාව,
gae:තාපෙතුං සාගරෙ ජලං॥
gax:33:සම්පත්යං <pb M=.16/> මහත්තංචෙතො,
gax:භවත්යුප්පලකොමලං।
gax:විප්පත්යඤ්ච මහාසෙලෙ,
gae:සිලාසඞ්ඝාදකක්කසො॥
gax:34:අත්ථං මහන්තමාපජ්ජ,
gax:විජ්ජං සම්පත්තිමෙවච।
gax:චරෙය්යාමානථද්ධොයො,
gae:පණ්ඩිතො සො පවුච්චති॥
gax:35:නාලබ්භමභිපත්ථෙන්ති <pb M=.17/>,
gax:නට්ඨම්පි නචසොචරෙ।
gax:විප්පත්යඤ්ච නමුය්හන්ති,
gae:යෙනරා තෙව පණ්ඩිතො॥
gax:36:ගණ්ඨිට්ඨානෙ එකපදෙ,
gax:නාතිමඤ්ඤෙය්ය පණ්ඩිතො।
gax:කිං අක්කො වෙළුපබ්භාරො,
gae:තිමහාදීපභානුදො॥
gax:37:ගුණදොසෙසුමෙකෙන,
gax:නත්ථි කොචි විවජ්ජිතො।
gax:සුඛුමාලස්ස පදුමස්ස,
gae:නළා භවති කක්කසා॥
gax:38:සුමහන්තානි <pb M=.18/> සත්ථානි,
gax:ධාරයන්තො බහුස්සුතා।
gax:ඡෙත්තාරො සංසයානන්තු,
gae:කිලන්තෙ ලොභමොහතා॥
gax:39:දොසම්පි සගුණෙ දිස්වා,
gax:ගුණවාදී වදන්තිනො।
gax:න ලොකො විජ්ජමානම්පි,
gae:චන්දෙ පස්සති ලඤ්ඡනං॥
gax:40:නිපුණෙ <pb M=.19/> සුතමෙසෙය්ය,
gax:විචිනිත්වා සුතත්ථිකො।
gax:භත්තං හුක්ඛලියං පක්කං,
gae:භාජනංපි තථා භවෙ॥
gax:41:ගුණා කුබ්බන්ති දූතත්තං,
gax:දූරෙපි වසතං සතං।
gax:කෙතකෙ ගන්ධ ඝාසාය,
gae:ගච්ඡන්ති භමරා සයං॥
gax:42:පණ්ඩිතො සුතසම්පන්නො,
gax:යත්ථඅත්ථීති චෙසුතො।
gax:මහුස්සාහෙන තංඨානං,
gae:ගන්තබ්බං සුතරෙසිනා॥
gax:43:සබ්බසුතං <pb M=.20/> මධීයෙථ,
gax:හීනමුක්කට්ඨ මජ්ඣිමං।
gax:සබ්බස්සඅත්ථං ජානෙය්ය,
gax:නච සබ්බං පයොජයෙ।
gax:හොති තාදිසකොකාලො,
gae:යත්ථ අත්ථාවහං සුතං॥
gax:44:ඨිතො චිරත්තනං නීරෙ,
gax:සක්ඛරො නන්තරංසුතො।
gax:දබ්භො නීරන්තිකෙ ජාතො,
gae:සබ්බකාලන්තරංසුතො॥
gax:45:වසුං <pb M=.21/> ගණ්හන්ති දූරට්ඨා,
gax:පබ්බතෙ රතනොචිතෙ।
gax:න මිලක්ඛා සමීපට්ඨා,
gae:එවං බාලා බහුස්සුතෙ॥
gax:46:හිරඤ්ඤෙන මිගානංව,
gax:සුසීලංපි අසීලිනො।
gax:අධම්මිකස්ස ධම්මෙන,
gae:බාලානංපි සුතෙන කිං॥
gax:47:සුතෙන <pb M=.22/> හදයට්ඨෙන,
gax:ඛලො නෙවසුසීලවා।
gax:මධුනා කොටරට්ඨෙන,
gae:නිම්බො කිං මධුරායතෙ॥
gax:48:සකිංපි විඤ්ඤු ධීරෙන,
gax:කරොති සහසඞ්ගමං।
gax:අත්තත්ථඤ්ච පරත්ථඤ්ච,
gae:නිබ්බානන්තං සුඛං ලභෙ॥
gax:49:හංසො මජ්ඣෙ නකාකානං,
gax:සීහො ගුන්නං නසොභති।
gax:ගද්රභානං තුරඞ්ගොනො,
gae:බාලානඤ්ච නපණ්ඩිතො॥
gax:50:ආකිණ්ණොපි <pb M=.23/> අසබ්භීව,
gax:අසංසට්ඨොව භද්දකො।
gax:බහුනා සන්නජාතෙන,
gae:ගච්ඡෙ නුම්මත්තකෙනිධ॥
gax:51:නදීතිරෙ ඛතෙකූපෙ,
gax:අරණීතාලවණ්ටකෙ।
gax:නවදෙ ආපාදි නත්ථීති,
gae:මුඛෙච වචනං තථා॥
gax:52:සුතසන්නිච්චයා <pb M=.24/> ධීරා,
gax:තුණ්හිභූතා අපුච්ඡිතා।
gax:පුණ්ණා සුභාසිතෙනාපි,
gae:ඝණ්ඩාද්යඝටිතායථා॥
gax:53:අපුට්ඨො පණ්ඩිතො භෙරී,
gax:පජ්ජුන්නො හොති පුච්ඡිතො।
gax:බාලො පුට්ඨො අපුට්ඨොච,
gae:බහුං විකත්තතෙ සදා॥
gax:54:සම්පන්නගුණා ලඞ්කාරො,
gax:සබ්බසත්ත හිතාවහො।
gax:නචරෙය්ය පරත්තත්ථං,
gae:කුතො සො පණ්ඩිතො භවෙ॥
gax:55:සපරත්ථං <pb M=.25/> චරෙ ධීරො,
gax:අසක්කොන්තො සකං චරෙ।
gax:තථාපිච අසක්කොන්තො,
gae:පාපාත්තානං වියොජයෙ॥
gax:56:බාලෙචුම්මත්තකෙ භූපෙ,
gax:ගුරුමාතාපිතූස්වපි।
gax:නදොසං කරියා පඤ්ඤො,
gae:සඞ්ඝෙච ජෙට්ඨභාතරි॥
gax:57:අත්ථනාසං <pb M=.26/> මනොතාපං,
gax:ඝරෙදුච්චරිතානිච।
gax:වඤ්චනං අවමානඤ්ච,
gae:මතිමා නපකාසයෙ॥
gax:58:පරදානං ජනෙත්තීව,
gax:ලෙට්ටුව පරදබ්බකං।
gax:අත්තාව සබ්බභූතානි,
gae:යො පස්සති සො පස්සති॥
gax:59:පරූපවාදෙ පධිරො,
gax:පරවජ්ජෙස්වලොචනො।
gax:පඞ්ගුලො අඤ්ඤනාරීසු,
gae:දුස්සකප්පෙස්වචෙතනො॥
gax:60:සබ්බං සුණාති සොතෙන,
gax:සබ්බං පස්සති චක්ඛුනා।
gax:නචදිට්ඨං සුතං ධීරො,
gae:සබ්බං උච්චිතුමරහති॥
gax:61:චක්ඛුමස්ස යථාඅන්ධො,
gax:සොතවා පධිරොයථා।
gax:පඤ්ඤාවාස්ස යථාමූගො,
gax:බලවා දුබ්බලොරිව।
gax:අථ අත්ථෙසමුප්පන්නෙ,
gae:සයෙථ මතසායිතං॥
gax:62:පාපමිත්තෙ <pb M=.28/> විවජ්ජෙත්වා,
gax:භජෙය්යු ත්තමපුග්ගලං।
gax:ඔවාදෙචස්ස තිට්ඨෙය්ය,
gae:පත්ථෙන්තො අචලංසුඛං॥
gax:63:සුසුසා සුතවඩ්ඪනං,
gax:සුතං පඤ්ඤායවඩ්ඪනං।
gax:පඤ්ඤාය අත්ථං ජානාති,
gae:ඤාතො අත්ථො සුඛාවහො॥
gax:64:පාමොජ්ජ <pb M=.29/> කරණං ඨානං,
gax:පසංසාවහනංසුඛං।
gax:ඵලානිසංසො භාවෙති,
gae:වහන්තො පොරිස්සංධුරං॥
gax:65:අතිසීතං අතිඋණ්හං,
gax:අතිසාය මිදංඅහු।
gax:ඉති විසට්ඨ කම්මන්තෙ,
gae:ඛණා අච්චන්ති මාණවෙ॥
gax:66:යොච <pb M=.30/> සීතඤ්ච උණ්හඤ්ච,
gax:තිණාතියො නමඤ්ඤති।
gax:කරං පුරිස කිච්චානි,
gae:සො සුඛා නවිහායති॥
gax:67:යසලාභං ජිගීසන්තං,
gax:නරං වජ්ජෙන්ති දූරතො।
gax:අපත්ථෙත්වාන තෙ තස්මා,
gae:තංමග්ගං මග්ගයෙ බුධො॥
gax:68:දෙසමොසජ්ජ ගච්ඡන්ති,
gax:සීහා සප්පුරිසා ගජා।
gax:තත්ථෙව නිධනං යන්ති,
gae:කාකා කාපුරිසා මිගා॥
gax:69:යස්මිංදෙසෙ <pb M=.31/> නසම්මාරො,
gax:නපිති නචබන්ධවා।
gax:නචවිජ්ජාගමො කොචි,
gae:නතත්ථ වසතී වස්සෙ॥
gax:70:ධනවා ගණකො රාජා,
gax:නදී වෙජ්ජා ඉමෙජනා।
gax:යත්ථ පඤ්ච නවිජ්ජන්තෙ,
gae:න තත්ථවසතී වසෙ॥
gax:71:අසනං <pb M=.32/> භයමන්තානං,
gax:මච්චානං මරණං භයං।
gax:උත්තමානන්තුසබ්බෙසං,
gae:අවමානං පරං භයං॥
gax:72:අමානනා යත්ථ සියා,
gax:සන්තානං අවමානනා।
gax:හීනසමානනාවාපි,
gae:න තත්ථවසති වසෙ॥
gax:73:යත්ථාලසොච දක්ඛොච,
gax:සූරො භීරුච පූජිතො।
gax:න සන්තා තත්ථ වස්සන්ති,
gae:අවිසෙසකරෙන කො॥
gax:74:දුක්ඛො <pb M=.33/> නිවාසො සම්බාධෙ,
gax:ඨානෙ අසුචිසඞ්කටෙ।
gax:තතො රිම්හිපියානන්තෙ,
gae:තතොච අකතඤ්ඤුනං॥
gax:75:සිඞ්ගීනං පඤ්චහත්ථෙන,
gax:සතෙන වාජිනං චජෙ।
gax:හත්ථීනන්තු සහස්සෙන,
gae:දෙසචාගෙන දුජ්ජනෙ॥
gax:76:චජෙ <pb M=.34/> එකං කුලස්සත්ථං,
gax:ගාමස්සත්ථං කුලං චජෙ।
gax:ගාමං ජනපදස්සත්ථං।
gae:අත්තත්ථං පථවී චජෙ॥
gax:77:චලත්යෙකෙනපාදෙන,
gax:තිට්ඨත්යෙකෙන පණ්ඩිතො।
gax:අසමිඛ්යපරංඨානං,
gae:පුබ්බමායනංනචජෙ॥
gax:78:ඨානභට්ඨා <pb M=.35/> නසොභන්ති,
gax:දන්තාකෙසාන ඛානරා।
gax:මතිමා ඉතිවිඤ්ඤාය,
gae:සඨානං නචජෙ ලහුං॥
gax:79:චජෙ ධනං අඞ්ගවරස්සහෙතු,
gax:අඞ්ගං චජෙ ජිවිතං රක්ඛමානො।
gax:අඞ්ගං ධනං ජිවිතඤ්චාපි සබ්බං,
gae:චජෙ නරො ධම්ම මනුස්සරන්තො॥
gax:80:සොතං <pb M=.36/> සුතෙනෙව න කුණ්ඩලෙන,
gax:දානෙන පාණී නතු කඞ්කණෙන।
gax:ආභාති කායො පුරිසුත්තමස්ස,
gae:පරොපකාරෙන න චන්දනෙන॥
