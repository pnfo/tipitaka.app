cha:අට්ඨාරසමො පරිච්ඡෙදො
tit:3:රූපවිභාගො
sub:18:සරූපකථා
gax:653:තෙපඤ්ඤාස පනිච්චෙවං, නාමධම්මා පකාසිතා।
gae:අට්ඨවීසවිධං දානි, රූපං නාම කථීයති॥
gax:654:පථවාපො ච තෙජො ච, වායො චෙති චතුබ්බිධො।
gae:චක්ඛුසොතඝානජිව්හා, කායොති පන පඤ්ච ච॥
gax:655:රූපසද්දගන්ධරසා, චත්තාරො ච අථාපරං।
gae:ඉත්ථිපුම්භාවයුගළං, ජීවිතං හදයම්පි ච॥
gax:656:කායවිඤ්ඤත්ති <pb M=.58/> <pb V=.64/> චෙවාථ, වචීවිඤ්ඤත්ති ච ද්වයං।
gae:ආකාසධාතු රූපස්ස, ලහුතා මුදුතා තස්ස॥
gax:657:කම්මඤ්ඤතා උපචයො, සන්තති ජරතා පන।
gae:අනිච්චතා ච කබළීකාරාහාරොති සබ්බථා॥
gax:658:අට්ඨවීසවිධං හොති, රූපමෙතං සරූපතො।
gae:තස්ස ලක්ඛණභෙදෙන, සභාවඤ්ච විභාවයෙ॥
gax:659:සන්ධාරණං තු <b>පථවීධාතු</b> කක්ඛළලක්ඛණා।
gae:ආබන්ධන<b>මාපොධාතු,</b> ආපග්ඝරණලක්ඛණා॥
gax:660:පරිපාචනතා <b>තෙජොධාතු</b> උණ්හත්තලක්ඛණා।
gae:සමුදීරණතා <b>වායොධාතු</b> විත්ථම්භලක්ඛණා॥
gax:661:සබ්බත්ථාවිනිභුත්තාපි, අසම්මිස්සකලක්ඛණා।
gae:තංතංභාවසමුස්සන්නසම්භාරෙසුපලක්ඛිතා॥
gax:662:අඤ්ඤමඤ්ඤෙනුපත්ථද්ධා, සෙසරූපස්ස නිස්සයා।
gae:චතුධෙවං කලාපෙසු, මහාභූතා පවත්තරෙ॥
gax:663:<b>චක්ඛු</b> සම්භාරචක්ඛුම්හි, සත්තක්ඛිපටලොචිතෙ।
gae:කණ්හමණ්ඩලමජ්ඣම්හි, පසාදොති පවුච්චති॥
gax:664:යෙන චක්ඛුපසාදෙන, රූපානි අනුපස්සති।
gae:පරිත්තං සුඛුමඤ්චෙතං, ඌකාසිරසමූපමං॥
gax:665:<b>සොතං</b> සොතබිලස්සන්තො,
gax:තම්බලොමාචිතෙ තථා।
gax:අඞ්ගුලිවෙධනාකාරෙ,
gae:පසාදොති පකාසිතො॥
gax:666:අන්තො අජපදට්ඨානෙ, <b>ඝානං</b> ඝානබිලෙ ඨිතං।
gae:<b>ජිව්හා</b> ජිව්හාය මජ්ඣම්හි, උප්පලාකාරසන්නිභෙ॥
gax:667:ඉච්චෙවං <pb V=.65/> පන චත්තාරො, තංතංදෙසවවත්ථිතා।
gae:<b>කාය</b>ප්පසාදොපාදින්නෙ, සබ්බකෙති යථාක්කමං॥
gax:668:රූපාද්යාභිඝාතාරහභූතානං <pb M=.59/> වා යථාරහං।
gae:දට්ඨුකාමනිදානාදිකම්මභූතානමෙව වා॥
gax:669:පසාදලක්ඛණා භූතරූපානං භූතනිස්සිතා।
gae:කප්පාසපටලස්නෙහසන්නිභාති ච වණ්ණිතා॥
gax:670:පඤ්චාපි ජීවිතාරක්ඛා, රූපාදිපරිවාරිතා।
gae:ධීතරාව කුමාරාව, කලාපන්තරවුත්තිනො॥
gax:671:<b>රූපං</b> නිභාසො භූතානං, <b>සද්දො</b> නිග්ඝොසනං තථා।
gae:<b>ගන්ධො</b> ච ගන්ධනං තත්ථ, <b>රසො</b> ච රසනීයතා॥
gax:672:භූතත්තයඤ්ච <b>ඵොට්ඨබ්බං,</b> ආපොධාතුවිවජ්ජිතං।
gae:සද්දො අනියතො තත්ථ, තදඤ්ඤෙ සහවුත්තිනො॥
gax:673:චක්ඛාදිපටිහනනලක්ඛණා තු යථාක්කමං।
gae:පඤ්චෙව පඤ්චවිඤ්ඤාණවීථියා විසයා මතා॥
gax:674:ඉත්ථින්ද්රියං පනිත්ථිත්තං, <b>ඉත්ථිභාවො</b>ති දෙසිතො।
gae:පුරිසත්තං තථාභාවො, <b>පුරිසින්ද්රිය</b> නාමකො॥
gax:675:තං ද්වයං පනුපාදින්නෙ, කායෙ සබ්බත්ථ ලබ්භති।
gae:කලාපන්තරභින්නඤ්ච, භින්නසන්තානවත්ති ච॥
gax:676:රූපානං කම්මජාතානං, අනුපාලනලක්ඛණං।
gae:<b>ජීවිතින්ද්රියරූප</b>න්ති, ආයු නාම පවුච්චති॥
gax:677:මනොධාතුයා ච තථා, මනොවිඤ්ඤාණධාතුයා।
gae:නිස්සයලක්ඛණං <b>වත්ථුරූපං</b> හදයනිස්සිතං॥
gax:678:මජ්ඣෙ හදයකොසම්හි, අඩ්ඪප්පසතලොහිතෙ।
gae:භූතරූපමුපාදාය, චක්ඛාදි විය වත්තති॥
gax:679:<b>ආකාසධාතු</b> <pb V=.66/> රූපානං, පරිච්ඡෙදකලක්ඛණා।
gae:තංතංරූපකලාපානං, පරියන්තොති වුච්චති॥
gax:680:චිත්තං සහජරූපානං, කායස්ස ගමනාදිසු।
gae:සන්ථම්භනසන්ධාරණචලනස්ස තු පච්චයො॥
gax:681:වායොධාතුවිකාරොයං <pb M=.60/>, <b>කායවිඤ්ඤත්ති</b>නාමකො।
gae:වායොධාතාධිකානං තු, භූතානමිති කෙචනා॥
gax:682:තථා චිත්තසමුට්ඨිනො, වචීඝොසප්පවත්තියං।
gae:උපාදින්නරූපකායඝට්ටනස්ස තු පච්චයො॥
gax:683:පථවීධාතුවිකාරොයං, <b>වචීවිඤ්ඤත්ති</b>නාමකො।
gae:පථවීධාතාධිකානං තු, භූතානමිති කෙචනා॥
gax:684:ද්වෙපි කායවචීකම්මද්වාරභූතා යථාක්කමං।
gae:තෙ පන ඝට්ටනාහෙතු-විකාරාකාරලක්ඛණා॥
gax:685:විඤ්ඤාපෙතීති කායෙන, වාචාය ච විචින්තිතං।
gae:සයඤ්ච විඤ්ඤායතීති, විඤ්ඤත්තීති පකිත්තිතා॥
gax:686:<b>ලහුතා</b> පන රූපානං, අදන්ධාකාරලක්ඛණා।
gae:<b>මුදුතාපි</b> ච රූපානං, මද්දවාකාරලක්ඛණා॥
gax:687:<b>කම්මඤ්ඤතා</b> ච රූපානං, යොග්ගතාකාරලක්ඛණා।
gae:ගාරවථද්ධතා යොග්ගපටිපක්ඛා යථාක්කමං॥
gax:688:සප්පායමුතුමාහාරං, ලභිත්වා චිත්තසම්පදං।
gae:ලහූ මුදු ච කම්මඤ්ඤං, යදා රූපං පවත්තති॥
gax:689:තථාපවත්තරූපස්ස, පවත්තාකාරභෙදිතං।
gae:ලහුතාදිත්තයම්පෙතං, සහවුත්ති තදා භවෙ॥
gax:690:සප්පායං පටිවෙධාය, පටිපත්තුපකාරිතා।
gae:සාකාරා රූපසම්පත්ති, පඤ්ඤත්තාව මහෙසිනා॥
gax:691:රූපස්සො<b>පචයො</b> <pb V=.67/> නාම, රූපස්සාචයලක්ඛණො।
gae:පවත්තිලක්ඛණා <b>රූපසන්තතී</b>ති පකාසිතා॥
gax:692:රූපමාචයරූපෙන, ජායතිච්චුපරූපරි।
gae:පෙක්ඛතොපචයාකාරා, ජාති ගය්හති යොගිනො॥
gax:693:අනුප්පබන්ධාකාරෙන, ජායතීති සපෙක්ඛතො।
gae:තදායං සන්තතාකාරා, ජාති ගය්හති තස්ස තු॥
gax:694:එවමාභොගභෙදෙන <pb M=.61/>, ජාතිරූපං ද්විධා කතං।
gae:අත්තූපලද්ධිභාවෙන, ජායන්තං වාථ කෙවලං॥
gax:695:රූපං විවිත්තොකාසස්ස, පූරකට්ඨෙන චීයති।
gae:අභාවා පුනභාවාය, පවත්තං සන්තතීති ච॥
gax:696:එවමාකාරභෙදාව, සබ්බාකාරවරාකරො।
gae:ජාතිරූපං ද්විධාකාසි, ජාතිරූපවිරොචනො॥
gax:697:ජරතා නවතාහායා, රූපානං පාකලක්ඛණා।
gae:අනිච්චතන්ති මප්පත්ති, පරිභිජ්ජනලක්ඛණා॥
gax:698:ඉති ලක්ඛණරූපං තු, තිවිධං භින්නකාලිකං।
gae:සභාවරූපධම්මෙසු, තංතංකාලොපලක්ඛිතං॥
gax:699:යෙන ලක්ඛීයති රූපං, භින්නාකාරං ඛණෙ ඛණෙ।
gae:විපස්සනානයත්ථාය, තමිච්චාහ තථාගතො॥
gax:700:කබළීකාරො ආහාරො,
gax:යාපෙතබ්බොජලක්ඛණො।
gax:ආහාරො සෙන්ද්රියජාතො,
gae:රූපකායානුපාලකො॥
gax:701:ඉච්චෙවං සපරිච්ඡෙදා, සවිකාරා සලක්ඛණා।
gae:අකිච්චපටිවෙධාය, දයාපන්නෙන තාදිනා॥
gax:702:තත්ථ <pb V=.68/> තත්ථ යථායොගං, දෙසිතාති පකාසිතා।
gae:රූපධම්මා සරූපෙන, අට්ඨවීසති සබ්බථා॥
gax:703:කත්වාන ජාතිමෙකං තු, තත්ථොපචයසන්තතිං।
gae:සත්තවීසති රූපානි, භවන්තීති විනිද්දිසෙ॥
gax:704:භූතත්තයං තු ඵොට්ඨබ්බං, කත්වා ඡබ්බීසධාපි ච।
gae:උභයං ජාතිඵොට්ඨබ්බං, ගහෙත්වා පඤ්චවීසති॥
gax:705:රූපධම්මානමිච්චෙවං <pb M=.62/>, විභාවෙය්ය විසාරදො।
gae:සරූපං නාමසඞ්ඛෙපං, සභාවඤ්ච සලක්ඛණන්ති॥
cen:ඉති රූපවිභාගෙ සරූපකථා නිට්ඨිතා।
cen:අට්ඨාරසමො පරිච්ඡෙදො।
