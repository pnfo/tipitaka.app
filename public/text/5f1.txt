cha:භික්ඛුනීපාතිමොක්ඛපාළි
cen:පුබ්බකරණං-4
gax:සම්මජ්ජනී <pb M=.37/> <pb V=.41/> පදීපො ච, උදකං ආසනෙන ච।
gae:උපොසථස්ස එතානි, <b>“පුබ්බකරණ”</b>න්ති වුච්චති॥
cen:පුබ්බකිච්චං-5
gax:ඡන්ද, පාරිසුද්ධි, උතුක්ඛානං, භික්ඛුනිගණනා ච ඔවාදො।
gae:උපොසථස්ස එතානි, <b>“පුබ්බකිච්ච”</b>න්ති වුච්චති॥
cen:පත්තකල්ලඅඞ්ගා-4
gax:උපොසථො, යාවතිකා ච භික්ඛුනී කම්මප්පත්තා।
gax:සභාගාපත්තියො ච න විජ්ජන්ති।
gae:වජ්ජනීයා ච පුග්ගලා තස්මිං න හොන්ති, <b>“පත්තකල්ල”</b>න්ති වුච්චති॥
bod:පුබ්බකරණපුබ්බකිච්චානි සමාපෙත්වා දෙසිතාපත්තිකස්ස සමග්ගස්ස භික්ඛුනිසඞ්ඝස්ස අනුමතියා පාතිමොක්ඛං උද්දිසිතුං ආරාධනං කරොම।
sub:නිදානුද්දෙසො
bod:සුණාතු <pb V=.42/> මෙ අය්යෙ සඞ්ඝො, අජ්ජුපොසථො පන්නරසො, යදි සඞ්ඝස්ස පත්තකල්ලං, සඞ්ඝො උපොසථං කරෙය්ය, පාතිමොක්ඛං උද්දිසෙය්ය।
bod:කිං සඞ්ඝස්ස පුබ්බකිච්චං? පාරිසුද්ධිං අය්යායො ආරොචෙථ, පාතිමොක්ඛං උද්දිසිස්සාමි, තං සබ්බාව සන්තා සාධුකං සුණොම මනසි කරොම। යස්සා සියා ආපත්ති, සා ආවිකරෙය්ය, අසන්තියා ආපත්තියා තුණ්හී භවිතබ්බං, තුණ්හීභාවෙන ඛො පනාය්යායො, “පරිසුද්ධා”ති වෙදිස්සාමි। යථා ඛො පන පච්චෙකපුට්ඨස්සා වෙය්යාකරණං හොති, එවමෙවං එවරූපාය පරිසාය යාවතතියං අනුසාවිතං හොති। යා පන භික්ඛුනී යාවතතියං අනුසාවියමානෙ සරමානා සන්තිං ආපත්තිං නාවිකරෙය්ය, සම්පජානමුසාවාදස්සා හොති। සම්පජානමුසාවාදො ඛො පනාය්යායො, අන්තරායිකො ධම්මො <pb M=.38/> වුත්තො භගවතා, තස්මා සරමානාය භික්ඛුනියා ආපන්නාය විසුද්ධාපෙක්ඛාය සන්තී ආපත්ති ආවිකාතබ්බා, ආවිකතා හිස්සා ඵාසු හොති।
bod:උද්දිට්ඨං ඛො, අය්යායො, නිදානං। තත්ථාය්යායො පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:නිදානං නිට්ඨිතං।
sub:පාරාජිකුද්දෙසො
cen:තත්රිමෙ අට්ඨ පාරාජිකා ධම්මා උද්දෙසං ආගච්ඡන්ති।
cen:මෙථුනධම්මසික්ඛාපදං
bod:1:යා පන භික්ඛුනී ඡන්දසො මෙථුනං ධම්මං පටිසෙවෙය්ය, අන්තමසො තිරච්ඡානගතෙනපි, පාරාජිකා හොති අසංවාසා।
cen:අදින්නාදානසික්ඛාපදං
bod:2:යා <pb V=.43/> පන භික්ඛුනී ගාමා වා අරඤ්ඤා වා අදින්නං ථෙය්යසඞ්ඛාතං ආදියෙය්ය, යථාරූපෙ අදින්නාදානෙ රාජානො චොරං ගහෙත්වා හනෙය්යුං වා බන්ධෙය්යුං වා පබ්බාජෙය්යුං වා චොරාසි බාලාසි මූළ්හාසි ථෙනාසීති, තථාරූපං භික්ඛුනී අදින්නං ආදියමානා අයම්පි පාරාජිකා හොති අසංවාසා।
cen:මනුස්සවිග්ගහසික්ඛාපදං
bod:3:යා පන භික්ඛුනී සඤ්චිච්ච මනුස්සවිග්ගහං ජීවිතා වොරොපෙය්ය, සත්ථහාරකං වාස්ස පරියෙසෙය්ය, මරණවණ්ණං වා සංවණ්ණෙය්ය, මරණාය වා සමාදපෙය්ය “අම්භො පුරිස, කිං තුය්හිමිනා පාපකෙන දුජ්ජීවිතෙන, මතං තෙ ජීවිතා සෙය්යො”ති, ඉති චිත්තමනා චිත්තසඞ්කප්පා අනෙකපරියායෙන මරණවණ්ණං වා සංවණ්ණෙය්ය, මරණාය වා සමාදපෙය්ය, අයම්පි පාරාජිකා හොති අසංවාසා।
cen:උත්තරිමනුස්සධම්මසික්ඛාපදං
bod:4:යා පන භික්ඛුනී අනභිජානං උත්තරිමනුස්සධම්මං අත්තුපනායිකං අලමරියඤාණදස්සනං සමුදාචරෙය්ය “ඉති ජානාමි, ඉති පස්සාමී”ති, තතො <pb M=.39/> අපරෙන සමයෙන සමනුග්ගාහීයමානා වා අසමනුග්ගාහීයමානා වා ආපන්නා විසුද්ධාපෙක්ඛා එවං වදෙය්ය “අජානමෙවං, අය්යෙ, අවචං ජානාමි, අපස්සං පස්සාමි, තුච්ඡං මුසා විලපි”න්ති, අඤ්ඤත්ර අධිමානා, අයම්පි පාරාජිකා හොති අසංවාසා।
cen:උබ්භජාණුමණ්ඩලිකාසික්ඛාපදං
bod:5:යා පන භික්ඛුනී අවස්සුතා අවස්සුතස්ස පුරිසපුග්ගලස්ස, අධක්ඛකං උබ්භජාණුමණ්ඩලං ආමසනං වා පරාමසනං වා ගහණං වා ඡුපනං වා පටිපීළනං වා සාදියෙය්ය, අයම්පි පාරාජිකා හොති අසංවාසා උබ්භජාණුමණ්ඩලිකා।
cen:වජ්ජප්පටිච්ඡාදිකාසික්ඛාපදං
bod:6:යා පන භික්ඛුනී ජානං පාරාජිකං ධම්මං අජ්ඣාපන්නං භික්ඛුනිං නෙවත්තනා පටිචොදෙය්ය, න ගණස්ස ආරොචෙය්ය, යදා ච සා ඨිතා වා අස්ස චුතා වා නාසිතා වා අවස්සටා වා, සා පච්ඡා එවං වදෙය්ය “පුබ්බෙවාහං, අය්යෙ, අඤ්ඤාසිං එතං භික්ඛුනිං ‘එවරූපා ච <pb V=.44/> එවරූපා ච සා භගිනී’ති, නො ච ඛො අත්තනා පටිචොදෙස්සං, න ගණස්ස ආරොචෙස්ස”න්ති, අයම්පි පාරාජිකා හොති අසංවාසා වජ්ජප්පටිච්ඡාදිකා।
cen:උක්ඛිත්තානුවත්තිකාසික්ඛාපදං
bod:7:යා පන භික්ඛුනී සමග්ගෙන සඞ්ඝෙන උක්ඛිත්තං භික්ඛුං ධම්මෙන විනයෙන සත්ථුසාසනෙන අනාදරං අප්පටිකාරං අකතසහායං තමනුවත්තෙය්ය, සා භික්ඛුනී භික්ඛුනීහි එවමස්ස වචනීයා “එසො ඛො, අය්යෙ, භික්ඛු සමග්ගෙන සඞ්ඝෙන උක්ඛිත්තො, ධම්මෙන විනයෙන සත්ථුසාසනෙන අනාදරො අප්පටිකාරො අකතසහායො, මාය්යෙ, එතං භික්ඛුං අනුවත්තී”ති, එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියං චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං, නො චෙ පටිනිස්සජ්ජෙය්ය, අයම්පි පාරාජිකා හොති අසංවාසා උක්ඛිත්තානුවත්තිකා।
cen:අට්ඨවත්ථුකාසික්ඛාපදං
bod:8:යා <pb M=.40/> පන භික්ඛුනී අවස්සුතා අවස්සුතස්ස පුරිසපුග්ගලස්ස හත්ථග්ගහණං වා සාදියෙය්ය, සඞ්ඝාටිකණ්ණග්ගහණං වා සාදියෙය්ය, සන්තිට්ඨෙය්ය වා, සල්ලපෙය්ය වා, සඞ්කෙතං වා ගච්ඡෙය්ය, පුරිසස්ස වා අබ්භාගමනං සාදියෙය්ය, ඡන්නං වා අනුපවිසෙය්ය, කායං වා තදත්ථාය උපසංහරෙය්ය එතස්ස අසද්ධම්මස්ස පටිසෙවනත්ථාය, අයම්පි පාරාජිකා හොති අසංවාසා අට්ඨවත්ථුකා।
bod:උද්දිට්ඨා ඛො, අය්යායො, අට්ඨ පාරාජිකා ධම්මා। යෙසං භික්ඛුනී අඤ්ඤතරං වා අඤ්ඤතරං වා ආපජ්ජිත්වා න ලභති භික්ඛුනීහි සද්ධිං සංවාසං යථා පුරෙ, තථා පච්ඡා, පාරාජිකා හොති අසංවාසා। තත්ථාය්යායො, පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:පාරාජිකං නිට්ඨිතං।
sub:සඞ්ඝාදිසෙසුද්දෙසො
cen:ඉමෙ ඛො පනාය්යායො සත්තරස සඞ්ඝාදිසෙසා
cen:ධම්මා උද්දෙසං ආගච්ඡන්ති।
cen:උස්සයවාදිකාසික්ඛාපදං
bod:1:යා <pb V=.45/> පන භික්ඛුනී උස්සයවාදිකා විහරෙය්ය ගහපතිනා වා ගහපතිපුත්තෙන වා දාසෙන වා කම්මකාරෙන වා අන්තමසො සමණපරිබ්බාජකෙනාපි, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:චොරීවුට්ඨාපිකාසික්ඛාපදං
bod:2:යා පන භික්ඛුනී ජානං චොරිං වජ්ඣං විදිතං අනපලොකෙත්වා රාජානං වා සඞ්ඝං වා ගණං වා පූගං වා සෙණිං වා, අඤ්ඤත්ර කප්පා වුට්ඨාපෙය්ය, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:එකගාමන්තරගමනසික්ඛාපදං
bod:3:යා <pb M=.41/> පන භික්ඛුනී එකා වා ගාමන්තරං ගච්ඡෙය්ය, එකා වා නදීපාරං ගච්ඡෙය්ය, එකා වා රත්තිං විප්පවසෙය්ය, එකා වා ගණම්හා ඔහියෙය්ය, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:උක්ඛිත්තකඔසාරණසික්ඛාපදං
bod:4:යා පන භික්ඛුනී සමග්ගෙන සඞ්ඝෙන උක්ඛිත්තං භික්ඛුනිං ධම්මෙන විනයෙන සත්ථුසාසනෙන අනපලොකෙත්වා කාරකසඞ්ඝං, අනඤ්ඤාය ගණස්ස ඡන්දං ඔසාරෙය්ය, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:භොජනපටිග්ගහණපඨමසික්ඛාපදං
bod:5:යා පන භික්ඛුනී අවස්සුතා අවස්සුතස්ස පුරිසපුග්ගලස්ස හත්ථතො ඛාදනීයං වා, භොජනීයං වා සහත්ථා පටිග්ගහෙත්වා ඛාදෙය්ය වා භුඤ්ජෙය්ය වා, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:භොජනපටිග්ගහණදුතියසික්ඛාපදං
bod:6:යා <pb V=.46/> පන භික්ඛුනී එවං වදෙය්ය “කිං තෙ, අය්යෙ, එසො පුරිසපුග්ගලො කරිස්සති අවස්සුතො වා අනවස්සුතො වා, යතො ත්වං අනවස්සුතා, ඉඞ්ඝ, අය්යෙ, යං තෙ එසො පුරිසපුග්ගලො දෙති ඛාදනීයං වා භොජනීයං වා, තං ත්වං සහත්ථා පටිග්ගහෙත්වා ඛාද වා භුඤ්ජ වා”ති, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:සඤ්චරිත්තසික්ඛාපදං
bod:7:යා පන භික්ඛුනී සඤ්චරිත්තං සමාපජ්ජෙය්ය ඉත්ථියා වා පුරිසමතිං, පුරිසස්ස වා ඉත්ථිමතිං, ජායත්තනෙ වා ජාරත්තනෙ වා අන්තමසො තඞ්ඛණිකායපි, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:දුට්ඨදොසසික්ඛාපදං
bod:8:යා පන භික්ඛුනී භික්ඛුනිං දුට්ඨා දොසා අප්පතීතා අමූලකෙන පාරාජිකෙන ධම්මෙන අනුද්ධංසෙය්ය “අප්පෙව නාම නං ඉමම්හා බ්රහ්මචරියා චාවෙය්ය”න්ති, තතො අපරෙන සමයෙන සමනුග්ගාහීයමානා වා අස මනුග්ගාහීයමානා වා අමූලකඤ්චෙව තං අධිකරණං හොති, භික්ඛුනී ච දොසං <pb M=.42/> පතිට්ඨාති, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:අඤ්ඤභාගියසික්ඛාපදං
bod:9:යා පන භික්ඛුනී භික්ඛුනිං දුට්ඨා දොසා අප්පතීතා අඤ්ඤභාගියස්ස අධිකරණස්ස කිඤ්චිදෙසං ලෙසමත්තං උපාදාය පාරාජිකෙන ධම්මෙන අනුද්ධංසෙය්ය “අප්පෙව නාම නං ඉමම්හා බ්රහ්මචරියා චාවෙය්ය”න්ති, තතො අපරෙන සමයෙන සමනුග්ගාහීයමානා වා අසමනුග්ගාහීයමානා වා අඤ්ඤභාගියඤ්චෙව තං අධිකරණං හොති। කොචිදෙසො ලෙසමත්තො උපාදින්නො, භික්ඛුනී ච දොසං පතිට්ඨාති, අයම්පි භික්ඛුනී පඨමාපත්තිකං ධම්මං ආපන්නා නිස්සාරණීයං සඞ්ඝාදිසෙසං।
cen:සික්ඛංපච්චාචික්ඛණසික්ඛාපදං
bod:10:යා පන භික්ඛුනී කුපිතා අනත්තමනා එවං වදෙය්ය “බුද්ධං පච්චාචික්ඛාමි ධම්මං පච්චාචික්ඛාමි, සඞ්ඝං පච්චාචික්ඛාමි, සික්ඛං පච්චාචික්ඛාමි, කින්නුමාව සමණියො යා සමණියො සක්යධීතරො, සන්තඤ්ඤාපි සමණියො ලජ්ජිනියො කුක්කුච්චිකා සික්ඛාකාමා, තාසාහං <pb V=.47/> සන්තිකෙ බ්රහ්මචරියං චරිස්සාමී”ති। සා භික්ඛුනී භික්ඛුනීහි එවමස්ස වචනීයා “මාය්යෙ කුපිතා අනත්තමනා එවං අවච ‘බුද්ධං පච්චාචික්ඛාමි, ධම්මං පච්චාචික්ඛාමි, සඞ්ඝං පච්චාචික්ඛාමි, සික්ඛං පච්චාචික්ඛාමි, කින්නුමාව සමණියො යා සමණියො සක්යධීතරො, සන්තඤ්ඤාපි සමණියො ලජ්ජිනියො කුක්කුච්චිකා සික්ඛාකාමා, තාසාහං සන්තිකෙ බ්රහ්මචරියං චරිස්සාමී’ති, අභිරමාය්යෙ, ස්වාක්ඛාතො ධම්මො, චර බ්රහ්මචරියං සම්මා දුක්ඛස්ස අන්තකිරියායා”ති, එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං, නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:අධිකරණකුපිතසික්ඛාපදං
bod:11:යා පන භික්ඛුනී කිස්මිඤ්චිදෙව අධිකරණෙ පච්චාකතා කුපිතා අනත්තමනා එවං වදෙය්ය “ඡන්දගාමිනියො ච භික්ඛුනියො, දොසගාමිනියො ච භික්ඛුනියො, මොහගාමිනියො ච භික්ඛුනියො, භයගාමිනියො ච භික්ඛුනියො”ති, සා භික්ඛුනී භික්ඛුනීහි එවමස්ස වචනීයා “මාය්යෙ, කිස්මිඤ්චිදෙව අධිකරණෙ පච්චාකතා කුපිතා අනත්තමනා එවං අවච ‘ඡන්දගාමිනියො <pb M=.43/> ච භික්ඛුනියො, දොසගාමිනියො ච භික්ඛුනියො, මොහගාමිනියො ච භික්ඛුනියො, භයගාමිනියො ච භික්ඛුනියො’ති, අය්යා ඛො ඡන්දාපි ගච්ඡෙය්ය, දොසාපි ගච්ඡෙය්ය, මොහාපි ගච්ඡෙය්ය, භයාපි ගච්ඡෙය්යා”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං, නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:පාපසමාචාරපඨමසික්ඛාපදං
bod:12:භික්ඛුනියො පනෙව සංසට්ඨා විහරන්ති පාපාචාරා පාපසද්දා පාපසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, තා භික්ඛුනියො භික්ඛුනීහි එවමස්සු වචනීයා “භගිනියො ඛො සංසට්ඨා විහරන්ති පාපාචාරා පාපසද්දා පාපසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, විවිච්චථාය්යෙ, විවෙකඤ්ඤෙව භගිනීනං සඞ්ඝො වණ්ණෙතී”ති, එවඤ්ච තා භික්ඛුනියො භික්ඛුනීහි වුච්චමානා තථෙව පග්ගණ්හෙය්යුං, තා භික්ඛුනියො භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ <pb V=.48/> සමනුභාසියමානා තං පටිනිස්සජ්ජෙය්යුං, ඉච්චෙතං කුසලං, නො චෙ පටිනිස්සජ්ජෙය්යුං, ඉමාපි භික්ඛුනියො යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:පාපසමාචාරදුතියසික්ඛාපදං
bod:13:යා පන භික්ඛුනී එවං වදෙය්ය “සංසට්ඨාව, අය්යෙ, තුම්හෙ විහරථ, මා තුම්හෙ නානා විහරිත්ථ, සන්ති සඞ්ඝෙ අඤ්ඤාපි භික්ඛුනියො එවාචාරා එවංසද්දා එවංසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, තා සඞ්ඝො න කිඤ්චි ආහ තුම්හඤ්ඤෙව සඞ්ඝො උඤ්ඤාය පරිභවෙන අක්ඛන්තියා වෙභස්සියා දුබ්බල්යා එවමාහ – ‘භගිනියො ඛො සංසට්ඨා විහරන්ති පාපාචාරා පාපසද්දා පාපසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, විවිච්චථාය්යෙ, විවෙකඤ්ඤෙව භගිනීනං සඞ්ඝො වණ්ණෙතී’”ති, සා භික්ඛුනී භික්ඛුනීහි එවමස්ස වචනීයා “මාය්යෙ, එවං අවච, සංසට්ඨාව අය්යෙ තුම්හෙ විහරථ, මා තුම්හෙ නානා විහරිත්ථ, සන්ති සඞ්ඝෙ අඤ්ඤාපි භික්ඛුනියො එවාචාරා එවංසද්දා එවංසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, තා <pb M=.44/> සඞ්ඝො න කිඤ්චි ආහ, තුම්හඤ්ඤෙව සඞ්ඝො උඤ්ඤාය පරිභවෙන අක්ඛන්තියා වෙභස්සියා දුබ්බල්යා එවමාහ – ‘භගිනියො ඛො සංසට්ඨා විහරන්ති පාපාචාරා පාපසද්දා පාපසිලොකා භික්ඛුනිසඞ්ඝස්ස විහෙසිකා අඤ්ඤමඤ්ඤිස්සා වජ්ජප්පටිච්ඡාදිකා, විවිච්චථාය්යෙ, විවෙකඤ්ඤෙව භගිනීනං සඞ්ඝො වණ්ණෙතී’”ති, එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං, නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:සඞ්ඝභෙදකසික්ඛාපදං
bod:14:යා පන භික්ඛුනී සමග්ගස්ස සඞ්ඝස්ස භෙදාය පරක්කමෙය්ය, භෙදනසංවත්තනිකං වා අධිකරණං සමාදාය පග්ගය්හ තිට්ඨෙය්ය, සා භික්ඛුනී භික්ඛුනීහි එවමස්ස වචනීයා “මාය්යා, සමග්ගස්ස සඞ්ඝස්ස භෙදාය පරක්කමි, භෙදනසංවත්තනිකං වා අධිකරණං සමාදාය පග්ගය්හ අට්ඨාසි, සමෙතාය්යා, සඞ්ඝෙන, සමග්ගො හි සඞ්ඝො සම්මොදමානො අවිවදමානො එකුද්දෙසො ඵාසු විහරතී”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා <pb V=.49/> තං පටිනිස්සජ්ජෙය්ය, ඉච්චෙතං කුසලං। නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:භෙදානුවත්තකසික්ඛාපදං
bod:15:තස්සායෙව ඛො පන භික්ඛුනියා භික්ඛුනියො හොන්ති අනුවත්තිකා වග්ගවාදිකා එකා වා ද්වෙ වා තිස්සො වා, තා එවං වදෙය්යුං “මාය්යායො, එතං භික්ඛුනිං කිඤ්චි අවචුත්ථ ධම්මවාදිනී චෙසා භික්ඛුනී, විනයවාදිනී චෙසා භික්ඛුනී, අම්හාකඤ්චෙසා භික්ඛුනී ඡන්දඤ්ච රුචිඤ්ච ආදාය වොහරති, ජානාති, නො භාසති, අම්හාකම්පෙතං ඛමතී”ති, තා භික්ඛුනියො භික්ඛුනීහි එවමස්සු වචනීයා “මාය්යායො, එවං අවචුත්ථ, න චෙසා භික්ඛුනී ධම්මවාදිනී, න චෙසා භික්ඛුනී විනයවාදිනී, මාය්යානම්පි සඞ්ඝභෙදො රුච්චිත්ථ, සමෙතාය්යානං සඞ්ඝෙන, සමග්ගො හි සඞ්ඝො සම්මොදමානො අවිවදමානො එකුද්දෙසො ඵාසු විහරතී”ති, එවඤ්ච තා භික්ඛුනියො භික්ඛුනීහි වුච්චමානා තථෙව පග්ගණ්හෙය්යුං, තා භික්ඛුනියො භික්ඛුනීහි <pb M=.45/> යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්යුං। ඉච්චෙතං කුසලං। නො චෙ පටිනිස්සජ්ජෙය්යුං, ඉමාපි භික්ඛුනියො යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:දුබ්බචසික්ඛාපදං
bod:16:භික්ඛුනී පනෙව දුබ්බචජාතිකා හොති උද්දෙසපරියාපන්නෙසු සික්ඛාපදෙසු භික්ඛුනීහි සහධම්මිකං වුච්චමානා අත්තානං අවචනීයං කරොති “මා මං අය්යායො කිඤ්චි අවචුත්ථ කල්යාණං වා පාපකං වා, අහම්පාය්යායො, න කිඤ්චි වක්ඛාමි කල්යාණං වා පාපකං වා, විරමථාය්යායො, මම වචනායා”ති, සා භික්ඛුනී භික්ඛුනීහි එවමස්ස වචනීයා “මාය්යා, අත්තානං අවචනීයං අකාසි, වචනීයමෙව, අය්යා, අත්තානං කරොතු, අය්යාපි භික්ඛුනියො වදතු සහධම්මෙන, භික්ඛුනියොපි අය්යං වක්ඛන්ති සහධම්මෙන, එවං සංවද්ධා හි තස්ස භගවතො පරිසා යදිදං අඤ්ඤමඤ්ඤවචනෙන අඤ්ඤමඤ්ඤවුට්ඨාපනෙනා”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං। නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:කුලදූසකසික්ඛාපදං
bod:17:භික්ඛුනී <pb V=.50/> පනෙව අඤ්ඤතරං ගාමං වා නිගමං වා උපනිස්සාය විහරති කුලදූසිකා පාපසමාචාරා, තස්සා ඛො පාපකා සමාචාරා දිස්සන්ති චෙව සුය්යන්ති ච, කුලානි ච තාය දුට්ඨානි දිස්සන්ති චෙව සුය්යන්ති ච, සා භික්ඛුනී භික්ඛුනීහි එවමස්ස වචනීයා “අය්යා, ඛො කුලදූසිකා පාපසමාචාරා, අය්යාය ඛො පාපකා සමාචාරා දිස්සන්ති චෙව සුය්යන්ති ච, කුලානි චාය්යාය, දුට්ඨානි දිස්සන්ති චෙව සුය්යන්ති ච, පක්කමතාය්යා ඉමම්හා ආවාසා, අලං තෙ ඉධ වාසෙනා”ති। එවඤ්ච සා භික්ඛුනී භික්ඛුනීහි වුච්චමානා තා භික්ඛුනියො එවං වදෙය්ය “ඡන්දගාමිනියො ච භික්ඛුනියො, දොසගාමිනියො ච භික්ඛුනියො, මොහගාමිනියො ච භික්ඛුනියො, භයගාමිනියො ච භික්ඛුනියො, තාදිසිකාය ආපත්තියා එකච්චං පබ්බාජෙන්ති එකච්චං න පබ්බාජෙන්තී”ති, සා භික්ඛුනී භික්ඛුනීහි එවමස්ස වචනීයා “මාය්යා, එවං අවච, න ච භික්ඛුනියො ඡන්දගාමිනියො, න ච භික්ඛුනියො දොසගාමිනියො <pb M=.46/>, න ච භික්ඛුනියො මොහගාමිනියො, න ච භික්ඛුනියො භයගාමිනියො, අය්යා ඛො කුලදූසිකා පාපසමාචාරා, අය්යාය ඛො පාපකා සමාචාරා දිස්සන්ති චෙව සුය්යන්ති ච, කුලානි චාය්යාය දුට්ඨානි දිස්සන්ති චෙව සුය්යන්ති ච, පක්කමතාය්යා, ඉමම්හා ආවාසා අලං තෙ ඉධ වාසෙනා”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං। නො චෙ පටිනිස්සජ්ජෙය්ය, අයම්පි භික්ඛුනී යාවතතියකං ධම්මං ආපන්නා නිස්සාරණීයං සඞ්ඝාදිසෙසං।
cen:උද්දිට්ඨා ඛො අය්යායො සත්තරස සඞ්ඝාදිසෙසා ධම්මා නව පඨමාපත්තිකා, අට්ඨ යාවතතියකා,
bod:යෙසං භික්ඛුනී අඤ්ඤතරං වා අඤ්ඤතරං වා ආපජ්ජති, තාය භික්ඛුනියා උභතොසඞ්ඝෙ පක්ඛමානත්තං චරිතබ්බං। චිණ්ණමානත්තා භික්ඛුනී යත්ථ සියා වීසතිගණො භික්ඛුනිසඞ්ඝො, තත්ථ සා භික්ඛුනී අබ්භෙතබ්බා। එකායපි චෙ ඌනො වීසතිගණො භික්ඛුනිසඞ්ඝො තං භික්ඛුනිං අබ්භෙය්ය, සා ච භික්ඛුනී අනබ්භිතා, තා ච භික්ඛුනියො ගාරය්හා, අයං තත්ථ සාමීචි। තත්ථාය්යායො පුච්ඡාමි, කච්චිත්ථ පරිසුද්ධා, දුතියම්පි, පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:සඞ්ඝාදිසෙසො නිට්ඨිතො।
sub:නිස්සග්ගිය පාචිත්තියා
cen:ඉමෙ ඛො පනාය්යායො තිංස නිස්සග්ගියා පාචිත්තියා
cen:ධම්මා උද්දෙසං ආගච්ඡන්ති।
cen:පත්තසන්නිචයසික්ඛාපදං
bod:1:යා <pb V=.51/> පන භික්ඛුනී පත්තසන්නිචයං කරෙය්ය, නිස්සග්ගියං පාචිත්තියං।
cen:අකාලචීවරභාජනසික්ඛාපදං
bod:2:යා පන භික්ඛුනී අකාලචීවරං “කාලචීවර”න්ති අධිට්ඨහිත්වා භාජාපෙය්ය, නිස්සග්ගියං පාචිත්තියං।
cen:චීවරපරිවත්තනසික්ඛාපදං
bod:3:යා <pb M=.47/> පන භික්ඛුනී භික්ඛුනියා සද්ධිං චීවරං පරිවත්තෙත්වා සා පච්ඡා එවං වදෙය්ය “හන්දාය්යෙ, තුය්හං චීවරං, ආහර මෙතං චීවරං, යං තුය්හං තුය්හමෙවෙතං, යං මය්හං මය්හමෙවෙතං, ආහර මෙතං චීවරං, සකං පච්චාහරා”ති අච්ඡින්දෙය්ය වා අච්ඡින්දාපෙය්ය වා, නිස්සග්ගියං පාචිත්තියං।
cen:අඤ්ඤවිඤ්ඤාපනසික්ඛාපදං
bod:4:යා පන භික්ඛුනී අඤ්ඤං විඤ්ඤාපෙත්වා අඤ්ඤං විඤ්ඤාපෙය්ය, නිස්සග්ගියං පාචිත්තියං।
cen:අඤ්ඤචෙතාපන සික්ඛාපදං
bod:5:යා පන භික්ඛුනී අඤ්ඤං චෙතාපෙත්වා අඤ්ඤං චෙතාපෙය්ය, නිස්සග්ගියං පාචිත්තියං।
cen:පඨමසඞ්ඝිකචෙතාපනසික්ඛාපදං
bod:6:යා පන භික්ඛුනී අඤ්ඤදත්ථිකෙන පරික්ඛාරෙන අඤ්ඤුද්දිසිකෙන සඞ්ඝිකෙන අඤ්ඤං චෙතාපෙය්ය, නිස්සග්ගියං පාචිත්තියං।
cen:දුතියසඞ්ඝිකචෙතාපනසික්ඛාපදං
bod:7:යා <pb V=.52/> පන භික්ඛුනී අඤ්ඤදත්ථිකෙන පරික්ඛාරෙන අඤ්ඤුද්දිසිකෙන සඞ්ඝිකෙන සඤ්ඤාචිකෙන අඤ්ඤං චෙතාපෙය්ය, නිස්සග්ගියං පාචිත්තියං।
cen:පඨමගණිකචෙතාපනසික්ඛාපදං
bod:8:යා පන භික්ඛුනී අඤ්ඤදත්ථිකෙන පරික්ඛාරෙන අඤ්ඤුද්දිසිකෙන මහාජනිකෙන අඤ්ඤං චෙතාපෙය්ය, නිස්සග්ගියං පාචිත්තියං।
cen:දුතියගණිකචෙතාපනසික්ඛාපදං
bod:9:යා පන භික්ඛුනී අඤ්ඤදත්ථිකෙන පරික්ඛාරෙන අඤ්ඤුද්දිසිකෙන මහාජනිකෙන සඤ්ඤාචිකෙන අඤ්ඤං චෙතාපෙය්ය, නිස්සග්ගියං පාචිත්තියං।
cen:පුග්ගලිකචෙතාපනසික්ඛාපදං
bod:10:යා පන භික්ඛුනී අඤ්ඤදත්ථිකෙන පරික්ඛාරෙන අඤ්ඤුද්දිසිකෙන පුග්ගලිකෙන සඤ්ඤාචිකෙන අඤ්ඤං චෙතාපෙය්ය, නිස්සග්ගියං පාචිත්තියං।
cen:පත්තවග්ගො පඨමො।
cen:ගරුපාවුරණසික්ඛාපදං
bod:11:ගරුපාවුරණං <pb M=.48/> පන භික්ඛුනියා චෙතාපෙන්තියා චතුක්කංසපරමං චෙතාපෙතබ්බං। තතො චෙ උත්තරි චෙතාපෙය්ය, නිස්සග්ගියං පාචිත්තියං।
cen:ලහුපාවුරණසික්ඛාපදං
bod:12:ලහුපාවුරණං පන භික්ඛුනියා චෙතාපෙන්තියා අඩ්ඪතෙය්යකංසපරමං චෙතාපෙතබ්බං। තතො චෙ උත්තරි චෙතාපෙය්ය, නිස්සග්ගියං පාචිත්තියං।
cen:කථිනසික්ඛාපදං
bod:13:නිට්ඨිතචීවරස්මිං භික්ඛුනියා උබ්භතස්මිං කථිනෙ දසාහපරමං අතිරෙකචීවරං ධාරෙතබ්බං। තං අතික්කාමෙන්තියා, නිස්සග්ගියං පාචිත්තියං।
cen:උදොසිතසික්ඛාපදං
bod:14:නිට්ඨිතචීවරස්මිං <pb V=.53/> භික්ඛුනියා උබ්භතස්මිං කථිනෙ එකරත්තම්පි චෙ භික්ඛුනී තිචීවරෙන විප්පවසෙය්ය, අඤ්ඤත්ර භික්ඛුනිසම්මුතියා නිස්සග්ගියං පාචිත්තියං।
cen:අකාලචීවරසික්ඛාපදං
bod:15:නිට්ඨිතචීවරස්මිං භික්ඛුනියා උබ්භතස්මිං කථිනෙ භික්ඛුනියා පනෙව අකාලචීවරං උප්පජ්ජෙය්ය, ආකඞ්ඛමානාය භික්ඛුනියා පටිග්ගහෙතබ්බං, පටිග්ගහෙත්වා ඛිප්පමෙව කාරෙතබ්බං, නො චස්ස පාරිපූරි, මාසපරමං තාය භික්ඛුනියා තං චීවරං නික්ඛිපිතබ්බං ඌනස්ස පාරිපූරියා සතියා පච්චාසාය। තතො චෙ උත්තරි නික්ඛිපෙය්ය සතියාපි පච්චාසාය, නිස්සග්ගියං පාචිත්තියං।
cen:අඤ්ඤාතකවිඤ්ඤත්තිසික්ඛාපදං
bod:16:යා පන භික්ඛුනී අඤ්ඤාතකං ගහපතිං වා ගහපතානිං වා චීවරං විඤ්ඤාපෙය්ය අඤ්ඤත්ර සමයා, නිස්සග්ගියං පාචිත්තියං। තත්ථායං සමයො අච්ඡින්නචීවරා වා හොති භික්ඛුනී, නට්ඨචීවරා වා, අයං තත්ථ සමයො।
cen:තතුත්තරිසික්ඛාපදං
bod:17:තඤ්චෙ අඤ්ඤාතකො ගහපති වා ගහපතානී වා බහූහි චීවරෙහි අභිහට්ඨුං පවාරෙය්ය, සන්තරුත්තරපරමං තාය භික්ඛුනියා තතො චීවරං සාදිතබ්බං। තතො චෙ උත්තරි සාදියෙය්ය, නිස්සග්ගියං පාචිත්තියං।
cen:පඨමඋපක්ඛටසික්ඛාපදං
bod:18:භික්ඛුනිං <pb M=.49/> පනෙව උද්දිස්ස අඤ්ඤාතකස්ස ගහපතිස්ස වා ගහපතානියා වා චීවරචෙතාපන්නං උපක්ඛටං හොති “ඉමිනා චීවරචෙතාපන්නෙන චීවරං චෙතාපෙත්වා ඉත්ථන්නාමං භික්ඛුනිං චීවරෙන අච්ඡාදෙස්සාමී”ති। තත්ර චෙසා භික්ඛුනී පුබ්බෙ අප්පවාරිතා උපසඞ්කමිත්වා චීවරෙ විකප්පං ආපජ්ජෙය්ය “සාධු වත, මං ආයස්මා ඉමිනා චීවරචෙතාපන්නෙන එවරූපං වා එවරූපං වා චීවරං චෙතාපෙත්වා අච්ඡාදෙහී”ති කල්යාණකම්යතං උපාදාය, නිස්සග්ගියං පාචිත්තියං।
cen:දුතියඋපක්ඛටසික්ඛාපදං
bod:19:භික්ඛුනිං <pb V=.54/> පනෙව උද්දිස්ස උභින්නං අඤ්ඤාතකානං ගහපතීනං වා ගහපතානීනං වා පච්චෙකචීවරචෙතාපන්නානි උපක්ඛටානි හොන්ති “ඉමෙහි මයං පච්චෙකචීවරචෙතාපන්නෙහි පච්චෙකචීවරානි චෙතාපෙත්වා ඉත්ථන්නාමං භික්ඛුනිං චීවරෙහි අච්ඡාදෙස්සාමා”ති। තත්ර චෙසා භික්ඛූනී පුබ්බෙ අප්පවාරිතා උපසඞ්කමිත්වා චීවරෙ විකප්පං ආපජ්ජෙය්ය “සාධු වත මං ආයස්මන්තො ඉමෙහි පච්චෙකචීවරචෙතාපන්නෙහි එවරූපං වා එවරූපං වා චීවරං චෙතාපෙත්වා අච්ඡාදෙථ උභොව සන්තා එකෙනා”ති කල්යාණකම්යතං උපාදාය, නිස්සග්ගියං පාචිත්තියං।
cen:රාජසික්ඛාපදං
bod:20:භික්ඛුනිං පනෙව උද්දිස්ස රාජා වා රාජභොග්ගො වා බ්රාහ්මණො වා ගහපතිකො වා දූතෙන චීවරචෙතාපන්නං පහිණෙය්ය “ඉමිනා චීවරචෙතාපන්නෙන චීවරං චෙතාපෙත්වා ඉත්ථන්නාමං භික්ඛුනිං චීවරෙන අච්ඡාදෙහී”ති। සො චෙ දූතො තං භික්ඛුනිං උපසඞ්කමිත්වා එවං වදෙය්ය “ඉදං ඛො, අය්යෙ, අය්යං උද්දිස්ස චීවරචෙතාපන්නං ආභතං, පටිග්ගණ්හාතාය්යා චීවරචෙතාපන්න”න්ති। තාය භික්ඛුනියා සො දූතො එවමස්ස වචනීයො “න ඛො මයං, ආවුසො, චීවරචෙතාපන්නං පටිග්ගණ්හාම, චීවරඤ්ච ඛො මයං පටිග්ගණ්හාම කාලෙන කප්පිය”න්ති। සො චෙ දූතො තං භික්ඛුනිං එවං වදෙය්ය “අත්ථි පනාය්යාය, කොචි වෙය්යාවච්චකරො”ති, චීවරත්ථිකාය, භික්ඛවෙ, භික්ඛුනියා වෙය්යාවච්චකරො නිද්දිසිතබ්බො ආරාමිකො වා උපාසකො වා “එසො ඛො, ආවුසො, භික්ඛුනීනං වෙය්යාවච්චකරො”ති। සො චෙ දූතො තං වෙය්යාවච්චකරං සඤ්ඤාපෙත්වා තං භික්ඛුනිං උපසඞ්කමිත්වා එවං වදෙය්ය “යං ඛො, අය්යෙ, අය්යා වෙය්යාවච්චකරං නිද්දිසි, සඤ්ඤත්තො සො මයා, උපසඞ්කමතාය්යා <pb M=.50/> කාලෙන, චීවරෙන තං අච්ඡාදෙස්සතී”ති। චීවරත්ථිකාය, භික්ඛවෙ, භික්ඛුනියා වෙය්යාවච්චකරො උපසඞ්කමිත්වා ද්වත්තික්ඛත්තුං චොදෙතබ්බො සාරෙතබ්බො “අත්ථො මෙ, ආවුසො, චීවරෙනා”ති, ද්වත්තික්ඛත්තුං චොදයමානා සාරයමානා තං චීවරං අභිනිප්ඵාදෙය්ය, ඉච්චෙතං කුසලං, නො චෙ අභිනිප්ඵාදෙය්ය, චතුක්ඛත්තුං පඤ්චක්ඛත්තුං ඡක්ඛත්තුපරමං තුණ්හීභූතාය උද්දිස්ස ඨාතබ්බං, චතුක්ඛත්තුං පඤ්චක්ඛත්තුං ඡක්ඛත්තුපරමං තුණ්හීභූතා උද්දිස්ස තිට්ඨමානා තං චීවරං අභිනිප්ඵාදෙය්ය, ඉච්චෙතං කුසලං। තතො චෙ උත්තරි වායමමානා තං චීවරං අභිනිප්ඵාදෙය්ය, නිස්සග්ගියං පාචිත්තියං। නො චෙ අභිනිප්ඵාදෙය්ය, යතස්සා චීවරචෙතාපන්නං ආභතං, තත්ථ සාමං වා ගන්තබ්බං, දූතො වා පාහෙතබ්බො “යං ඛො තුම්හෙ ආයස්මන්තො භික්ඛුනිං උද්දිස්ස චීවරචෙතාපන්නං <pb V=.55/> පහිණිත්ථ, න තං තස්සා භික්ඛුනියා කිඤ්චි අත්ථං අනුභොති, යුඤ්ජන්තායස්මන්තො සකං, මා වො සකං විනස්සා”ති, අයං තත්ථ සාමීචි।
cen:චීවරවග්ගො දුතියො।
cen:රූපියසික්ඛාපදං
bod:21:යා පන භික්ඛුනී ජාතරූපරජතං උග්ගණ්හෙය්ය වා උග්ගණ්හාපෙය්ය වා උපනික්ඛිත්තං වා සාදියෙය්ය, නිස්සග්ගියං පාචිත්තියං।
cen:රූපියසංවොහාරසික්ඛාපදං
bod:22:යා පන භික්ඛුනී නානප්පකාරකං රූපියසංවොහාරං සමාපජ්ජෙය්ය, නිස්සග්ගියං පාචිත්තියං।
cen:කයවික්කයසික්ඛාපදං
bod:23:යා පන භික්ඛුනී නානප්පකාරකං කයවික්කයං සමාපජ්ජෙය්ය, නිස්සග්ගියං පාචිත්තියං।
cen:ඌනපඤ්චබන්ධනසික්ඛාපදං
bod:24:යා පන භික්ඛුනී ඌනපඤ්චබන්ධනෙන පත්තෙන අඤ්ඤං නවං පත්තං චෙතාපෙය්ය, නිස්සග්ගියං පාචිත්තියං। තාය භික්ඛුනියා සො පත්තො භික්ඛුනිපරිසාය නිස්සජ්ජිතබ්බො, යො ච තස්සා භික්ඛුනිපරිසාය පත්තපරියන්තො, සො තස්සා භික්ඛුනියා පදාතබ්බො “අයං තෙ භික්ඛුනි පත්තො යාවභෙදනාය ධාරෙතබ්බො”ති, අයං තත්ථ සාමීචි।
cen:භෙසජ්ජසික්ඛාපදං
bod:25:යානි <pb M=.51/> ඛො පන තානි ගිලානානං භික්ඛුනීනං පටිසායනීයානි භෙසජ්ජානි, සෙය්යථිදං – සප්පි නවනීතං තෙලං මධු ඵාණිතං, තානි පටිග්ගහෙත්වා සත්තාහපරමං සන්නිධිකාරකං පරිභුඤ්ජිතබ්බානි। තං අතික්කාමෙන්තියා, නිස්සග්ගියං පාචිත්තියං।
cen:චීවරඅච්ඡින්දනසික්ඛාපදං
bod:26:යා පන භික්ඛුනී භික්ඛුනියා සාමං චීවරං දත්වා කුපිතා අනත්තමනා අච්ඡින්දෙය්ය වා අච්ඡින්දාපෙය්ය වා, නිස්සග්ගියං පාචිත්තියං।
cen:සුත්තවිඤ්ඤත්තිසික්ඛාපදං
bod:27:යා <pb V=.56/> පන භික්ඛුනී සාමං සුත්තං විඤ්ඤාපෙත්වා තන්තවායෙහි චීවරං වායාපෙය්ය, නිස්සග්ගියං පාචිත්තියං।
cen:මහාපෙසකාරසික්ඛාපදං
bod:28:භික්ඛුනිං පනෙව උද්දිස්ස අඤ්ඤාතකො ගහපති වා ගහපතානී වා තන්තවායෙහි චීවරං වායාපෙය්ය, තත්ර චෙසා භික්ඛුනී පුබ්බෙ අප්පවාරිතා තන්තවායෙ උපසඞ්කමිත්වා චීවරෙ විකප්පං ආපජ්ජෙය්ය “ඉදං ඛො ආවුසො චීවරං මං උද්දිස්ස විය්යති, ආයතඤ්ච කරොථ, විත්ථතඤ්ච අප්පිතඤ්ච සුවීතඤ්ච සුප්පවායිතඤ්ච සුවිලෙඛිතඤ්ච සුවිතච්ඡිතඤ්ච කරොථ, අප්පෙව නාම මයම්පි ආයස්මන්තානං කිඤ්චිමත්තං අනුපදජ්ජෙය්යාමා”ති, එවඤ්ච සා භික්ඛුනී වත්වා කිඤ්චිමත්තං අනුපදජ්ජෙය්ය අන්තමසො පිණ්ඩපාතමත්තම්පි, නිස්සග්ගියං පාචිත්තියං।
cen:අච්චෙකචීවරසික්ඛාපදං
bod:29:දසාහානාගතං කත්තිකතෙමාසිකපුණ්ණමං භික්ඛුනියා පනෙව අච්චෙකචීවරං උප්පජ්ජෙය්ය, අච්චෙකං මඤ්ඤමානාය භික්ඛුනියා පටිග්ගහෙතබ්බං, පටිග්ගහෙත්වා යාව චීවරකාලසමයං නික්ඛිපිතබ්බං। තතො චෙ උත්තරි නික්ඛිපෙය්ය, නිස්සග්ගියං පාචිත්තියං।
cen:පරිණතසික්ඛාපදං
bod:30:යා පන භික්ඛුනී ජානං සඞ්ඝිකං ලාභං පරිණතං අත්තනො පරිණාමෙය්ය, නිස්සග්ගියං පාචිත්තියං।
cen:පත්තවග්ගො තතියො।
bod:උද්දිට්ඨා <pb M=.52/> ඛො, අය්යායො, තිංස නිස්සග්ගියා පාචිත්තියා ධම්මා। තත්ථාය්යායො, පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:නිස්සග්ගියපාචිත්තියා නිට්ඨිතා।
sub:සුද්ධපාචිත්තියා
cen:ඉමෙ ඛො පනාය්යායො, ඡසට්ඨිසතා පාචිත්තියා
cen:ධම්මා උද්දෙසං ආගච්ඡන්ති।
cen:ලසුණසික්ඛාපදං
bod:1:යා <pb V=.57/> පන භික්ඛුනී ලසුණං ඛාදෙය්ය පාචිත්තියං।
cen:සම්බාධලොමසික්ඛාපදං
bod:2:යා පන භික්ඛුනී සම්බාධෙ ලොමං සංහරාපෙය්ය, පාචිත්තියං।
cen:තලඝාතකසික්ඛාපදං
bod:3:තලඝාතකෙ පාචිත්තියං।
cen:ජතුමට්ඨකසික්ඛාපදං
bod:4:ජතුමට්ඨකෙ පාචිත්තියං।
cen:උදකසුද්ධිකසික්ඛාපදං
bod:5:උදකසුද්ධිකං පන භික්ඛුනියා ආදියමානාය ද්වඞ්ගුලපබ්බපරමං ආදාතබ්බං। තං අතික්කාමෙන්තියා පාචිත්තියං।
cen:උපතිට්ඨනසික්ඛාපදං
bod:6:යා පන භික්ඛුනී භික්ඛුස්ස භුඤ්ජන්තස්ස පානීයෙන වා විධූපනෙන වා උපතිට්ඨෙය්ය, පාචිත්තියං।
cen:ආමකධඤ්ඤසික්ඛාපදං
bod:7:යා පන භික්ඛුනී ආමකධඤ්ඤං විඤ්ඤත්වා වා විඤ්ඤාපෙත්වා වා භජ්ජිත්වා වා භජ්ජාපෙත්වා වා කොට්ටෙත්වා වා කොට්ටාපෙත්වා වා පචිත්වා වා පචාපෙත්වා වා භුඤ්ජෙය්ය, පාචිත්තියං।
cen:පඨමඋච්චාරඡඩ්ඩනසික්ඛාපදං
bod:8:යා <pb M=.53/> <pb V=.58/> පන භික්ඛුනී උච්චාරං වා පස්සාවං වා සඞ්කාරං වා විඝාසං වා තිරොකුට්ටෙ වා තිරොපාකාරෙ වා ඡඩ්ඩෙය්ය වා ඡඩ්ඩාපෙය්ය වා, පාචිත්තියං।
cen:දුතියඋච්චාරඡඩ්ඩනසික්ඛාපදං
bod:9:යා පන භික්ඛුනී උච්චාරං වා පස්සාවං වා සඞ්කාරං වා විඝාසං වා හරිතෙ ඡඩ්ඩෙය්ය වා ඡඩ්ඩාපෙය්ය වා, පාචිත්තියං।
cen:නච්චගීතසික්ඛාපදං
bod:10:යා පන භික්ඛුනී නච්චං වා ගීතං වා වාදිතං වා දස්සනාය ගච්ඡෙය්ය, පාචිත්තියං।
cen:ලසුණවග්ගො පඨමො।
cen:රත්තන්ධකාරසික්ඛාපදං
bod:11:යා පන භික්ඛුනී රත්තන්ධකාරෙ අප්පදීපෙ පුරිසෙන සද්ධිං එකෙනෙකා සන්තිට්ඨෙය්ය වා සල්ලපෙය්ය වා, පාචිත්තියං।
cen:පටිච්ඡන්නොකාසසික්ඛාපදං
bod:12:යා පන භික්ඛුනී පටිච්ඡන්නෙ ඔකාසෙ පුරිසෙන සද්ධිං එකෙනෙකා සන්තිට්ඨෙය්ය වා සල්ලපෙය්ය වා, පාචිත්තියං।
cen:අජ්ඣොකාසසල්ලපනසික්ඛාපදං
bod:13:යා පන භික්ඛුනී අජ්ඣොකාසෙ පුරිසෙන සද්ධිං එකෙනෙකා සන්තිට්ඨෙය්ය වා සල්ලපෙය්ය වා, පාචිත්තියං।
cen:දුතියිකඋය්යොජනසික්ඛාපදං
bod:14:යා පන භික්ඛුනී රථිකාය වා බ්යූහෙ වා සිඞ්ඝාටකෙ වා පුරිසෙන සද්ධිං එකෙනෙකා සන්තිට්ඨෙය්ය වා සල්ලපෙය්ය වා නිකණ්ණිකං වා ජප්පෙය්ය දුතියිකං වා භික්ඛුනිං උය්යොජෙය්ය, පාචිත්තියං।
cen:අනාපුච්ඡාපක්කමනසික්ඛාපදං
bod:15:යා <pb V=.59/> පන භික්ඛුනී පුරෙභත්තං කුලානි උපසඞ්කමිත්වා ආසනෙ නිසීදිත්වා සාමිකෙ අනාපුච්ඡා පක්කමෙය්ය, පාචිත්තියං।
cen:අනාපුච්ඡාඅභිනිසීදනසික්ඛාපදං
bod:16:යා <pb M=.54/> පන භික්ඛුනී පච්ඡාභත්තං කුලානි උපසඞ්කමිත්වා සාමිකෙ අනාපුච්ඡා ආසනෙ අභිනිසීදෙය්ය වා අභිනිපජ්ජෙය්ය වා, පාචිත්තියං।
cen:අනාපුච්ඡාසන්ථරණසික්ඛාපදං
bod:17:යා පන භික්ඛුනී විකාලෙ කුලානි උපසඞ්කමිත්වා සාමිකෙ අනාපුච්ඡා සෙය්යං සන්ථරිත්වා වා සන්ථරාපෙත්වා වා අභිනිසීදෙය්ය වා අභිනිපජ්ජෙය්ය වා, පාචිත්තියං।
cen:පරඋජ්ඣාපනකසික්ඛාපදං
bod:18:යා පන භික්ඛුනී දුග්ගහිතෙන දූපධාරිතෙන පරං උජ්ඣාපෙය්ය, පාචිත්තියං।
cen:පරඅභිසපනසික්ඛාපදං
bod:19:යා පන භික්ඛුනී අත්තානං වා පරං වා නිරයෙන වා බ්රහ්මචරියෙන වා අභිසපෙය්ය, පාචිත්තියං।
cen:රොදනසික්ඛාපදං
bod:20:යා පන භික්ඛුනී අත්තානං වධිත්වා වධිත්වා රොදෙය්ය, පාචිත්තියං।
cen:රත්තන්ධකාරවග්ගො දුතියො।
cen:නග්ගසික්ඛාපදං
bod:21:යා පන භික්ඛුනී නග්ගා නහායෙය්ය, පාචිත්තියං।
cen:උදකසාටිකසික්ඛාපදං
bod:22:උදකසාටිකං පන භික්ඛුනියා කාරයමානාය පමාණිකා කාරෙතබ්බා, තත්රිදං පමාණං <pb V=.60/>, දීඝසො චතස්සො විදත්ථියො සුගතවිදත්ථියා, තිරියං ද්වෙ විදත්ථියො। තං අතික්කාමෙන්තියා ඡෙදනකං පාචිත්තියං।
cen:චීවරසිබ්බනසික්ඛාපදං
bod:23:යා පන භික්ඛුනී භික්ඛුනියා චීවරං විසිබ්බෙත්වා වා විසිබ්බාපෙත්වා වා සා පච්ඡා අනන්තරායිකිනී නෙව සිබ්බෙය්ය, න සිබ්බාපනාය උස්සුක්කං කරෙය්ය අඤ්ඤත්ර චතූහපඤ්චාහා, පාචිත්තියං।
cen:සඞ්ඝාටිචාරසික්ඛාපදං
bod:24:යා <pb M=.55/> පන භික්ඛුනී පඤ්චාහිකං සඞ්ඝාටිචාරං අතික්කාමෙය්ය, පාචිත්තියං।
cen:චීවරසඞ්කමනීයසික්ඛාපදං
bod:25:යා පන භික්ඛුනී චීවරසඞ්කමනීයං ධාරෙය්ය, පාචිත්තියං।
cen:ගණචීවරසික්ඛාපදං
bod:26:යා පන භික්ඛුනී ගණස්ස චීවරලාභං අන්තරායං කරෙය්ය, පාචිත්තියං।
cen:පටිබාහනසික්ඛාපදං
bod:27:යා පන භික්ඛුනී ධම්මිකං චීවරවිභඞ්ගං පටිබාහෙය්ය, පාචිත්තියං।
cen:චීවරදානසික්ඛාපදං
bod:28:යා පන භික්ඛුනී අගාරිකස්ස වා පරිබ්බාජකස්ස වා පරිබ්බාජිකාය වා සමණචීවරං දදෙය්ය, පාචිත්තියං।
cen:කාලඅතික්කමනසික්ඛාපදං
bod:29:යා පන භික්ඛුනී දුබ්බලචීවරපච්චාසාය චීවරකාලසමයං අතික්කාමෙය්ය, පාචිත්තියං।
cen:කථිනුද්ධාරසික්ඛාපදං
bod:30:යා <pb V=.61/> පන භික්ඛුනී ධම්මිකං කථිනුද්ධාරං පටිබාහෙය්ය, පාචිත්තියං।
cen:නග්ගවග්ගො තතියො।
cen:එකමඤ්චතුවට්ටනසික්ඛාපදං
bod:31:යා පන භික්ඛුනියො ද්වෙ එකමඤ්චෙ තුවට්ටෙය්යුං, පාචිත්තියං।
cen:එකත්ථරණතුවට්ටනසික්ඛාපදං
bod:32:යා පන භික්ඛුනියො ද්වෙ එකත්ථරණපාවුරණා තුවට්ටෙය්යුං, පාචිත්තියං।
cen:අඵාසුකරණසික්ඛාපදං
bod:33:යා පන භික්ඛුනී භික්ඛුනියා සඤ්චිච්ච අඵාසුං කරෙය්ය, පාචිත්තියං।
cen:නඋපට්ඨාපනසික්ඛාපදං
bod:34:යා <pb M=.56/> පන භික්ඛුනී දුක්ඛිතං සහජීවිනිං නෙව උපට්ඨහෙය්ය, න උපට්ඨාපනාය උස්සුක්කං කරෙය්ය, පාචිත්තියං।
cen:නික්කඩ්ඪනසික්ඛාපදං
bod:35:යා පන භික්ඛුනී භික්ඛුනියා උපස්සයං දත්වා කුපිතා අනත්තමනා නික්කඩ්ඪෙය්ය වා නික්කඩ්ඪාපෙය්ය වා, පාචිත්තියං।
cen:සංසට්ඨසික්ඛාපදං
bod:36:යා පන භික්ඛුනී සංසට්ඨා විහරෙය්ය ගහපතිනා වා ගහපතිපුත්තෙන වා, සා භික්ඛුනී භික්ඛුනීහි එවමස්ස වචනීයා “මාය්යෙ, සංසට්ඨා විහරි ගහපතිනාපි ගහපතිපුත්තෙනාපි, විවිච්චාය්යෙ, විවෙකඤ්ඤෙව භගිනියා සඞ්ඝො වණ්ණෙතී”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය, යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං। නො චෙ පටිනිස්සජ්ජෙය්ය, පාචිත්තියං।
cen:අන්තොරට්ඨසික්ඛාපදං
bod:37:යා <pb V=.62/> පන භික්ඛුනී අන්තොරට්ඨෙ සාසඞ්කසම්මතෙ සප්පටිභයෙ අසත්ථිකා චාරිකං චරෙය්ය, පාචිත්තියං।
cen:තිරොරට්ඨසික්ඛාපදං
bod:38:යා පන භික්ඛුනී තිරොරට්ඨෙ සාසඞ්කසම්මතෙ සප්පටිභයෙ අසත්ථිකා චාරිකං චරෙය්ය, පාචිත්තියං।
cen:අන්තොවස්සසික්ඛාපදං
bod:39:යා පන භික්ඛුනී අන්තොවස්සං චාරිකං චරෙය්ය, පාචිත්තියං।
cen:චාරිකනපක්කමනසික්ඛාපදං
bod:40:යා පන භික්ඛුනී වස්සංවුට්ඨා චාරිකං න පක්කමෙය්ය අන්තමසො ඡප්පඤ්චයොජනානිපි, පාචිත්තියං।
cen:තුවට්ටවග්ගො චතුත්ථො।
cen:රාජාගාරසික්ඛාපදං
bod:41:යා <pb M=.57/> පන භික්ඛුනී රාජාගාරං වා චිත්තාගාරං වා ආරාමං වා උය්යානං වා පොක්ඛරණිං වා දස්සනාය ගච්ඡෙය්ය, පාචිත්තියං।
cen:ආසන්දිපරිභුඤ්ජනසික්ඛාපදං
bod:42:යා පන භික්ඛුනී ආසන්දිං වා පල්ලඞ්කං වා පරිභුඤ්ජෙය්ය, පාචිත්තියං।
cen:සුත්තකන්තනසික්ඛාපදං
bod:43:යා පන භික්ඛුනී සුත්තං කන්තෙය්ය, පාචිත්තියං।
cen:ගිහිවෙය්යාවච්චසික්ඛාපදං
bod:44:යා පන භික්ඛුනී ගිහිවෙය්යාවච්චං කරෙය්ය, පාචිත්තියං।
cen:අධිකරණසික්ඛාපදං
bod:45:යා <pb V=.63/> පන භික්ඛුනී භික්ඛුනියා “එහාය්යෙ, ඉමං අධිකරණං වූපසමෙහී”ති වුච්චමානා “සාධූ”ති පටිස්සුණිත්වා සා පච්ඡා අනන්තරායිකිනී නෙව වූපසමෙය්ය, න වූපසමාය උස්සුක්කං කරෙය්ය, පාචිත්තියං।
cen:භොජනදානසික්ඛාපදං
bod:46:යා පන භික්ඛුනී අගාරිකස්ස වා පරිබ්බාජකස්ස වා පරිබ්බාජිකාය වා සහත්ථා ඛාදනීයං වා භොජනීයං වා දදෙය්ය, පාචිත්තියං।
cen:ආවසථචීවරසික්ඛාපදං
bod:47:යා පන භික්ඛුනී ආවසථචීවරං අනිස්සජ්ජෙත්වා පරිභුඤ්ජෙය්ය, පාචිත්තියං।
cen:ආවසථවිහාරසික්ඛාපදං
bod:48:යා පන භික්ඛුනී ආවසථං අනිස්සජ්ජිත්වා චාරිකං පක්කමෙය්ය, පාචිත්තියං।
cen:තිරච්ඡානවිජ්ජාපරියාපුණනසික්ඛාපදං
bod:49:යා පන භික්ඛුනී තිරච්ඡානවිජ්ජං පරියාපුණෙය්ය, පාචිත්තියං।
cen:තිරච්ඡානවිජ්ජාවාචනසික්ඛාපදං
bod:50:යා පන භික්ඛුනී තිරච්ඡානවිජ්ජං වාචෙය්ය, පාචිත්තියං।
cen:චිත්තාගාරවග්ගො පඤ්චමො।
cen:ආරාමපවිසනසික්ඛාපදං
bod:51:යා <pb M=.58/> පන භික්ඛුනී ජානං සභික්ඛුකං ආරාමං අනාපුච්ඡා පවිසෙය්ය, පාචිත්තියං।
cen:භික්ඛුඅක්කොසනසික්ඛාපදං
bod:52:යා පන භික්ඛුනී භික්ඛුං අක්කොසෙය්ය වා පරිභාසෙය්ය වා, පාචිත්තියං।
cen:ගණපරිභාසනසික්ඛාපදං
bod:53:යා <pb V=.64/> පන භික්ඛුනී චණ්ඩීකතා ගණං පරිභාසෙය්ය, පාචිත්තියං।
cen:පවාරිතසික්ඛාපදං
bod:54:යා පන භික්ඛුනී නිමන්තිතා වා පවාරිතා වා ඛාදනීයං වා භොජනීයං වා ඛාදෙය්ය වා භුඤ්ජෙය්ය වා, පාචිත්තියං।
cen:කුලමච්ඡරිනීසික්ඛාපදං
bod:55:යා පන භික්ඛුනී කුලමච්ඡරිනී අස්ස, පාචිත්තියං।
cen:අභික්ඛුකාවාසසික්ඛාපදං
bod:56:යා පන භික්ඛුනී අභික්ඛුකෙ ආවාසෙ වස්සං වසෙය්ය, පාචිත්තියං।
cen:අපවාරණාසික්ඛාපදං
bod:57:යා පන භික්ඛුනී වස්සංවුට්ඨා උභතොසඞ්ඝෙ තීහි ඨානෙහි න පවාරෙය්ය දිට්ඨෙන වා සුතෙන වා පරිසඞ්කාය වා, පාචිත්තියං।
cen:ඔවාදසික්ඛාපදං
bod:58:යා පන භික්ඛුනී ඔවාදාය වා සංවාසාය වා න ගච්ඡෙය්ය, පාචිත්තියං।
cen:ඔවාදූපසඞ්කමනසික්ඛාපදං
bod:59:අන්වද්ධමාසං භික්ඛුනියා භික්ඛුසඞ්ඝතො ද්වෙ ධම්මා පච්චාසීසිතබ්බා උපොසථපුච්ඡකඤ්ච ඔවාදූපසඞ්කමනඤ්ච। තං අතික්කාමෙන්තියා පාචිත්තියං।
cen:පසාඛෙජාතසික්ඛාපදං
bod:60:යා පන භික්ඛුනී පසාඛෙ ජාතං ගණ්ඩං වා රුධිතං වා අනපලොකෙත්වා සඞ්ඝං වා ගණං වා පුරිසෙන සද්ධිං එකෙනෙකා භෙදාපෙය්ය වා <pb M=.59/> ඵාලාපෙය්ය වා ධොවාපෙය්ය වා ආලිම්පාපෙය්ය වා බන්ධාපෙය්ය වා මොචාපෙය්ය වා, පාචිත්තියං।
cen:ආරාමවග්ගො ඡට්ඨො।
cen:ගබ්භිනීසික්ඛාපදං
bod:61:යා <pb V=.65/> පන භික්ඛුනී ගබ්භිනිං වුට්ඨාපෙය්ය, පාචිත්තියං।
cen:පායන්තීසික්ඛාපදං
bod:62:යා පන භික්ඛුනී පායන්තිං වුට්ඨාපෙය්ය, පාචිත්තියං।
cen:පඨමසික්ඛමානසික්ඛාපදං
bod:63:යා පන භික්ඛුනී ද්වෙ වස්සානි ඡසු ධම්මෙසු අසික්ඛිතසික්ඛං සික්ඛමානං වුට්ඨාපෙය්ය, පාචිත්තියං।
cen:දුතියසික්ඛමානසික්ඛාපදං
bod:64:යා පන භික්ඛුනී ද්වෙ වස්සානි ඡසු ධම්මෙසු සික්ඛිතසික්ඛං සික්ඛමානං සඞ්ඝෙන අසම්මතං වුට්ඨාපෙය්ය, පාචිත්තියං।
cen:පඨමගිහිගතසික්ඛාපදං
bod:65:යා පන භික්ඛුනී ඌනද්වාදසවස්සං ගිහිගතං වුට්ඨාපෙය්ය, පාචිත්තියං।
cen:දුතියගිහිගතසික්ඛාපදං
bod:66:යා පන භික්ඛුනී පරිපුණ්ණද්වාදසවස්සං ගිහිගතං ද්වෙ වස්සානි ඡසු ධම්මෙසු අසික්ඛිතසික්ඛං වුට්ඨාපෙය්ය, පාචිත්තියං।
cen:තතියගිහිගතසික්ඛාපදං
bod:67:යා පන භික්ඛුනී පරිපුණ්ණද්වාදසවස්සං ගිහිගතං ද්වෙ වස්සානි ඡසු ධම්මෙසු සික්ඛිතසික්ඛං සඞ්ඝෙන අසම්මතං වුට්ඨාපෙය්ය, පාචිත්තියං।
cen:පඨමසහජීවිනීසික්ඛාපදං
bod:68:යා පන භික්ඛුනී සහජීවිනිං වුට්ඨාපෙත්වා ද්වෙ වස්සානි නෙව අනුග්ගණ්හෙය්ය න අනුග්ගණ්හාපෙය්ය, පාචිත්තියං।
cen:පවත්තිනීනානුබන්ධනසික්ඛාපදං
bod:69:යා පන භික්ඛුනී වුට්ඨාපිතං පවත්තිනිං ද්වෙ වස්සානි නානුබන්ධෙය්ය, පාචිත්තියං।
cen:දුතියසහජීවිනීසික්ඛාපදං
bod:70:යා <pb M=.60/> <pb V=.66/> පන භික්ඛුනී සහජීවිනිං වුට්ඨාපෙත්වා නෙව වූපකාසෙය්ය න වූපකාසාපෙය්ය අන්තමසො ඡප්පඤ්චයොජනානිපි, පාචිත්තියං।
cen:ගබ්භිනිවග්ගො සත්තමො।
cen:පඨමකුමාරිභූතසික්ඛාපදං
bod:71:යා පන භික්ඛුනී ඌනවීසතිවස්සං කුමාරිභූතං වුට්ඨාපෙය්ය, පාචිත්තියං।
cen:දුතියකුමාරිභූතසික්ඛාපදං
bod:72:යා පන භික්ඛුනී පරිපුණ්ණවීසතිවස්සං කුමාරිභූතං ද්වෙ වස්සානි ඡසු ධම්මෙසු අසික්ඛිතසික්ඛං වුට්ඨාපෙය්ය, පාචිත්තියං।
cen:තතියකුමාරිභූතසික්ඛාපදං
bod:73:යා පන භික්ඛුනී පරිපුණ්ණවීසතිවස්සං කුමාරිභූතං ද්වෙ වස්සානි ඡසු ධම්මෙසු සික්ඛිතසික්ඛං සඞ්ඝෙන අසම්මතං වුට්ඨාපෙය්ය, පාචිත්තියං।
cen:ඌනද්වාදසවස්සසික්ඛාපදං
bod:74:යා පන භික්ඛුනී ඌනද්වාදසවස්සා වුට්ඨාපෙය්ය, පාචිත්තියං।
cen:පරිපුණ්ණද්වාදසවස්සසික්ඛාපදං
bod:75:යා පන භික්ඛුනී පරිපුණ්ණද්වාදසවස්සා සඞ්ඝෙන අසම්මතා වුට්ඨාපෙය්ය, පාචිත්තියං।
cen:ඛිය්යනධම්මසික්ඛාපදං
bod:76:යා පන භික්ඛුනී “අලං තාව තෙ, අය්යෙ, වුට්ඨාපිතෙනා”ති වුච්චමානා “සාධූ”ති පටිස්සුණිත්වා සා පච්ඡා ඛිය්යනධම්මං ආපජ්ජෙය්ය, පාචිත්තියං।
cen:පඨමසික්ඛමානනවුට්ඨාපනසික්ඛාපදං
bod:77:යා පන භික්ඛුනී සික්ඛමානං “සචෙ මෙ ත්වං, අය්යෙ, චීවරං දස්සසි, එවාහං තං <pb V=.67/> වුට්ඨාපෙස්සාමී”ති වත්වා සා පච්ඡා අනන්තරායිකිනී නෙව වුට්ඨාපෙය්ය, න වුට්ඨාපනාය උස්සුක්කං කරෙය්ය, පාචිත්තියං।
cen:දුතියසික්ඛමානනවුට්ඨාපනසික්ඛාපදං
bod:78:යා <pb M=.61/> පන භික්ඛුනී සික්ඛමානං “සචෙ මං ත්වං, අය්යෙ, ද්වෙ වස්සානි අනුබන්ධිස්සසි, එවාහං තං වුට්ඨාපෙස්සාමී”ති වත්වා සා පච්ඡා අනන්තරායිකිනී නෙව වුට්ඨාපෙය්ය, න වුට්ඨාපනාය උස්සුක්කං කරෙය්ය, පාචිත්තියං।
cen:සොකාවාසසික්ඛාපදං
bod:79:යා පන භික්ඛුනී පුරිසසංසට්ඨං කුමාරකසංසට්ඨං චණ්ඩිං සොකාවාසං සික්ඛමානං වුට්ඨාපෙය්ය, පාචිත්තියං।
cen:අනනුඤ්ඤාතසික්ඛාපදං
bod:80:යා පන භික්ඛුනී මාතාපිතූහි වා සාමිකෙන වා අනනුඤ්ඤාතං සික්ඛමානං වුට්ඨාපෙය්ය, පාචිත්තියං।
cen:පාරිවාසිකසික්ඛාපදං
bod:81:යා පන භික්ඛුනී පාරිවාසිකඡන්දදානෙන සික්ඛමානං වුට්ඨාපෙය්ය, පාචිත්තියං।
cen:අනුවස්සසික්ඛාපදං
bod:82:යා පන භික්ඛුනී අනුවස්සං වුට්ඨාපෙය්ය, පාචිත්තියං।
cen:එකවස්සසික්ඛාපදං
bod:83:යා පන භික්ඛුනී එකං වස්සං ද්වෙ වුට්ඨාපෙය්ය, පාචිත්තියං।
cen:කුමාරිභූතවග්ගො අට්ඨමො।
cen:ඡත්තුපාහනසික්ඛාපදං
bod:84:යා පන භික්ඛුනී අගිලානා ඡත්තුපාහනං ධාරෙය්ය, පාචිත්තියං।
cen:යානසික්ඛාපදං
bod:85:යා <pb V=.68/> පන භික්ඛුනී අගිලානා යානෙන යායෙය්ය, පාචිත්තියං।
cen:සඞ්ඝාණිසික්ඛාපදං
bod:86:යා පන භික්ඛුනී සඞ්ඝාණිං ධාරෙය්ය, පාචිත්තියං।
cen:ඉත්ථාලඞ්කාරසික්ඛාපදං
bod:87:යා පන භික්ඛුනී ඉත්ථාලඞ්කාරං ධාරෙය්ය, පාචිත්තියං।
cen:ගන්ධවණ්ණකසික්ඛාපදං
bod:88:යා <pb M=.62/> පන භික්ඛුනී ගන්ධවණ්ණකෙන නහායෙය්ය, පාචිත්තියං।
cen:වාසිතකසික්ඛාපදං
bod:89:යා පන භික්ඛුනී වාසිතකෙන පිඤ්ඤාකෙන නහායෙය්ය, පාචිත්තියං।
cen:භික්ඛුනිඋම්මද්දාපනසික්ඛාපදං
bod:90:යා පන භික්ඛුනී භික්ඛුනියා උම්මද්දාපෙය්ය වා පරිමද්දාපෙය්ය වා, පාචිත්තියං।
cen:සික්ඛමානඋම්මද්දාපනසික්ඛාපදං
bod:91:යා පන භික්ඛුනී සික්ඛමානාය උම්මද්දාපෙය්ය වා පරිමද්දාපෙය්ය වා, පාචිත්තියං।
cen:සාමණෙරීඋම්මද්දාපනසික්ඛාපදං
bod:92:යා පන භික්ඛුනී සාමණෙරියා උම්මද්දාපෙය්ය වා පරිමද්දාපෙය්ය වා, පාචිත්තියං।
cen:ගිහිනිඋම්මද්දාපනසික්ඛාපදං
bod:93:යා පන භික්ඛුනී ගිහිනියා උම්මද්දාපෙය්ය වා පරිමද්දාපෙය්ය වා, පාචිත්තියං।
cen:අනාපුච්ඡාසික්ඛාපදං
bod:94:යා පන භික්ඛුනී භික්ඛුස්ස පුරතො අනාපුච්ඡා ආසනෙ නිසීදෙය්ය, පාචිත්තියං।
cen:පඤ්හාපුච්ඡනසික්ඛාපදං
bod:95:යා <pb V=.69/> පන භික්ඛුනී අනොකාසකතං භික්ඛුං පඤ්හං පුච්ඡෙය්ය, පාචිත්තියං।
cen:අසංකච්චිකසික්ඛාපදං
bod:96:යා පන භික්ඛුනී අසංකච්චිකා ගාමං පවිසෙය්ය, පාචිත්තියං।
cen:ඡත්තුපාහනවග්ගො නවමො।
cen:මුසාවාදසික්ඛාපදං
bod:97:සම්පජානමුසාවාදෙ <pb M=.63/> පාචිත්තියං।
cen:ඔමසවාදසික්ඛාපදං
bod:98:ඔමසවාදෙ පාචිත්තියං।
cen:පෙසුඤ්ඤසික්ඛාපදං
bod:99:භික්ඛුනිපෙසුඤ්ඤෙ පාචිත්තියං।
cen:පදසොධම්මසික්ඛාපදං
bod:100:යා පන භික්ඛුනී අනුපසම්පන්නං පදසො ධම්මං වාචෙය්ය, පාචිත්තියං।
cen:පඨමසහසෙය්යසික්ඛාපදං
bod:101:යා පන භික්ඛුනී අනුපසම්පන්නාය උත්තරිදිරත්තතිරත්තං සහසෙය්යං කප්පෙය්ය, පාචිත්තියං।
cen:දුතියසහසෙය්යසික්ඛාපදං
bod:102:යා පන භික්ඛුනී පුරිසෙන සහසෙය්යං කප්පෙය්ය, පාචිත්තියං।
cen:ධම්මදෙසනාසික්ඛාපදං
bod:103:යා පන භික්ඛුනී පුරිසස්ස උත්තරිඡප්පඤ්චවාචාහි ධම්මං දෙසෙය්ය අඤ්ඤත්ර විඤ්ඤුනා ඉත්ථිවිග්ගහෙන, පාචිත්තියං।
cen:භූතාරොචනසික්ඛාපදං
bod:104:යා <pb V=.70/> පන භික්ඛුනී අනුපසම්පන්නාය උත්තරිමනුස්සධම්මං ආරොචෙය්ය, භූතස්මිං පාචිත්තියං।
cen:දුට්ඨුල්ලාරොචනසික්ඛාපදං
bod:105:යා පන භික්ඛුනී භික්ඛුනියා දුට්ඨුල්ලං ආපත්තිං අනුපසම්පන්නාය ආරොචෙය්ය අඤ්ඤත්ර භික්ඛුනිසම්මුතියා, පාචිත්තියං।
cen:පථවීඛණනසික්ඛාපදං
bod:106:යා පන භික්ඛුනී පථවිං ඛණෙය්ය වා ඛණාපෙය්ය වා, පාචිත්තියං।
cen:මුසාවාදවග්ගො දසමො।
cen:භූතගාමසික්ඛාපදං
bod:107:භූතගාමපාතබ්යතාය <pb M=.64/> පාචිත්තියං।
cen:අඤ්ඤවාදකසික්ඛාපදං
bod:108:අඤ්ඤවාදකෙ, විහෙසකෙ පාචිත්තියං।
cen:උජ්ඣාපනකසික්ඛාපදං
bod:109:උජ්ඣාපනකෙ, ඛිය්යනකෙ පාචිත්තියං।
cen:පඨමසෙනාසනසික්ඛාපදං
bod:110:යා පන භික්ඛුනී සඞ්ඝිකං මඤ්චං වා පීඨං වා භිසිං වා කොච්ඡං වා අජ්ඣොකාසෙ සන්ථරිත්වා වා සන්ථරාපෙත්වා වා තං පක්කමන්තී නෙව උද්ධරෙය්ය, න උද්ධරාපෙය්ය, අනාපුච්ඡං වා ගච්ඡෙය්ය, පාචිත්තියං।
cen:දුතියසෙනාසනසික්ඛාපදං
bod:111:යා පන භික්ඛුනී සඞ්ඝිකෙ විහාරෙ සෙය්යං සන්ථරිත්වා වා සන්ථරාපෙත්වා වා තං පක්කමන්තී නෙව උද්ධරෙය්ය, න උද්ධරාපෙය්ය, අනාපුච්ඡං වා ගච්ඡෙය්ය, පාචිත්තියං।
cen:අනුපඛජ්ජසික්ඛාපදං
bod:112:යා <pb V=.71/> පන භික්ඛුනී සඞ්ඝිකෙ විහාරෙ ජානං පුබ්බුපගතං භික්ඛුනිං අනුපඛජ්ජ සෙය්යං කප්පෙය්ය “යස්සා සම්බාධො භවිස්සති, සා පක්කමිස්සතී”ති එතදෙව පච්චයං කරිත්වා අනඤ්ඤං, පාචිත්තියං।
cen:නික්කඩ්ඪනසික්ඛාපදං
bod:113:යා පන භික්ඛුනී භික්ඛුනිං කුපිතා අනත්තමනා සඞ්ඝිකා විහාරා නික්කඩ්ඪෙය්ය වා නික්කඩ්ඪාපෙය්ය වා, පාචිත්තියං।
cen:වෙහාසකුටිසික්ඛාපදං
bod:114:යා පන භික්ඛුනී සඞ්ඝිකෙ විහාරෙ උපරිවෙහාසකුටියා ආහච්චපාදකං මඤ්චං වා පීඨං වා අභිනිසීදෙය්ය වා අභිනිපජ්ජෙය්ය වා, පාචිත්තියං।
cen:මහල්ලකවිහාරසික්ඛාපදං
bod:115:මහල්ලකං පන භික්ඛුනියා විහාරං කාරයමානාය යාව ද්වාරකොසා අග්ගළට්ඨපනාය, ආලොකසන්ධිපරිකම්මාය ද්වත්තිච්ඡදනස්ස පරියායං අප්පහරිතෙ ඨිතාය අධිට්ඨාතබ්බං। තතො චෙ උත්තරි අප්පහරිතෙපි ඨිතා අධිට්ඨහෙය්ය, පාචිත්තියං।
cen:සප්පාණකසික්ඛාපදං
bod:116:යා <pb M=.65/> පන භික්ඛුනී ජානං සප්පාණකං උදකං තිණං වා මත්තිකං වා සිඤ්චෙය්ය වා සිඤ්චාපෙය්ය වා, පාචිත්තියං।
cen:භූතගාමවග්ගො එකාදසමො।
cen:ආවසථපිණ්ඩසික්ඛාපදං
bod:117:අගිලානාය භික්ඛුනියා එකො ආවසථපිණ්ඩො භුඤ්ජිතබ්බො। තතො චෙ උත්තරි භුඤ්ජෙය්ය, පාචිත්තියං।
cen:ගණභොජනසික්ඛාපදං
bod:118:ගණභොජනෙ අඤ්ඤත්ර සමයා පාචිත්තියං। තත්ථායං සමයො, ගිලානසමයො, චීවරදානසමයො <pb V=.72/>, චීවරකාරසමයො, අද්ධානගමනසමයො, නාවාභිරුහනසමයො, මහාසමයො, සමණභත්තසමයො, අයං තත්ථ සමයො।
cen:කාණමාතුසික්ඛාපදං
bod:119:භික්ඛුනිං පනෙව කුලං උපගතං පූවෙහි වා මන්ථෙහි වා අභිහට්ඨුං පවාරෙය්ය, ආකඞ්ඛමානාය භික්ඛුනියා ද්වත්තිපත්තපූරා පටිග්ගහෙතබ්බා। තතො චෙ උත්තරි පටිග්ගණ්හෙය්ය, පාචිත්තියං। ද්වත්තිපත්තපූරෙ පටිග්ගහෙත්වා තතො නීහරිත්වා භික්ඛුනීහි සද්ධිං සංවිභජිතබ්බං, අයං තත්ථ සාමීචි।
cen:විකාලභොජනසික්ඛාපදං
bod:120:යා පන භික්ඛුනී විකාලෙ ඛාදනීයං වා භොජනීයං වා ඛාදෙය්ය වා භුඤ්ජෙය්ය වා, පාචිත්තියං।
cen:සන්නිධිකාරකසික්ඛාපදං
bod:121:යා පන භික්ඛුනී සන්නිධිකාරකං ඛාදනීයං වා භොජනීයං වා ඛාදෙය්ය වා භුඤ්ජෙය්ය වා, පාචිත්තියං।
cen:දන්තපොනසික්ඛාපදං
bod:122:යා පන භික්ඛුනී අදින්නං මුඛද්වාරං ආහාරං ආහරෙය්ය අඤ්ඤත්ර උදකදන්තපොනා, පාචිත්තියං।
cen:උය්යොජනසික්ඛාපදං
bod:123:යා <pb M=.66/> පන භික්ඛුනී භික්ඛුනිං “එහාය්යෙ, ගාමං වා නිගමං වා පිණ්ඩාය පවිසිස්සාමා”ති තස්සා දාපෙත්වා වා අදාපෙත්වා වා උය්යොජෙය්ය “ගච්ඡාය්යෙ, න මෙ තයා සද්ධිං කථා වා නිසජ්ජා වා ඵාසු හොති, එකිකාය මෙ කථා වා නිසජ්ජා වා ඵාසු හොතී”ති එතදෙව පච්චයං කරිත්වා අනඤ්ඤං, පාචිත්තියං।
cen:සභොජනසික්ඛාපදං
bod:124:යා පන භික්ඛුනී සභොජනෙ කුලෙ අනුපඛජ්ජ නිසජ්ජං කප්පෙය්ය, පාචිත්තියං।
cen:රහොපටිච්ඡන්නසික්ඛාපදං
bod:125:යා <pb V=.73/> පන භික්ඛුනී පුරිසෙන සද්ධිං රහො පටිච්ඡන්නෙ ආසනෙ නිසජ්ජං කප්පෙය්ය, පාචිත්තියං।
cen:රහොනිසජ්ජසික්ඛාපදං
bod:126:යා පන භික්ඛුනී පුරිසෙන සද්ධිං එකෙනෙකා රහො නිසජ්ජං කප්පෙය්ය, පාචිත්තියං।
cen:භොජනවග්ගො ද්වාදසමො।
cen:චාරිත්තසික්ඛාපදං
bod:127:යා පන භික්ඛුනී නිමන්තිතා සභත්තා සමානා සන්තිං භික්ඛුනිං අනාපුච්ඡා පුරෙභත්තං වා පච්ඡාභත්තං වා කුලෙසු චාරිත්තං ආපජ්ජෙය්ය අඤ්ඤත්ර සමයා, පාචිත්තියං। තත්ථායං සමයො, චීවරදානසමයො, චීවරකාරසමයො, අයං තත්ථ සමයො।
cen:මහානාමසික්ඛාපදං
bod:128:අගිලානාය භික්ඛුනියා චතුමාසප්පච්චයපවාරණා සාදිතබ්බා අඤ්ඤත්ර පුනපවාරණාය, අඤ්ඤත්ර නිච්චපවාරණාය। තතො චෙ උත්තරි සාදියෙය්ය, පාචිත්තියං।
cen:උය්යුත්තසෙනාසික්ඛාපදං
bod:129:යා පන භික්ඛුනී උය්යුත්තං සෙනං දස්සනාය ගච්ඡෙය්ය අඤ්ඤත්ර තථාරූපප්පච්චයා, පාචිත්තියං।
cen:සෙනාවාසසික්ඛාපදං
bod:130:සියා <pb M=.67/> ච තස්සා භික්ඛුනියා කොචිදෙව පච්චයො සෙනං ගමනාය, දිරත්තතිරත්තං තාය භික්ඛුනියා සෙනාය වසිතබ්බං। තතො චෙ උත්තරි වසෙය්ය, පාචිත්තියං।
cen:උය්යොධිකසික්ඛාපදං
bod:131:දිරත්තතිරත්තං චෙ භික්ඛුනී සෙනාය වසමානා උය්යොධිකං වා බලග්ගං වා සෙනාබ්යූහං වා අනීකදස්සනං වා ගච්ඡෙය්ය, පාචිත්තියං।
cen:සුරාපානසික්ඛාපදං
bod:132:සුරාමෙරයපානෙ <pb V=.74/> පාචිත්තියං।
cen:අඞ්ගුලිපතොදකසික්ඛාපදං
bod:133:අඞ්ගුලිපතොදකෙ පාචිත්තියං।
cen:හසධම්මසික්ඛාපදං
bod:134:උදකෙ හසධම්මෙ පාචිත්තියං।
cen:අනාදරියසික්ඛාපදං
bod:135:අනාදරියෙ පාචිත්තියං।
cen:භිංසාපනසික්ඛාපදං
bod:136:යා පන භික්ඛුනී භික්ඛුනිං භිංසාපෙය්ය, පාචිත්තියං।
cen:චාරිත්තවග්ගො තෙරසමො।
cen:ජොතිසික්ඛාපදං
bod:137:යා පන භික්ඛුනී අගිලානා විසිබ්බනාපෙක්ඛා ජොතිං සමාදහෙය්ය වා සමාදහාපෙය්ය වා අඤ්ඤත්ර තථාරූපප්පච්චයා, පාචිත්තියං।
cen:නහානසික්ඛාපදං
bod:138:යා පන භික්ඛුනී ඔරෙනද්ධමාසං නහායෙය්ය අඤ්ඤත්ර සමයා, පාචිත්තියං। තත්ථායං සමයො “දියඩ්ඪො මාසො සෙසො ගිම්හාන”න්ති “වස්සානස්ස පඨමො මාසො” ඉච්චෙතෙ අඩ්ඪතෙය්යමාසා උණ්හසමයො, පරිළාහසමයො, ගිලානසමයො, කම්මසමයො, අද්ධානගමනසමයො, වාතවුට්ඨිසමයො, අයං තත්ථ සමයො।
cen:දුබ්බණ්ණකරණසික්ඛාපදං
bod:139:නවං <pb M=.68/> පන භික්ඛුනියා චීවරලාභාය තිණ්ණං දුබ්බණ්ණකරණානං අඤ්ඤතරං දුබ්බණ්ණකරණං <pb V=.75/> ආදාතබ්බං නීලං වා කද්දමං වා කාළසාමං වා। අනාදා චෙ භික්ඛුනී තිණ්ණං දුබ්බණ්ණකරණානං අඤ්ඤතරං දුබ්බණ්ණකරණං නවං චීවරං පරිභුඤ්ජෙය්ය, පාචිත්තියං।
cen:විකප්පනසික්ඛාපදං
bod:140:යා පන භික්ඛුනී භික්ඛුස්ස වා භික්ඛුනියා වා සික්ඛමානාය වා සාමණෙරස්ස වා සාමණෙරියා වා සාමං චීවරං විකප්පෙත්වා අපච්චුද්ධාරණං පරිභුඤ්ජෙය්ය, පාචිත්තියං।
cen:අපනිධාපනසික්ඛාපදං
bod:141:යා පන භික්ඛුනී භික්ඛුනියා පත්තං වා චීවරං වා නිසීදනං වා සූචිඝරං වා කායබන්ධනං වා අපනිධෙය්ය වා අපනිධාපෙය්ය වා අන්තමසො හසාපෙක්ඛාපි, පාචිත්තියං।
cen:සඤ්චිච්චසික්ඛාපදං
bod:142:යා පන භික්ඛුනී සඤ්චිච්ච පාණං ජීවිතා වොරොපෙය්ය, පාචිත්තියං।
cen:සප්පාණකසික්ඛාපදං
bod:143:යා පන භික්ඛුනී ජානං සප්පාණකං උදකං පරිභුඤ්ජෙය්ය, පාචිත්තියං।
cen:උක්කොටනසික්ඛාපදං
bod:144:යා පන භික්ඛුනී ජානං යථාධම්මං නිහතාධිකරණං පුනකම්මාය උක්කොටෙය්ය, පාචිත්තියං।
cen:ථෙය්යසත්ථසික්ඛාපදං
bod:145:යා පන භික්ඛුනී ජානං ථෙය්යසත්ථෙන සද්ධිං සංවිධාය එකද්ධානමග්ගං පටිපජ්ජෙය්ය අන්තමසො ගාමන්තරම්පි, පාචිත්තියං।
cen:අරිට්ඨසික්ඛාපදං
bod:146:යා පන භික්ඛුනී එවං වදෙය්ය “තථාහං භගවතා ධම්මං දෙසිතං ආජානාමි, යථා යෙමෙ අන්තරායිකා ධම්මා වුත්තා භගවතා, තෙ පටිසෙවතො නාලං අන්තරායායා”ති। සා භික්ඛුනී භික්ඛුනීහි එවමස්ස වචනීයා “මාය්යෙ එවං අවච, මා භගවන්තං අබ්භාචික්ඛි, න <pb V=.76/> හි සාධු භගවතො අබ්භක්ඛානං, න හි භගවා එවං වදෙය්ය, අනෙකපරියායෙනාය්යෙ අන්තරායිකා ධම්මා අන්තරායිකා වුත්තා භගවතා, අලඤ්ච පන තෙ පටිසෙවතො <pb M=.69/> අන්තරායායා”ති। එවඤ්ච සා භික්ඛුනී භික්ඛුනීහි වුච්චමානා තථෙව පග්ගණ්හෙය්ය, සා භික්ඛුනී භික්ඛුනීහි යාවතතියං සමනුභාසිතබ්බා තස්ස පටිනිස්සග්ගාය। යාවතතියඤ්චෙ සමනුභාසියමානා තං පටිනිස්සජ්ජෙය්ය, ඉච්චෙතං කුසලං। නො චෙ පටිනිස්සජ්ජෙය්ය, පාචිත්තියං।
cen:ජොතිවග්ගො චුද්දසමො।
cen:උක්ඛිත්තසම්භොගසික්ඛාපදං
bod:147:යා පන භික්ඛුනී ජානං තථාවාදිනියා භික්ඛුනියා අකටානුධම්මාය තං දිට්ඨිං අප්පටිනිස්සට්ඨාය සද්ධිං සම්භුඤ්ජෙය්ය වා, සංවසෙය්ය වා, සහ වා සෙය්යං කප්පෙය්ය, පාචිත්තියං।
cen:කණ්ටකසික්ඛාපදං
bod:148:සමණුද්දෙසාපි චෙ එවං වදෙය්ය “තථාහං භගවතා ධම්මං දෙසිතං ආජානාමි, යථා යෙමෙ අන්තරායිකා ධම්මා වුත්තා භගවතා, තෙ පටිසෙවතො නාලං අන්තරායායා”ති। සා සමණුද්දෙසා භික්ඛුනීහි එවමස්ස වචනීයා “මාය්යෙ, සමණුද්දෙසෙ එවං අවච, මා භගවන්තං අබ්භාචික්ඛි, න හි සාධු භගවතො අබ්භක්ඛානං, න හි භගවා එවං වදෙය්ය, අනෙකපරියායෙනාය්යෙ, සමණුද්දෙසෙ අන්තරායිකා ධම්මා අන්තරායිකා වුත්තා භගවතා, අලඤ්ච පන තෙ පටිසෙවතො අන්තරායායා”ති। එවඤ්ච සා සමණුද්දෙසා භික්ඛුනීහි වුච්චමානා තථෙව පග්ගණ්හෙය්ය, සා සමණුද්දෙසා භික්ඛුනීහි එවමස්ස වචනීයා “අජ්ජතග්ගෙ තෙ, අය්යෙ, සමණුද්දෙසෙ න චෙව සො භගවා සත්ථා අපදිසිතබ්බො, යම්පි චඤ්ඤා සමණුද්දෙසා ලභන්ති භික්ඛුනීහි සද්ධිං දිරත්තතිරත්තං සහසෙය්යං, සාපි තෙ නත්ථි, චර පිරෙ, විනස්සා”ති। යා පන භික්ඛුනී ජානං තථානාසිතං සමණුද්දෙසං උපලාපෙය්ය වා, උපට්ඨාපෙය්ය වා, සම්භුඤ්ජෙය්ය වා, සහ වා සෙය්යං කප්පෙය්ය, පාචිත්තියං।
cen:සහධම්මිකසික්ඛාපදං
bod:149:යා පන භික්ඛුනී භික්ඛුනීහි සහධම්මිකං වුච්චමානා එවං වදෙය්ය “න තාවාහං, අය්යෙ, එතස්මිං සික්ඛාපදෙ සික්ඛිස්සාමි, යාව න අඤ්ඤං භික්ඛුනිං බ්යත්තං විනයධරං පරිපුච්ඡාමී”ති, පාචිත්තියං। සික්ඛමානාය, භික්ඛවෙ, භික්ඛුනියා අඤ්ඤාතබ්බං පරිපුච්ඡිතබ්බං පරිපඤ්හිතබ්බං, අයං තත්ථ සාමීචි।
cen:විලෙඛනසික්ඛාපදං
bod:150:යා <pb M=.70/> <pb V=.77/> පන භික්ඛුනී පාතිමොක්ඛෙ උද්දිස්සමානෙ එවං වදෙය්ය “කිං පනිමෙහි ඛුද්දානුඛුද්දකෙහි සික්ඛාපදෙහි උද්දිට්ඨෙහි, යාවදෙව කුක්කුච්චාය විහෙසාය විලෙඛාය සංවත්තන්තී”ති, සික්ඛාපදවිවණ්ණකෙ පාචිත්තියං।
cen:මොහනසික්ඛාපදං
bod:151:යා පන භික්ඛුනී අන්වද්ධමාසං පාතිමොක්ඛෙ උද්දිස්සමානෙ එවං වදෙය්ය “ඉදානෙව ඛො අහං, අය්යෙ, ජානාමි අයම්පි කිර ධම්මො සුත්තාගතො සුත්තපරියාපන්නො අන්වද්ධමාසං උද්දෙසං ආගච්ඡතී”ති, තඤ්චෙ භික්ඛුනිං අඤ්ඤා භික්ඛුනියො ජානෙය්යුං නිසින්නපුබ්බං ඉමාය භික්ඛුනියා ද්වත්තික්ඛත්තුං පාතිමොක්ඛෙ උද්දිස්සමානෙ, කො පන වාදො භිය්යො, න ච තස්සා භික්ඛුනියා අඤ්ඤාණකෙන මුත්ති අත්ථි, යඤ්ච තත්ථ ආපත්තිං ආපන්නා, තඤ්ච යථාධම්මො කාරෙතබ්බො, උත්තරි චස්සා මොහො ආරොපෙතබ්බො “තස්සා තෙ, අය්යෙ, අලාභා, තස්සා තෙ දුල්ලද්ධං, යං ත්වං පාතිමොක්ඛෙ උද්දිස්සමානෙ න සාධුකං අට්ඨිං කත්වා මනසි කරොසී”ති, ඉදං තස්මිං මොහනකෙ පාචිත්තියං।
cen:පහාරසික්ඛාපදං
bod:152:යා පන භික්ඛුනී භික්ඛුනියා කුපිතා අනත්තමනා පහාරං දදෙය්ය, පාචිත්තියං।
cen:තලසත්තිකසික්ඛාපදං
bod:153:යා පන භික්ඛුනී භික්ඛුනියා කුපිතා අනත්තමනා තලසත්තිකං උග්ගිරෙය්ය, පාචිත්තියං।
cen:අමූලකසික්ඛාපදං
bod:154:යා පන භික්ඛුනී භික්ඛුනිං අමූලකෙන සඞ්ඝාදිසෙසෙන අනුද්ධංසෙය්ය, පාචිත්තියං।
cen:සඤ්චිච්චසික්ඛාපදං
bod:155:යා පන භික්ඛුනී භික්ඛුනියා සඤ්චිච්ච කුක්කුච්චං උපදහෙය්ය “ඉතිස්සා මුහුත්තම්පි අඵාසු භවිස්සතී”ති එතදෙව පච්චයං කරිත්වා අනඤ්ඤං, පාචිත්තියං।
cen:උපස්සුති සික්ඛාපදං
bod:156:යා <pb M=.71/> <pb V=.78/> පන භික්ඛුනී භික්ඛුනීනං භණ්ඩනජාතානං කලහජාතානං විවාදාපන්නානං උපස්සුතිං තිට්ඨෙය්ය “යං ඉමා භණිස්සන්ති, තං සොස්සාමී”ති එතදෙව පච්චයං කරිත්වා අනඤ්ඤං, පාචිත්තියං।
cen:දිට්ඨිවග්ගො පන්නරසමො।
cen:කම්මප්පටිබාහනසික්ඛාපදං
bod:157:යා පන භික්ඛුනී ධම්මිකානං කම්මානං ඡන්දං දත්වා පච්ඡා ඛීයනධම්මං ආපජ්ජෙය්ය, පාචිත්තියං।
cen:ඡන්දංඅදත්වාගමනසික්ඛාපදං
bod:158:යා පන භික්ඛුනී සඞ්ඝෙ විනිච්ඡයකථාය වත්තමානාය ඡන්දං අදත්වා උට්ඨායාසනා පක්කමෙය්ය, පාචිත්තියං।
cen:දුබ්බලසික්ඛාපදං
bod:159:යා පන භික්ඛුනී සමග්ගෙන සඞ්ඝෙන චීවරං දත්වා පච්ඡා ඛීයනධම්මං ආපජ්ජෙය්ය “යථාසන්ථුතං භික්ඛුනියො සඞ්ඝිකං ලාභං පරිණාමෙන්තී”ති, පාචිත්තියං।
cen:පරිණාමනසික්ඛාපදං
bod:160:යා පන භික්ඛුනී ජානං සඞ්ඝිකං ලාභං පරිණතං පුග්ගලස්ස පරිණාමෙය්ය, පාචිත්තියං।
cen:රතනසික්ඛාපදං
bod:161:යා පන භික්ඛුනී රතනං වා රතනසම්මතං වා අඤ්ඤත්ර අජ්ඣාරාමා වා අජ්ඣාවසථා වා උග්ගණ්හෙය්ය වා උග්ගණ්හාපෙය්ය වා, පාචිත්තියං। රතනං වා පන භික්ඛුනියා රතනසම්මතං වා අජ්ඣාරාමෙ වා අජ්ඣාවසථෙ වා උග්ගහෙත්වා වා උග්ගහාපෙත්වා වා නික්ඛිපිතබ්බං “යස්ස භවිස්සති, සො හරිස්සතී”ති, අයං තත්ථ සාමීචි।
cen:සූචිඝරසික්ඛාපදං
bod:162:යා <pb M=.72/> <pb V=.79/> පන භික්ඛුනී අට්ඨිමයං වා දන්තමයං වා විසාණමයං වා සූචිඝරං කාරාපෙය්ය, භෙදනකං පාචිත්තියං।
cen:මඤ්චපීඨසික්ඛාපදං
bod:163:නවං පන භික්ඛුනියා මඤ්චං වා පීඨං වා කාරයමානාය අට්ඨඞ්ගුලපාදකං කාරෙතබ්බං සුගතඞ්ගුලෙන අඤ්ඤත්ර හෙට්ඨිමාය අටනියා। තං අතික්කාමෙන්තියා ඡෙදනකං පාචිත්තියං।
cen:තූලොනද්ධසික්ඛාපදං
bod:164:යා පන භික්ඛුනී මඤ්චං වා පීඨං වා තූලොනද්ධං කාරාපෙය්ය, උද්දාලනකං පාචිත්තියං।
cen:කණ්ඩුප්පටිච්ඡාදිසික්ඛාපදං
bod:165:කණ්ඩුප්පටිච්ඡාදිං පන භික්ඛුනියා කාරයමානාය පමාණිකා කාරෙතබ්බා, තත්රිදං පමාණං, දීඝසො චතස්සො විදත්ථියො සුගතවිදත්ථියා, තිරියං ද්වෙ විදත්ථියො। තං අතික්කාමෙන්තියා ඡෙදනකං පාචිත්තියං।
cen:නන්දසික්ඛාපදං
bod:166:යා පන භික්ඛුනී සුගතචීවරප්පමාණං චීවරං කාරාපෙය්ය, අතිරෙකං වා, ඡෙදනකං පාචිත්තියං। තත්රිදං සුගතස්ස සුගතචීවරප්පමාණං, දීඝසො නව විදත්ථියො සුගතවිදත්ථියා, තිරියං ඡ විදත්ථියො, ඉදං සුගතස්ස සුගතචීවරප්පමාණන්ති।
cen:ධම්මිකවග්ගො සොළසමො।
bod:උද්දිට්ඨා ඛො, අය්යායො, ඡසට්ඨිසතා පාචිත්තියා ධම්මා। තත්ථාය්යායො, පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:පාචිත්තියා නිට්ඨිතා।
sub:පාටිදෙසනීයා
cen:ඉමෙ ඛො පනාය්යායො අට්ඨ පාටිදෙසනීයා
cen:ධම්මා උද්දෙසං ආගච්ඡන්ති।
cen:සප්පිවිඤ්ඤාපනසික්ඛාපදං
bod:1:යා <pb M=.73/> <pb V=.80/> පන භික්ඛුනී අගිලානා සප්පිං විඤ්ඤාපෙත්වා භුඤ්ජෙය්ය, පටිදෙසෙතබ්බං තාය භික්ඛුනියා “ගාරය්හං, අය්යෙ, ධම්මං ආපජ්ජිං අසප්පායං පාටිදෙසනීයං, තං පටිදෙසෙමී”ති।
cen:තෙලවිඤ්ඤාපනසික්ඛාපදං
bod:2:යා පන භික්ඛුනී අගිලානා තෙලං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
cen:මධුවිඤ්ඤාපනසික්ඛාපදං
bod:3:යා පන භික්ඛුනී අගිලානා මධුං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
cen:ඵාණිතවිඤ්ඤාපනසික්ඛාපදං
bod:4:යා පන භික්ඛුනී අගිලානා ඵාණිතං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
bod:මච්ඡවිඤ්ඤාපනසික්ඛාපදං
bod:5:යා පන භික්ඛුනී අගිලානා මච්ඡං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
cen:මංසවිඤ්ඤාපනසික්ඛාපදං
bod:6:යා පන භික්ඛුනී අගිලානා මංසං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
cen:ඛීරවිඤ්ඤාපනසික්ඛාපදං
bod:7:යා <pb V=.81/> පන භික්ඛුනී අගිලානා ඛීරං විඤ්ඤාපෙත්වා භුඤ්ජෙය්ය…පෙ॰… තං පටිදෙසෙමීති।
cen:දධිවිඤ්ඤාපනසික්ඛාපදං
bod:8:යා පන භික්ඛුනී අගිලානා දධිං විඤ්ඤාපෙත්වා භුඤ්ජෙය්ය, පටිදෙසෙතබ්බං තාය භික්ඛුනියා “ගාරය්හං, අය්යෙ, ධම්මං ආපජ්ජිං අසප්පායං පාටිදෙසනීයං, තං පටිදෙසෙමී”ති।
bod:උද්දිට්ඨා <pb M=.74/> ඛො, අය්යායො, අට්ඨ පාටිදෙසනීයා ධම්මා। තත්ථාය්යායො, පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:පාටිදෙසනීයා නිට්ඨිතා।
sub:සෙඛියා
cen:ඉමෙ ඛො පනාය්යායො, සෙඛියා ධම්මා උද්දෙසං ආගච්ඡන්ති।
cen:පරිමණ්ඩලසික්ඛාපදං
bod:1:පරිමණ්ඩලං නිවාසෙස්සාමීති සික්ඛා කරණීයා।
bod:2:පරිමණ්ඩලං පාරුපිස්සාමීති සික්ඛා කරණීයා।
cen:සුප්පටිච්ඡන්නසික්ඛාපදං
bod:3:සුප්පටිච්ඡන්නා අන්තරඝරෙ ගමිස්සාමීති සික්ඛා කරණීයා।
bod:4:සුප්පටිච්ඡන්නා අන්තරඝරෙ නිසීදිස්සාමීති සික්ඛා කරණීයා।
cen:සුසංවුතසික්ඛාපදං
bod:5:සුසංවුතා <pb V=.82/> අන්තරඝරෙ ගමිස්සාමීති සික්ඛා කරණීයා।
bod:6:සුසංවුතා අන්තරඝරෙ නිසීදිස්සාමීති සික්ඛා කරණීයා।
cen:ඔක්ඛිත්තචක්ඛුසික්ඛාපදං
bod:7:ඔක්ඛිත්තචක්ඛුනී අන්තරඝරෙ ගමිස්සාමීති සික්ඛා කරණීයා।
bod:8:ඔක්ඛිත්තචක්ඛුනී අන්තරඝරෙ නිසීදිස්සාමීති සික්ඛා කරණීයා।
cen:උක්ඛිත්තකසික්ඛාපදං
bod:9:න උක්ඛිත්තකාය අන්තරඝරෙ ගමිස්සාමීති සික්ඛා කරණීයා।
bod:10:න උක්ඛිත්තකාය අන්තරඝරෙ නිසීදිස්සාමීති සික්ඛා කරණීයා।
cen:පරිමණ්ඩලවග්ගො පඨමො।
cen:උජ්ජග්ඝිකසික්ඛාපදං
bod:11:න <pb M=.75/> උජ්ජග්ඝිකාය අන්තරඝරෙ ගමිස්සාමීති සික්ඛා කරණීයා।
bod:12:න උජ්ජග්ඝිකාය අන්තරඝරෙ නිසීදිස්සාමීති සික්ඛා කරණීයා।
bod:උච්චසද්දසික්ඛාපදං
bod:13:අප්පසද්දා අන්තරඝරෙ ගමිස්සාමීති සික්ඛා කරණීයා।
bod:14:අප්පසද්දා අන්තරඝරෙ නිසීදිස්සාමීති සික්ඛා කරණීයා।
cen:කායප්පචාලකසික්ඛාපදං
bod:15:න කායප්පචාලකං අන්තරඝරෙ ගමිස්සාමීති සික්ඛා කරණීයා।
bod:16:න <pb V=.83/> කායප්පචාලකං අන්තරඝරෙ නිසීදිස්සාමීති සික්ඛා කරණීයා।
cen:බාහුප්පචාලකසික්ඛාපදං
bod:17:න බාහුප්පචාලකං අන්තරඝරෙ ගමිස්සාමීති සික්ඛා කරණීයා।
bod:18:න බාහුප්පචාලකං අන්තරඝරෙ නිසීදිස්සාමීති සික්ඛා කරණීයා।
cen:සීසප්පචාලකසික්ඛාපදං
bod:19:න සීසප්පචාලකං අන්තරඝරෙ ගමිස්සාමීති සික්ඛා කරණීයා।
bod:20:න සීසප්පචාලකං අන්තරඝරෙ නිසීදිස්සාමීති සික්ඛා කරණීයා।
cen:උජ්ජග්ඝිකවග්ගො දුතියො।
cen:ඛම්භකතසික්ඛාපදං
bod:21:න ඛම්භකතා අන්තරඝරෙ ගමිස්සාමීති සික්ඛා කරණීයා।
bod:22:න ඛම්භකතා අන්තරඝරෙ නිසීදිස්සාමීති සික්ඛා කරණීයා।
cen:ඔගුණ්ඨිතසික්ඛාපදං
bod:23:න ඔගුණ්ඨිතා අන්තරඝරෙ ගමිස්සාමීති සික්ඛා කරණීයා।
bod:24:න ඔගුණ්ඨිතා අන්තරඝරෙ නිසීදිස්සාමීති සික්ඛා කරණීයා।
cen:උක්කුටිකසික්ඛාපදං
bod:25:න උක්කුටිකාය අන්තරඝරෙ ගමිස්සාමීති සික්ඛා කරණීයා।
cen:පල්ලත්ථිකසික්ඛාපදං
bod:26:න <pb M=.76/> පල්ලත්ථිකාය අන්තරඝරෙ නිසීදිස්සාමීති සික්ඛා කරණීයා।
cen:සක්කච්චපටිග්ගහණසික්ඛාපදං
bod:27:සක්කච්චං <pb V=.84/> පිණ්ඩපාතං පටිග්ගහෙස්සාමීති සික්ඛා කරණීයා।
cen:පත්තසඤ්ඤිනීපටිග්ගහණසික්ඛාපදං
bod:28:පත්තසඤ්ඤිනී පිණ්ඩපාතං පටිග්ගහෙස්සාමීති සික්ඛා කරණීයා।
cen:සමසූපකපටිග්ගහණසික්ඛාපදං
bod:29:සමසූපකං පිණ්ඩපාතං පටිග්ගහෙස්සාමීති සික්ඛා කරණීයා।
cen:සමතිත්තිකසික්ඛාපදං
bod:30:සමතිත්තිකං පිණ්ඩපාතං පටිග්ගහෙස්සාමීති සික්ඛා කරණීයා।
cen:ඛම්භකතවග්ගො තතියො।
cen:සක්කච්චභුඤ්ජනසික්ඛාපදං
bod:31:සක්කච්චං පිණ්ඩපාතං භුඤ්ජිස්සාමීති සික්ඛා කරණීයා।
cen:පත්තසඤ්ඤිනීභුඤ්ජනසික්ඛාපදං
bod:32:පත්තසඤ්ඤිනී පිණ්ඩපාතං භුඤ්ජිස්සාමීති සික්ඛා කරණීයා।
cen:සපදානසික්ඛාපදං
bod:33:සපදානං පිණ්ඩපාතං භුඤ්ජිස්සාමීති සික්ඛා කරණීයා।
cen:සමසූපකසික්ඛාපදං
bod:34:සමසූපකං පිණ්ඩපාතං භුඤ්ජිස්සාමීති සික්ඛා කරණීයා।
cen:න ථූපකතසික්ඛාපදං
bod:35:න ථූපකතො ඔමද්දිත්වා පිණ්ඩපාතං භුඤ්ජිස්සාමීති සික්ඛා කරණීයා।
cen:ඔදනප්පටිච්ඡාදනසික්ඛාපදං
bod:36:න සූපං වා බ්යඤ්ජනං වා ඔදනෙන පටිච්ඡාදෙස්සාමි භිය්යොකම්යතං උපාදායාති සික්ඛා කරණීයා।
cen:සූපොදනවිඤ්ඤත්තිසික්ඛාපදං
bod:37:න <pb M=.77/> <pb V=.85/> සූපං වා ඔදනං වා අගිලානා අත්තනො අත්ථාය විඤ්ඤාපෙත්වා භුඤ්ජිස්සාමීති සික්ඛා කරණීයා।
cen:උජ්ඣානසඤ්ඤිනීසික්ඛාපදං
bod:38:න උජ්ඣානසඤ්ඤිනී පරෙසං පත්තං ඔලොකෙස්සාමීති සික්ඛා කරණීයා।
cen:කබළසික්ඛාපදං
bod:39:නාතිමහන්තං කබළං කරිස්සාමීති සික්ඛා කරණීයා।
cen:ආලොපසික්ඛාපදං
bod:40:පරිමණ්ඩලං ආලොපං කරිස්සාමීති සික්ඛා කරණීයා।
cen:සක්කච්චවග්ගො චතුත්ථො।
cen:අනාහටසික්ඛාපදං
bod:41:න අනාහටෙ කබළෙ මුඛද්වාරං විවරිස්සාමීති සික්ඛා කරණීයා।
cen:භුඤ්ජමානසික්ඛාපදං
bod:42:න භුඤ්ජමානා සබ්බහත්ථං මුඛෙ පක්ඛිපිස්සාමීති සික්ඛා කරණීයා।
cen:සකබළසික්ඛාපදං
bod:43:න සකබළෙන මුඛෙන බ්යාහරිස්සාමීති සික්ඛා කරණීයා।
cen:පිණ්ඩුක්ඛෙපකසික්ඛාපදං
bod:44:න පිණ්ඩුක්ඛෙපකං භුඤ්ජිස්සාමීති සික්ඛා කරණීයා।
cen:කබළාවච්ඡෙදකසික්ඛාපදං
bod:45:න කබළාවච්ඡෙදකං භුඤ්ජිස්සාමීති සික්ඛා කරණීයා।
cen:අවගණ්ඩකාරකසික්ඛාපදං
bod:46:න <pb V=.86/> අවගණ්ඩකාරකං භුඤ්ජිස්සාමීති සික්ඛා කරණීයා।
cen:හත්ථනිද්ධුනකසික්ඛාපදං
bod:47:න හත්ථනිද්ධුනකං භුඤ්ජිස්සාමීති සික්ඛා කරණීයා।
cen:සිත්ථාවකාරකසික්ඛාපදං
bod:48:න සිත්ථාවකාරකං භුඤ්ජිස්සාමීති සික්ඛා කරණීයා।
cen:ජිව්හානිච්ඡාරකසික්ඛාපදං
bod:49:න <pb M=.78/> ජිව්හානිච්ඡාරකං භුඤ්ජිස්සාමීති සික්ඛා කරණීයා।
cen:චපුචපුකාරකසික්ඛාපදං
bod:50:න චපුචපුකාරකං භුඤ්ජිස්සාමීති සික්ඛා කරණීයා।
cen:කබළවග්ගො පඤ්චමො।
cen:සුරුසුරුකාරකසික්ඛාපදං
bod:51:න සුරුසුරුකාරකං භුඤ්ජිස්සාමීති සික්ඛා කරණීයා।
cen:හත්ථනිල්ලෙහකසික්ඛාපදං
bod:52:න හත්ථනිල්ලෙහකං භුඤ්ජිස්සාමීති සික්ඛා කරණීයා।
cen:පත්තනිල්ලෙහකසික්ඛාපදං
bod:53:න පත්තනිල්ලෙහකං භුඤ්ජිස්සාමීති සික්ඛා කරණීයා।
cen:ඔට්ඨනිල්ලෙහකසික්ඛාපදං
bod:54:න ඔට්ඨනිල්ලෙහකං භුඤ්ජිස්සාමීති සික්ඛා කරණීයා।
cen:සාමිසසික්ඛාපදං
bod:55:න <pb V=.87/> සාමිසෙන හත්ථෙන පානීයථාලකං පටිග්ගහෙස්සාමීති සික්ඛා කරණීයා।
cen:සසිත්ථකසික්ඛාපදං
bod:56:න සසිත්ථකං පත්තධොවනං අන්තරඝරෙ ඡඩ්ඩෙස්සාමීති සික්ඛා කරණීයා।
cen:ඡත්තපාණිසික්ඛාපදං
bod:57:න ඡත්තපාණිස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:දණ්ඩපාණිසික්ඛාපදං
bod:58:න දණ්ඩපාණිස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:සත්ථපාණිසික්ඛාපදං
bod:59:න <pb M=.79/> සත්ථපාණිස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:ආවුධපාණිසික්ඛාපදං
bod:60:න ආවුධපාණිස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:සුරුසුරුවග්ගො ඡට්ඨො।
cen:පාදුකසික්ඛාපදං
bod:61:න පාදුකාරුළ්හස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:උපාහනසික්ඛාපදං
bod:62:න උපාහනාරුළ්හස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:යානසික්ඛාපදං
bod:63:න යානගතස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:සයනසික්ඛාපදං
bod:64:න සයනගතස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:පල්ලත්ථිකසික්ඛාපදං
bod:65:න පල්ලත්ථිකාය නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:වෙඨිතසික්ඛාපදං
bod:66:න <pb V=.88/> වෙඨිතසීසස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:ඔගුණ්ඨිතසික්ඛාපදං
bod:67:න ඔගුණ්ඨිතසීසස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:ඡමාසික්ඛාපදං
bod:68:න <pb M=.80/> ඡමායං නිසීදිත්වා ආසනෙ නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:නීචාසනසික්ඛාපදං
bod:69:න නීචෙ ආසනෙ නිසීදිත්වා උච්චෙ ආසනෙ නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:ඨිතාසික්ඛාපදං
bod:70:න ඨිතා නිසින්නස්ස අගිලානස්ස ධම්මං දෙසෙස්සාමීති සික්ඛා කරණීයා।
bod:පච්ඡතොගච්ඡන්තීසික්ඛාපදං
bod:71:න පච්ඡතො ගච්ඡන්තී පුරතො ගච්ඡන්තස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:උප්පථෙනගච්ඡන්තීසික්ඛාපදං
bod:72:න උප්පථෙන ගච්ඡන්තී පථෙන ගච්ඡන්තස්ස අගිලානස්ස ධම්මං දෙසෙස්සාමීති සික්ඛා කරණීයා।
cen:ඨිතාඋච්චාරසික්ඛාපදං
bod:73:න ඨිතා අගිලානා උච්චාරං වා පස්සාවං වා කරිස්සාමීති සික්ඛා කරණීයා।
cen:හරිතෙඋච්චාරසික්ඛාපදං
bod:74:න <pb V=.89/> හරිතෙ අගිලානා උච්චාරං වා පස්සාවං වා ඛෙළං වා කරිස්සාමීති සික්ඛා කරණීයා।
cen:උදකෙඋච්චාරසික්ඛාපදං
bod:75:න උදකෙ අගිලානා උච්චාරං වා පස්සාවං වා ඛෙළං වා කරිස්සාමීති සික්ඛා කරණීයා।
cen:පාදුකවග්ගො සත්තමො।
bod:උද්දිට්ඨා ඛො, අය්යායො, සෙඛියා ධම්මා। තත්ථාය්යායො, පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:සෙඛියා නිට්ඨිතා।
sub:අධිකරණසමථා
cen:ඉමෙ <pb M=.81/> ඛො පනාය්යායො, සත්ත අධිකරණසමථා
cen:ධම්මා උද්දෙසං ආගච්ඡන්ති।
bod:උප්පන්නුප්පන්නානං අධිකරණානං සමථාය වූපසමාය සම්මුඛාවිනයො දාතබ්බො।
bod:සතිවිනයො දාතබ්බො।
bod:අමූළ්හවිනයො දාතබ්බො।
bod:පටිඤ්ඤාය කාරෙතබ්බං।
bod:යෙභුය්යසිකා।
bod:තස්සපාපියසිකා।
bod:තිණවත්ථාරකොති।
bod:උද්දිට්ඨා ඛො අය්යායො සත්ත අධිකරණසමථා ධම්මා। තත්ථාය්යායො පුච්ඡාමි, කච්චිත්ථ පරිසුද්ධා, දුතියම්පි පුච්ඡාමි, කච්චිත්ථ පරිසුද්ධා <pb V=.90/>, තතියම්පි පුච්ඡාමි, කච්චිත්ථ පරිසුද්ධා, පරිසුද්ධෙත්ථාය්යායො, තස්මා තුණ්හී, එවමෙතං ධාරයාමීති।
cen:අධිකරණසමථා නිට්ඨිතා।
bod:උද්දිට්ඨං ඛො අය්යායො නිදානං,
bod:උද්දිට්ඨා අට්ඨ පාරාජිකා ධම්මා,
bod:උද්දිට්ඨා සත්තරස සඞ්ඝාදිසෙසා ධම්මා,
bod:උද්දිට්ඨා තිංස නිස්සග්ගියා පාචිත්තියා ධම්මා,
bod:උද්දිට්ඨා ඡසට්ඨි සතා පාචිත්තියා ධම්මා,
bod:උද්දිට්ඨා අට්ඨ පාටිදෙසනීයා ධම්මා,
bod:උද්දිට්ඨා සෙඛියා ධම්මා,
bod:උද්දිට්ඨා සත්ත අධිකරණසමථා ධම්මා, එත්තකං තස්ස භගවතො සුත්තාගතං සුත්තපරියාපන්නං අන්වද්ධමාසං උද්දෙසං ආගච්ඡති, තත්ථ සබ්බාහෙව සමග්ගාහි සම්මොදමානාහි අවිවදමානාහි සික්ඛිතබ්බන්ති।
cen:විත්ථාරුද්දෙසො චතුත්ථො।
cen:භික්ඛුනිපාතිමොක්ඛං නිට්ඨිතං।
cen:॥ නමො තස්ස භගවතො අරහතො සම්මාසම්බුද්ධස්ස॥
