cha:24:චතුවීසතිමො පරිච්ඡෙදො
sub:පච්චයනිද්දෙසො
gax:1395:යෙසං <pb P=.134/> <pb V=.175/> පච්චයධම්මානං, වසා සප්පච්චයා ඉමෙ।
gae:ධම්මා තෙ පච්චයෙ චාහං, දස්සයිස්සාමිතො පරං॥
bod:කතමෙ පච්චයාති? වුච්චතෙ – හෙතාරම්මණාධිපතිඅනන්තරසමනන්තරසහජාත- අඤ්ඤමඤ්ඤනිස්සයූපනිස්සයපුරෙජාතපච්ඡාජාතාසෙවනකම්මවිපාකාහාරින්ද්රිය- ඣානමග්ගසම්පයුත්තවිප්පයුත්තඅත්ථිනත්ථිවිගතාවිගතවසෙන චතුවීසතිවිධා හොන්ති।
bod:තත්ථ <b>හෙතුපච්චයො</b>ති ලොභො දොසො මොහො අලොභො අදොසො අමොහොති ඉමෙ ඡ ධම්මා හෙතුපච්චයා। <b>ආරම්මණපච්චයො</b>ති සබ්බලොකියලොකුත්තරං යං යං ධම්මං ආරබ්භ යෙ යෙ ධම්මා උප්පජ්ජන්ති චිත්තචෙතසිකා ධම්මා, තෙ තෙ ධම්මා තෙසං තෙසං ධම්මානං ආරම්මණපච්චයෙන පච්චයො।
bod:<b>අධිපතිපච්චයො</b>ති <pb M=.181/> එත්ථ සහජාතාධිපතිආරම්මණාධිපතිවසෙන දුවිධො। තත්ථ සහජාතාධිපති ඡන්දචිත්තවීරියවීමංසාවසෙන චතුබ්බිධො, ආරම්මණාධිපති පන දොමනස්සවිචිකිච්ඡුද්ධච්චකිරියාබ්යාකතාකුසලවිපාකෙ ච අනිට්ඨසම්මතඤ්ච රූපං ඨපෙත්වා අවසෙසං। <b>අනන්තරපච්චයො</b>ති අනන්තරනිරුද්ධා චිත්තචෙතසිකා ධම්මා। තථා <b>සමනන්තරපච්චයො</b>පි।
bod:<b>සහජාතපච්චයො</b>ති චිත්තචෙතසිකා, මහාභූතා චෙව හදයවත්ථු ච। තථා <b>අඤ්ඤමඤ්ඤපච්චයොපි। නිස්සයපච්චයො</b>ති වත්ථුරූපානි චෙව මහාභූතා, චිත්තචෙතසිකා ච। <b>උපනිස්සයපච්චයො</b>ති ආරම්මණානන්තරපකතූපනිස්සයවසෙන තිවිධො। තත්ථ ආරම්මණූපනිස්සයො ආරම්මණාධිපතියෙව, අනන්තරූපනිස්සයො පන අනන්තරපච්චයොව, පකතූපනිස්සයො පන කායිකසුඛදුක්ඛඋතුභොජනසෙනාසනපුග්ගලා සද්ධාසීලසුතචාගපඤ්ඤාරාගදොසමොහාදයො <pb P=.135/> ච।
bod:<b>පුරෙජාතපච්චයො</b>ති වත්ථාරම්මණවසෙන දුවිධො। තත්ථ වත්ථුපුරෙජාතො නාම වත්ථුරූපානි, ආරම්මණපුරෙජාතො නාම පච්චුප්පන්නරූපාදීනෙව। <b>පච්ඡාජාතපච්චයො</b>ති චිත්තචෙතසිකා ච। <b>ආසෙවනපච්චයො</b>ති ඨපෙත්වා ආවජ්ජනද්වයං ලොකියකුසලාකුසලකිරියාබ්යාකතා ධම්මාව।
bod:<b>කම්මපච්චයො</b>ති <pb V=.176/> සහජාතනානක්ඛණිකවසෙන දුවිධො। තත්ථ සහජාතා ලොකියලොකුත්තරා එව, නානක්ඛණිකා පන සාසවකුසලාකුසලචෙතනා, අනාසවකුසලචෙතනා අනන්තරමෙව අත්තනො විපාකස්ස පච්චයො හොති। <b>විපාකපච්චයො</b>ති විපාකචිත්තචෙතසිකා। <b>ආහාරපච්චයො</b>ති කබළීකාරාහාරඵස්සචෙතනාවිඤ්ඤාණවසෙන චතුබ්බිධො।
bod:<b>ඉන්ද්රියපච්චයො</b>ති <pb M=.182/> රූපසත්තකමනජීවිතසුඛදුක්ඛසොමනස්සදොමනස්සඋපෙක්ඛාසද්ධාවීරිය- සතිසමාධිපඤ්ඤාඅනඤ්ඤාතඤ්ඤස්සාමීතින්ද්රියඅඤ්ඤින්ද්රියඅඤ්ඤතාවින්ද්රියානීති වීසතින්ද්රියානි, තෙසු ඉත්ථින්ද්රියපුරිසින්ද්රියානි වජ්ජෙත්වා වීසතින්ද්රියානි හොන්ති। <b>ඣානපච්චයො</b>ති විතක්කවිචාරපීතිසුඛචිත්තෙකග්ගතාවසෙන පඤ්චවිධො। <b>මග්ගපච්චයො</b>ති දිට්ඨිසඞ්කප්පවායාමසතිසමාධිවාචාකම්මන්තාජීවමිච්ඡාදිට්ඨිවසෙන නවවිධො।
bod:<b>සම්පයුත්තපච්චයො</b>ති චිත්තචෙතසිකාව। <b>විප්පයුත්තපච්චයො</b>ති වත්ථුපුරෙජාතානි චෙව පච්ඡාජාතා චිත්තචෙතසිකා ච। <b>අත්ථිපච්චයො</b>ති ජීවිතින්ද්රියකබළීකාරආහාරආරම්මණපුරෙජාතානි චෙව නිස්සයපච්චයෙ වුත්තධම්මාපි ච। <b>නත්ථිපච්චයො</b>ති අනන්තරපච්චයොව। තථා <b>විගතපච්චයො</b> ච। <b>අවිගතපච්චයො</b>ති අත්ථිපච්චයොව। එවමිමෙ චතුවීසති පච්චයා නාම।
bod:එත්ථ පන කතිහාකාරෙහි <b>රූපං රූපස්ස</b> පච්චයො හොතීති? යථාරහං සහජාතඅඤ්ඤමඤ්ඤනිස්සයාහාරින්ද්රියඅත්ථිඅවිගතවසෙන සත්තධා පච්චයො හොති।
bod:<b>රූපං අරූපස්ස</b> යථාරහං ආරම්මණාධිපතිසහජාතඅඤ්ඤමඤ්ඤනිස්සයූපනිස්සයපුරෙජාතින්ද්රියවිප්ප- යුත්තඅත්ථිඅවිගතවසෙන එකාදසහි ආකාරෙහි පච්චයො හොති।
bod:<b>රූපං රූපාරූපස්සා</b>ති නත්ථි।
gax:1396:සත්තධා රූපං රූපස්ස, භවතෙකාදසෙහි තං।
gae:පච්චයො නාමධම්මස්ස, මිස්සකස්ස න කිඤ්චි තු॥
bod:<b>අරූපං අරූපස්ස</b> යථාරහං හෙතාරම්මණාධිපතිඅනන්තරසමනන්තරසහජාතඅඤ්ඤමඤ්ඤනිස්සයූපනිස්සයා- සෙවනකම්මවිපාකාහාරින්ද්රියඣානමග්ගසම්පයුත්තඅත්ථිනත්ථිවිගතාවිගත- වසෙන <pb P=.136/> <pb V=.177/> එකවීසතිධා පච්චයො හොති।
bod:<b>අරූපං</b> <pb M=.183/> <b>රූපස්ස</b> යථාරහං හෙතාධිපතිසහජාතඅඤ්ඤමඤ්ඤනිස්සයපච්ඡාජාතකම්මවිපාකාහාරින්ද්රිය- ඣානමග්ගවිප්පයුත්තඅත්ථිඅවිගතවසෙන පන්නරසධා පච්චයො හොති।
bod:<b>අරූපං රූපාරූපස්ස</b> යථාරහං හෙතාධිපතිසහජාතඅඤ්ඤමඤ්ඤනිස්සයකම්මවිපාකාහාරින්ද්රියඣානමග්ග- අත්ථිඅවිගතවසෙන තෙරසධා පච්චයො හොති।
gax:1397:එකවීසතිධා නාමං, පච්චයො භවතත්තනො।
gae:තිපඤ්චහි තං රූපස්ස, උභින්නං තෙරසධා පන॥
bod:<b>රූපාරූපං රූපස්ස</b> යථාරහං සහජාතනිස්සයඅත්ථිඅවිගතවසෙන චතුධා පච්චයො හොති।
bod:<b>රූපාරූපං අරූපස්ස</b> යථාරහං සහජාතඅඤ්ඤමඤ්ඤනිස්සයින්ද්රියඅත්ථිඅවිගතවසෙන ඡධා පච්චයො හොති।
bod:<b>රූපාරූපං රූපස්සා</b>ති නත්ථි।
gax:1398:උභොපි රූපධම්මස්ස, චතුධා හොන්ති පච්චයා।
gae:ඡබ්බිධා නාමධම්මස්ස, මිස්සකස්ස න කිඤ්චි තු॥
bod:එතෙසු පන පච්චයෙසු කති රූපා, කති අරූපා, කතිමිස්සකාති? පුරෙජාතපච්චයො එකො <b>රූපධම්මො</b>ව, හෙතුඅනන්තරසමනන්තරපච්ඡාජාතාසෙවනකම්මවිපාකඣානමග්ගසම්පයුත්තනත්ථි- විගතානං වසෙන ද්වාදස පච්චයා <b>අරූපධම්මා</b>ව, සෙසා පන එකාදස පච්චයා <b>රූපාරූපමිස්සකා</b>ති වෙදිතබ්බා।
bod:පුන කාලවසෙන හෙතුසහජාතඅඤ්ඤමඤ්ඤනිස්සයපුරෙජාතපච්ඡාජාතවිපාකාහාරින්ද්රියඣානමග්ග- සම්පයුත්තවිප්පයුත්තඅත්ථිඅවිගතානං <pb V=.178/> වසෙන පන්නරස පච්චයා <b>පච්චුප්පන්නා</b>ව හොන්ති। අනන්තරසමනන්තරාසෙවනනත්ථිවිගතපච්චයා <b>අතීතා</b>ව, කම්මපච්චයො <b>අතීතො</b> වා හොති <b>පච්චුප්පන්නො</b> වා, ආරම්මණාධිපතිඋපනිස්සයපච්චයා <pb M=.184/> පන <b>තිකාලිකා</b> හොන්ති <b>කාලවිනිමුත්තා</b> ච।
gax:1399:පච්චුප්පන්නාව හොන්තෙත්ථ,
gax:පච්චයා දස පඤ්ච ච।
gax:අතීතා එව පඤ්චෙකො,
gax:ද්වෙකාලිකොව දස්සිතො।
gax:තයො තිකාලිකා චෙව,
gae:විනිමුත්තාපි කාලතො॥
bod:සබ්බෙ <pb P=.137/> පනිමෙ චතුවීසති පච්චයා යථාරහං ආරම්මණූපනිස්සයකම්මඅත්ථිපච්චයානං වසෙන චතූසු පච්චයෙසු සඞ්ගහං ගච්ඡන්තීති වෙදිතබ්බා।
cen:ඉති අභිධම්මාවතාරෙ පච්චයනිද්දෙසො නාම
cen:චතුවීසතිමො පරිච්ඡෙදො।
sub:නිගමනකථා
gax:1400:<b>අභිධම්මාවතාරො</b>යං, වරො පරමගම්භීරො।
gae:ඉච්ඡතා නිපුණං බුද්ධිං, භික්ඛුනා පන සොතබ්බො॥
gax:1401:සුමතිමතිවිචාරබොධනො,
gax:විමතිවිමොහවිනාසනො අයං।
gax:කුමතිමතිමහාතමොනාසො,
gae:පටුමතිභාසකරො මතො මයා॥
gax:1402:යතො <pb V=.179/> <b>සුමති</b>නා මතො නාමතො,
gax:ආයාචිතසම්මානතො මානතො।
gax:තතො හි රචිතො සදා තොසදා,
gae:මයා හිතවිභාවනා භාවනා॥
gax:1403:අත්ථතො <pb M=.185/> ගන්ථතො චාපි, යුත්තිතො චාපි එත්ථ ච।
gae:අයුත්තං වා විරුද්ධං වා, යදි දිස්සති කිඤ්චිපි॥
gax:1404:පුබ්බාපරං විලොකෙත්වා, විචාරෙත්වා පුනප්පුනං।
gae:ධීමතා සඞ්ගහෙතබ්බං, ගහෙතබ්බං න දොසතො॥
gax:1405:තිවිධා බ්යප්පථානඤ්හි, ගතියො දුබ්බිධාපි චෙ।
gae:තස්මා උපපරික්ඛිත්වා, වෙදිතබ්බං විභාවිනා॥
gax:1406:නිකායන්තරලද්ධීහි, අසම්මිස්සො අනාකුලො।
gae:මහාවිහාරවාසීනං, වාචනාමග්ගනිස්සිතො॥
gax:1407:මධුරක්ඛරසංයුත්තො, අත්ථො යස්මා පකාසිතො।
gae:තස්මා හිතත්ථකාමෙන, කාතබ්බො එත්ථ ආදරො॥
gax:1408:සද්ධම්මට්ඨිතිකාමෙන, කරොන්තෙන ච යං මයා।
gae:පුඤ්ඤමධිගතං තෙන, සුඛං පප්පොන්තු පාණිනො॥
gax:1409:අන්තරායං විනා චායං, යථාසිද්ධිමුපාගතො।
gae:තථා කල්යාණසඞ්කප්පා, සිද්ධිං ගච්ඡන්තු පාණිනං॥
gax:1410:නරනාරිගණාකිණ්ණෙ <pb P=.138/>, අසංකිණ්ණකුලාකුලෙ।
gae:ඵීතෙ සබ්බඞ්ගසම්පන්නෙ, සුපසන්නසිතොදකෙ॥
gax:1411:නානාරතනසම්පුණ්ණෙ, විවිධාපණසඞ්කටෙ।
gae:<b>කාවෙර</b>පට්ටනෙ රම්මෙ, නානාරාමොපසොභිතෙ॥
gax:1412:කෙලාසසිඛරාකාරපාසාදපටිමණ්ඩිතෙ।
gae:කාරිතෙ <b>කණ්හදාසෙන,</b> දස්සනීයෙ මනොරමෙ॥
gax:1413:විහාරෙ <pb V=.180/> විවිධාකාරචාරුපාකාරගොපුරෙ।
gae:තත්ථ පාචීනපාසාදෙ, මයා නිවසතා සදා॥
gax:1414:අසල්ලෙඛමසාඛල්යෙ, සීලාදිගුණසොභිනා।
gae:අයං <b>සුමති</b>නා සාධු, යාචිතෙන කතො සතා॥
gax:1415:දෙවා <pb M=.186/> කාලෙන වස්සන්තු, වස්සං වස්සවලාහකා।
gae:පාලයන්තු මහීපාලා, ධම්මතො සකලං මහිං॥
gax:1416:යාව තිට්ඨති ලොකස්මිං, හිමවා පබ්බතුත්තමො।
gae:තාව තිට්ඨතු සද්ධම්මො, ධම්මරාජස්ස සත්ථුනොති॥
bod:<b>උරගපුර</b>නිවසනෙන ආචරියෙන <b>භදන්තබුද්ධදත්තෙන</b> සීලාචාරසම්පන්නෙන කතො අභිධම්මාවතාරො නාමායං।
cen:අභිධම්මාවතාරො නිට්ඨිතො।
cen:॥ නමො තස්ස භගවතො අරහතො සම්මාසම්බුද්ධස්ස॥
