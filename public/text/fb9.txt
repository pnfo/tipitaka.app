cha:10:පායාසිරාජඤ්ඤසුත්තවණ්ණනා
bod:406:<b>එවං</b> <pb V=2.357/> <pb P=3.807/> <pb M=2.396/> <b>මෙ සුත</b>න්ති පායාසිරාජඤ්ඤසුත්තං। තත්රායමපුබ්බපදවණ්ණනා – <b>ආයස්මා</b>ති පියවචනමෙතං। <b>කුමාරකස්සපො</b>ති තස්ස නාමං। කුමාරකාලෙ පබ්බජිතත්තා පන භගවතා “කස්සපං පක්කොසථ, ඉදං ඵලං වා ඛාදනීයං වා කස්සපස්ස දෙථා”ති වුත්තෙ “කතරකස්සපස්සා”ති। “කුමාරකස්සපස්සා”ති එවං ගහිතනාමත්තා තතො පට්ඨාය වුඩ්ඪකාලෙපි “කුමාරකස්සපො” ත්වෙව වුච්චති। අපිච රඤ්ඤො පොසාවනිකපුත්තත්තාපි තං කුමාරකස්සපොති සඤ්ජානිංසු।
bod:අයං පනස්ස පුබ්බයොගතො පට්ඨාය ආවිභාවකථා – ථෙරො කිර පදුමුත්තරස්ස භගවතො කාලෙ සෙට්ඨිපුත්තො අහොසි। අථෙකදිවසං භගවන්තං චිත්රකථිං එකං අත්තනො සාවකං එතදග්ගෙ ඨපෙන්තං දිස්වා භගවතො සත්තාහං දානං දත්වා “අහම්පි භගවා අනාගතෙ එකස්ස බුද්ධස්ස අයං ථෙරො විය චිත්රකථී සාවකො භවාමී”ති පත්ථනං කත්වා පුඤ්ඤානි කරොන්තො කස්සපස්ස භගවතො සාසනෙ පබ්බජිත්වා විසෙසං නිබ්බත්තෙතුං නාසක්ඛි। තදා කිර පරිනිබ්බුතස්ස භගවතො සාසනෙ ඔසක්කන්තෙ පඤ්ච භික්ඛූ නිස්සෙණිං බන්ධිත්වා පබ්බතං ආරුය්හ සමණධම්මං අකංසු। සඞ්ඝත්ථෙරො තතියදිවසෙ අරහත්තං පත්තො, අනුථෙරො චතුත්ථදිවසෙ අනාගාමී අහොසි, ඉතරෙ තයො විසෙසං නිබ්බත්තෙතුං අසක්කොන්තා දෙවලොකෙ නිබ්බත්තා।
bod:තෙසං එකං බුද්ධන්තරං දෙවෙසු ච මනුස්සෙසු ච සම්පත්තිං අනුභවන්තානං එකො තක්කසිලායං රාජකුලෙ නිබ්බත්තිත්වා පක්කුසාති නාම රාජා හුත්වා භගවන්තං උද්දිස්ස පබ්බජිත්වා රාජගහං උද්දිස්ස ආගච්ඡන්තො කුම්භකාරසාලායං භගවතො ධම්මදෙසනං සුත්වා අනාගාමිඵලං පත්තො। එකො <pb P=3.808/> එකස්මිං සමුද්දපට්ටනෙ කුලඝරෙ නිබ්බත්තිත්වා නාවං ආරුය්හ භින්නනාවො දාරුචීරානි නිවාසෙත්වා ලාභසම්පත්තිං පත්තො “අහං අරහා”ති චිත්තං උප්පාදෙත්වා “න ත්වං අරහා, ගච්ඡ, සත්ථාරං උපසඞ්කමිත්වා පඤ්හං පුච්ඡා”ති අත්ථකාමාය දෙවතාය චොදිතො තථා කත්වා අරහත්තඵලං පත්තො।
bod:එකො <pb V=2.358/> රාජගහෙ එකිස්සා කුලදාරිකාය කුච්ඡිම්හි උප්පන්නො। සා ච පඨමං මාතාපිතරො යාචිත්වා පබ්බජ්ජං අලභමානා කුලඝරං ගන්ත්වා ගබ්භං ගණ්හි <pb M=2.397/>। ගබ්භසණ්ඨිතම්පි අජානන්ති සාමිකං ආරාධෙත්වා තෙන අනුඤ්ඤාතා භික්ඛුනීසු පබ්බජිතා, තස්සා ගබ්භනිමිත්තං දිස්වා භික්ඛුනියො දෙවදත්තං පුච්ඡිංසු। සො “අස්සමණී”ති ආහ। දසබලං පුච්ඡිංසු। සත්ථා උපාලිත්ථෙරං සම්පටිච්ඡාපෙසි। ථෙරො සාවත්ථිනගරවාසීනි කුලානි විසාඛඤ්ච උපාසිකං පක්කොසාපෙත්වා සොධෙන්තො “පුරෙ ලද්ධො ගබ්භො, පබ්බජ්ජා අරොගා”ති ආහ। සත්ථා “සුවිනිච්ඡිතං අධිකරණ”න්ති ථෙරස්ස සාධුකාරමදාසි। සා භික්ඛුනී සුවණ්ණබිම්බසදිසං පුත්තං විජායි। තං ගහෙත්වා රාජා පසෙනදි කොසලො පොසාපෙසි। “කස්සපො”ති චස්ස නාමං කත්වා අපරභාගෙ අලඞ්කරිත්වා සත්ථු සන්තිකං නෙත්වා පබ්බාජෙසි। ඉති නං රඤ්ඤො පොසාවනිකපුත්තත්තාපි “කුමාරකස්සපො”ති සඤ්ජානිංසූති। තං එකදිවසං අන්ධවනෙ සමණධම්මං කරොන්තං අත්ථකාමා දෙවතා පඤ්හෙ උග්ගහාපෙත්වා “ඉමෙ පඤ්හෙ භගවන්තං පුච්ඡා”ති ආහ। ථෙරො පඤ්හෙ පුච්ඡිත්වා පඤ්හවිස්සජ්ජනාවසානෙ අරහත්තං පාපුණි। භගවාපි තං චිත්රකථිකානං භික්ඛූනං අග්ගට්ඨානෙ ඨපෙසි।
bod:<b>සෙතබ්යා</b>ති තස්ස නගරස්ස නාමං। <b>උත්තරෙන සෙතබ්ය</b>න්ති සෙතබ්යතො උත්තරදිසාය। <b>රාජඤ්ඤො</b>ති අනභිසිත්තකරාජා। <b>දිට්ඨිගත</b>න්ති දිට්ඨියෙව। යථා ගූථගතං මුත්තගතන්ති වුත්තෙ න ගූථාදිතො අඤ්ඤං අත්ථි, එවං දිට්ඨියෙව දිට්ඨිගතං। <b>ඉතිපි නත්ථී</b>ති තං තං කාරණං අපදිසිත්වා එවම්පි නත්ථීති වදති। <b>පුරා…පෙ॰… සඤ්ඤාපෙතී</b>ති යාව න සඤ්ඤාපෙති।
sub:චන්දිමසූරියඋපමාවණ්ණනා
bod:411:<b>ඉමෙ භො, කස්සප, චන්දිමසූරියා</b>ති සො කිර ථෙරෙන පුච්ඡිතො චින්තෙසි “අයං සමණො පඨමං චන්දිමසූරියෙ උපමං ආහරි, චන්දිමසූරියසදිසො භවිස්සති පඤ්ඤාය, අනභිභවනීයො <pb P=3.809/> අඤ්ඤෙන, සචෙ පනාහං ‘චන්දිමසූරියා ඉමස්මිං ලොකෙ’ති භණිස්සාමි, ‘කිං නිස්සිතා එතෙ, කිත්තකපමාණා, කිත්තකං උච්චා’තිආදීහි පලිවෙඨෙස්සති। අහං ඛො පනෙතං නිබ්බෙඨෙතුං න සක්ඛිස්සාමි, ‘පරස්මිං ලොකෙ’ ඉච්චෙවස්ස කථෙස්සාමී”ති। තස්මා එවමාහ।
bod:භගවා <pb M=2.398/> පන තතො පුබ්බෙ න චිරස්සෙව <b>සුධාභොජනීයජාතකං</b> කථෙසි। තත්ථ “චන්දෙ චන්දො දෙවපුත්තො, සූරියෙ සූරියො දෙවපුත්තො”ති ආගතං। භගවතා ච කථිතං ජාතකං වා සුත්තන්තං වා සකලජම්බුදීපෙ <pb V=2.359/> පත්ථටං හොති, තෙන සො “එත්ථ නිවාසිනො දෙවපුත්තා නත්ථී”ති න සක්කා වත්තුන්ති චින්තෙත්වා <b>දෙවා තෙ න මනුස්සා</b>ති ආහ।
bod:412:<b>අත්ථි පන, රාජඤ්ඤ, පරියායො</b>ති අත්ථි පන කාරණන්ති පුච්ඡති। <b>ආබාධිකා</b>ති විසභාගවෙදනාසඞ්ඛාතෙන ආබාධෙන සමන්නාගතා। <b>දුක්ඛිතා</b>ති දුක්ඛප්පත්තා। <b>බාළ්හගිලානා</b>ති අධිමත්තගිලානා। <b>සද්ධායිකා</b>ති අහං තුම්හෙ සද්දහාමි, තුම්හෙ මය්හං සද්ධායිකා සද්ධායිතබ්බවචනාති අත්ථො। <b>පච්චයිකා</b>ති අහං තුම්හෙ පත්තියාමි, තුම්හෙ මය්හං පච්චයිකා පත්තියායිතබ්බාති අත්ථො।
sub:චොරාදිඋපමාවණ්ණනා
bod:413:<b>උද්දිසිත්වා</b>ති තෙසං අත්තානඤ්ච පටිසාමිතභණ්ඩකඤ්ච දස්සෙත්වා, සම්පටිච්ඡාපෙත්වාති අත්ථො। <b>විප්පලපන්තස්සා</b>ති “පුත්තො මෙ, ධීතා මෙ, ධනං මෙ”ති විවිධං පලපන්තස්ස। <b>නිරයපාලෙසූ</b>ති නිරයෙ කම්මකාරණිකසත්තෙසු। යෙ පන “කම්මමෙව කම්මකාරණං කරොති, නත්ථි නිරයපාලා”ති වදන්ති। තෙ “තමෙනං, භික්ඛවෙ, නිරයපාලා”ති දෙවදූතසුත්තං පටිබාහන්ති। මනුස්සලොකෙ රාජකුලෙසු කාරණිකමනුස්සා විය හි නිරයෙ නිරයපාලා හොන්ති।
bod:415:<b>වෙළුපෙසිකාහී</b>ති වෙළුවිලීවෙහි। <b>සුනිම්මජ්ජථා</b>ති යථා සුට්ඨු නිම්මජ්ජිතං හොති, එවං නිම්මජ්ජථ, අපනෙථාති අත්ථො।
bod:<b>අසුචී</b>ති අමනාපො। <b>අසුචිසඞ්ඛාතො</b>ති අසුචිකොට්ඨාසභූතො අසුචීති ඤාතො වා। <b>දුග්ගන්ධො</b>ති <pb P=3.810/> කුණපගන්ධො। <b>ජෙගුච්ඡො</b>ති ජිගුච්ඡිතබ්බයුත්තො। <b>පටිකූලො</b>ති දස්සනෙනෙව පටිඝාවහො। <b>උබ්බාධතී</b>ති දිවසස්ස ද්වික්ඛත්තුං න්හත්වා තික්ඛත්තුං වත්ථානි පරිවත්තෙත්වා අලඞ්කතපටිමණ්ඩිතානං චක්කවත්තිආදීනම්පි මනුස්සානං ගන්ධො යොජනසතෙ ඨිතානං දෙවතානං කණ්ඨෙ ආසත්තකුණපං විය බාධති।
bod:416:පුන <pb M=2.399/> පාණාතිපාතාදිපඤ්චසීලානි සමාදායවත්තෙන්තානං වසෙන වදති। <b>තාවතිංසාන</b>න්ති ඉදඤ්ච දූරෙ නිබ්බත්තා තාව මා ආගච්ඡන්තු, ඉමෙ කස්මා න එන්තීති වදති।
bod:418:<b>ජච්චන්ධූපමො</b> <pb V=2.360/> <b>මඤ්ඤෙ පටිභාසී</b>ති ජච්චන්ධො විය උපට්ඨාසි। <b>අරඤ්ඤවනපත්ථානී</b>ති අරඤ්ඤකඞ්ගයුත්තතාය අරඤ්ඤානි, මහාවනසණ්ඩතාය වනපත්ථානි। <b>පන්තානී</b>ති දූරානි।
bod:419:<b>කල්යාණධම්මෙ</b>ති තෙනෙව සීලෙන සුන්දරධම්මෙ। <b>දුක්ඛපටිකූලෙ</b>ති දුක්ඛං අපත්ථෙන්තෙ। <b>සෙය්යො භවිස්සතී</b>ති පරලොකෙ සුගතිසුඛං භවිස්සතීති අධිප්පායො।
bod:420:<b>උපවිජඤ්ඤා</b>ති උපගතවිජායනකාලා, පරිපක්කගබ්භා න චිරස්සෙව විජායිස්සතීති අත්ථො। <b>ඔපභොග්ගා භවිස්සතී</b>ති පාදපරිචාරිකා භවිස්සති। <b>අනයබ්යසන</b>න්ති මහාදුක්ඛං। අයොති සුඛං, න අයො අනයො, දුක්ඛං। තදෙතං සබ්බසො සුඛං බ්යසති වික්ඛිපතීති බ්යසනං। ඉති අනයොව බ්යසනං <b>අනයබ්යසනං,</b> මහාදුක්ඛන්ති අත්ථො। <b>අයොනිසො</b>ති අනුපායෙන। <b>අපක්කං න පරිපාචෙන්තී</b>ති අපරිණතං අඛීණං ආයුං අන්තරාව න උපච්ඡින්දන්ති। <b>පරිපාකං ආගමෙන්තී</b>ති ආයුපරිපාකකාලං ආගමෙන්ති। ධම්මසෙනාපතිනාපෙතං වුත්තං –
gax:“නාභිනන්දාමි මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, නිබ්බිසං භතකො යථාති॥ (ථෙරගා॰ 1001)
bod:421:<b>උබ්භින්දිත්වා</b>ති මත්තිකාලෙපං භින්දිත්වා।
bod:422:<b>රාමණෙය්යක</b>න්ති <pb P=3.811/> රමණීයභාවං। <b>වෙලාසිකා</b>ති ඛිඩ්ඩාපරාධිකා। <b>කොමාරිකා</b>ති තරුණදාරිකා। <b>තුය්හං ජීව</b>න්ති සුපිනදස්සනකාලෙ නික්ඛමන්තං වා පවිසන්තං වා ජීවං අපි නු පස්සන්ති। ඉධ චිත්තාචාරං “ජීව”න්ති ගහෙත්වා ආහ। සො හි තත්ථ ජීවසඤ්ඤීති।
bod:423:<b>ජියායා</b>ති ධනුජියාය, ගීවං වෙඨෙත්වාති අත්ථො। <b>පත්ථින්නතරො</b>ති ථද්ධතරො। ඉමිනා කිං දස්සෙති? තුම්හෙ ජීවකාලෙ සත්තස්ස පඤ්චක්ඛන්ධාති <pb M=2.400/> වදන්ති, චවනකාලෙ පන රූපක්ඛන්ධමත්තමෙව අවසිස්සති, තයො ඛන්ධා අප්පවත්තා හොන්ති, විඤ්ඤාණක්ඛන්ධො ගච්ඡති। අවසිට්ඨෙන රූපක්ඛන්ධෙන ලහුතරෙන භවිතබ්බං, ගරුකතරො ච හොති। තස්මා නත්ථි කොචි කුහිං ගන්තාති ඉමමත්ථං දස්සෙති।
bod:424:<b>නිබ්බුත</b>න්ති වූපසන්තතෙජං।
bod:425:<b>අනුපහච්චා</b>ති <pb V=2.361/> අවිනාසෙත්වා। <b>ආමතො හොතී</b>ති අද්ධමතො මරිතුං ආරද්ධො හොති। <b>ඔධුනාථා</b>ති ඔරතො කරොථ। <b>සන්ධුනාථා</b>ති පරතො කරොථ। <b>නිද්ධුනාථා</b>ති අපරාපරං කරොථ। <b>තඤ්චායතනං න පටිසංවෙදෙතී</b>ති තෙන චක්ඛුනා තං රූපායතනං න විභාවෙති। එස නයො සබ්බත්ථ।
bod:426:<b>සඞ්ඛධමො</b>ති සඞ්ඛධමකො। <b>උපලාපෙත්වා</b>ති ධමිත්වා।
bod:428:<b>අග්ගිකො</b>ති අග්ගිපරිචාරකො। <b>ආපාදෙය්ය</b>න්ති නිප්ඵාදෙය්යං, ආයුං වා පාපුණාපෙය්යං। <b>පොසෙය්ය</b>න්ති භොජනාදීහි භරෙය්යං। <b>වඩ්ඪෙය්ය</b>න්ති වඩ්ඪිං ගමෙය්යං। <b>අරණීසහිත</b>න්ති අරණීයුගළං।
bod:429:<b>තිරොරාජානොපී</b>ති තිරොරට්ඨෙ අඤ්ඤස්මිම්පි ජනපදෙ රාජානො ජානන්ති। <b>අබ්යත්තො</b>ති අවිසදො අඡෙකො। <b>කොපෙනපී</b>ති යෙ මං එවං වක්ඛන්ති, තෙසු උප්පජ්ජනකෙන කොපෙනපි එතං දිට්ඨිගතං හරිස්සාමි පරිහරිස්සාමීති ගහෙත්වා විචරිස්සාමි। <b>මක්ඛෙනා</b>ති තයා වුත්තයුත්තකාරණමක්ඛලක්ඛණෙන මක්ඛෙනාපි। <b>පලාසෙනා</b>ති තයා සද්ධිං යුගග්ගාහලක්ඛණෙන පලාසෙනාපි।
bod:430:<b>හරිතකපණ්ණ</b>න්ති <pb P=3.812/> යං කිඤ්චි හරිතකං, අන්තමසො අල්ලතිණපණ්ණම්පි න හොතීති අත්ථො। <b>සන්නද්ධකලාප</b>න්ති සන්නද්ධධනුකලාපං। <b>ආසිත්තොදකානි වටුමානී</b>ති පරිපුණ්ණසලිලා මග්ගා ච කන්දරා ච। <b>යොග්ගානී</b>ති බලිබද්දෙ।
bod:බහුනික්ඛන්තරොති <b>බහුනික්ඛන්තො</b> චිරනික්ඛන්තොති අත්ථො। <b>යථාභතෙන භණ්ඩෙනා</b>ති යං වො තිණකට්ඨොදකභණ්ඩකං ආරොපිතං, තෙන යථාභතෙන යථාරොපිතෙන, යථාගහිතෙනාති අත්ථො।
bod:<b>අප්පසාරානී</b>ති අප්පග්ඝානි। <b>පණියානී</b>ති භණ්ඩානි।
sub:ගූථභාරිකාදිඋපමාවණ්ණනා
bod:432:<b>මම</b> <pb M=2.401/> <b>ච සූකරභත්ත</b>න්ති මම ච සූකරානං ඉදං භත්තං। <b>උග්ඝරන්ත</b>න්ති උපරි ඝරන්තං। <b>පග්ඝරන්ත</b>න්ති <pb V=2.362/> හෙට්ඨා පරිස්සවන්තං। <b>තුම්හෙ ඛ්වෙත්ථ භණෙ</b>ති තුම්හෙ ඛො එත්ථ භණෙ। අයමෙව වා පාඨො। <b>තථා හි පන මෙ සූකරභත්ත</b>න්ති තථා හි පන මෙ අයං ගූථො සූකරානං භත්තං।
bod:434:<b>ආගතාගතං කලිං ගිලතී</b>ති ආගතාගතං පරාජයගුළං ගිලති। <b>පජ්ජොහිස්සාමී</b>ති පජ්ජොහනං කරිස්සාමි, බලිකම්මං කරිස්සාමීති අත්ථො। <b>අක්ඛෙහි දිබ්බිස්සාමා</b>ති ගුළෙහි කීළිස්සාම। <b>ලිත්තං පරමෙන තෙජසා</b>ති පරමතෙජෙන විසෙන ලිත්තං।
bod:436:<b>ගාමපට්ට</b>න්ති වුට්ඨිතගාමපදෙසො වුච්චති। “ගාමපද”න්තිපි පාඨො, අයමෙවත්ථො। <b>සාණභාර</b>න්ති සාණවාකභාරං। <b>සුසන්නද්ධො</b>ති සුබද්ධො। <b>ත්වං පජානාහී</b>ති ත්වං ජාන। සචෙ ගණ්හිතුකාමොසි, ගණ්හාහීති වුත්තං හොති।
bod:<b>ඛොම</b>න්ති ඛොමවාකං। <b>අය</b>න්ති කාළලොහං। <b>ලොහ</b>න්ති තම්බලොහං। <b>සජ්ඣ</b>න්ති රජතං। <b>සුවණ්ණ</b>න්ති <pb P=3.813/> සුවණ්ණමාසකං। <b>අභිනන්දිංසූ</b>ති තුස්සිංසු।
bod:437:<b>අත්තමනො</b>ති සකමනො තුට්ඨචිත්තො। <b>අභිරද්ධො</b>ති අභිප්පසන්නො। <b>පඤ්හාපටිභානානී</b>ති පඤ්හුපට්ඨානානි। <b>පච්චනීකං කත්තබ්බ</b>න්ති පච්චනීකං පටිවිරුද්ධං විය කත්තබ්බං අමඤ්ඤිස්සං, පටිලොමගාහං ගහෙත්වා අට්ඨාසින්ති අත්ථො।
bod:438:<b>සඞ්ඝාතං ආපජ්ජන්තී</b>ති සඞ්ඝාතං විනාසං මරණං ආපජ්ජන්ති। <b>න මහප්ඵලො</b>ති විපාකඵලෙන න මහප්ඵලො හොති। <b>න මහානිසංසො</b>ති ගුණානිසංසෙන මහානිසංසො න හොති। <b>න මහාජුතිකො</b>ති ආනුභාවජුතියා මහාජුතිකො න හොති। <b>න මහාවිප්ඵාරො</b>ති විපාකවිප්ඵාරතාය මහාවිප්ඵාරො න හොති। <b>බීජනඞ්ගල</b>න්ති බීජඤ්ච නඞ්ගලඤ්ච। <b>දුක්ඛෙත්තෙ</b>ති දුට්ඨුඛෙත්තෙ නිස්සාරඛෙත්තෙ। <b>දුබ්භූමෙ</b>ති විසමභූමිභාගෙ। <b>පතිට්ඨාපෙය්යා</b>ති ඨපෙය්ය। <b>ඛණ්ඩානී</b>ති ඡින්නභින්නානි। <b>පූතීනී</b>ති නිස්සාරානි। <b>වාතාතපහතානී</b>ති <pb M=2.402/> වාතෙන ච ආතපෙන ච හතානි පරියාදින්නතෙජානි। <b>අසාරාදානී</b>ති තණ්ඩුලසාරාදානරහිතානි පලාලානි। <b>අසුඛසයිතානී</b>ති යානි සුක්ඛාපෙත්වා කොට්ඨෙ ආකිරිත්වා ඨපිතානි, තානි සුඛසයිතානි නාම। එතානි පන න තාදිසානි। <b>අනුප්පවෙච්ඡෙය්යා</b>ති අනුපවෙසෙය්ය, න සම්මා වස්සෙය්ය, අන්වද්ධමාසං අනුදසාහං අනුපඤ්චාහං න වස්සෙය්යාති අත්ථො। <b>අපි නු තානී</b>ති අපි නු එවං ඛෙත්තබීජවුට්ඨිදොසෙ සති තානි බීජානි අඞ්කුරමූලපත්තාදීහි උද්ධං වුද්ධිං හෙට්ඨා විරූළ්හිං සමන්තතො ච වෙපුල්ලං ආපජ්ජෙය්යුන්ති <pb V=2.363/>। <b>එවරූපො ඛො රාජඤ්ඤ යඤ්ඤො</b>ති එවරූපං රාජඤ්ඤ දානං පරූපඝාතෙන උප්පාදිතපච්චයතොපි දායකතොපි පරිග්ගාහකතොපි අවිසුද්ධත්තා න මහප්ඵලං හොති।
bod:<b>එවරූපො ඛො රාජඤ්ඤ යඤ්ඤො</b>ති එවරූපං රාජඤ්ඤදානං අපරූපඝාතෙන උප්පන්නපච්චයතොපි අපරූපඝාතිතාය සීලවන්තදායකතොපි <pb P=3.814/> සම්මාදිට්ඨිආදිගුණසම්පන්නපටිග්ගාහකතොපි මහප්ඵලං හොති। සචෙ පන ගුණාතිරෙකං නිරොධා වුට්ඨිතං පටිග්ගාහකං ලභති, චෙතනා ච විපුලා හොති, දිට්ඨෙව ධම්මෙ විපාකං දෙතීති।
bod:439:ඉමං පන ථෙරස්ස ධම්මකථං සුත්වා පායාසිරාජඤ්ඤො ථෙරං නිමන්තෙත්වා සත්තාහං ථෙරස්ස මහාදානං දත්වා තතො පට්ඨාය මහාජනස්ස දානං පට්ඨපෙසි। තං සන්ධාය <b>අථ ඛො පායාසි රාජඤ්ඤො</b>තිආදි වුත්තං। තත්ථ <b>කණාජක</b>න්ති සකුණ්ඩකං උත්තණ්ඩුලභත්තං। <b>බිලඞ්ගදුතිය</b>න්ති කඤ්ජිකදුතියං। <b>ධොරකානි ච වත්ථානී</b>ති ථූලානි ච වත්ථානි। <b>ගුළවාලකානී</b>ති ගුළදසානි, පුඤ්ජපුඤ්ජවසෙන ඨිතමහන්තදසානීති අත්ථො। <b>එවං අනුද්දිසතී</b>ති එවං උපදිසති। <b>පාදාපී</b>ති පාදෙනපි।
bod:440:<b>අසක්කච්ච</b>න්ති සද්ධාවිරහිතං අස්සද්ධදානං। <b>අසහත්ථා</b>ති න සහත්ථෙන। <b>අචිත්තීකත</b>න්ති චිත්තීකාරවිරහිතං, න චිත්තීකාරම්පි පච්චුපට්ඨාපෙත්වා න පණීතචිත්තං කත්වා අදාසි। <b>අපවිද්ධ</b>න්ති ඡඩ්ඩිතං විප්පතිතං। <b>සුඤ්ඤං සෙරීසක</b>න්ති සෙරීසකං නාම එකං තුච්ඡං රජතවිමානං උපගතො। තස්ස කිර ද්වාරෙ මහාසිරීසරුක්ඛො, තෙන තං “සෙරීසක”න්ති වුච්චති।
bod:441:<b>ආයස්මා</b> <pb M=2.403/> <b>ගවංපතී</b>ති ථෙරො කිර පුබ්බෙ මනුස්සකාලෙ ගොපාලදාරකානං ජෙට්ඨකො හුත්වා මහතො සිරීසස්ස මූලං සොධෙත්වා වාලිකං ඔකිරිත්වා එකං පිණ්ඩපාතිකත්ථෙරං රුක්ඛමූලෙ නිසීදාපෙත්වා අත්තනා ලද්ධං ආහාරං දත්වා තතො චුතො තස්සානුභාවෙන තස්මිං රජතවිමානෙ නිබ්බත්ති। සිරීසරුක්ඛො විමානද්වාරෙ අට්ඨාසි। සො පඤ්ඤාසාය වස්සෙහි ඵලති, තතො පඤ්ඤාස වස්සානි ගතානීති දෙවපුත්තො සංවෙගං ආපජ්ජති। සො අපරෙන සමයෙන අම්හාකං භගවතො කාලෙ මනුස්සෙසු නිබ්බත්තිත්වා සත්ථු ධම්මකථං සුත්වා අරහත්තං පත්තො। පුබ්බාචිණ්ණවසෙන පන දිවාවිහාරත්ථාය තදෙව විමානං අභිණ්හං ගච්ඡති, තං කිරස්ස උතුසුඛං හොති। තං සන්ධාය “තෙන ඛො පන සමයෙන ආයස්මා ගවංපතී”තිආදි වුත්තං।
bod:<b>සො</b> <pb P=3.815/> <pb V=2.364/> <b>සක්කච්චං දානං දත්වා</b>ති සො පරස්ස සන්තකම්පි දානං සක්කච්චං දත්වා। <b>එවමාරොචෙසී</b>ති “සක්කච්චං දානං දෙථා”තිආදිනා නයෙන ආරොචෙසි। තඤ්ච පන ථෙරස්ස ආරොචනං සුත්වා මහාජනො සක්කච්චං දානං දත්වා දෙවලොකෙ නිබ්බත්තො। පායාසිස්ස පන රාජඤ්ඤස්ස පරිචාරකා සක්කච්චං දානං දත්වාපි නිකන්තිවසෙන ගන්ත්වා තස්සෙව සන්තිකෙ නිබ්බත්තා। තං කිර දිසාචාරිකවිමානං වට්ටනිඅටවියං අහොසි। පායාසිදෙවපුත්තො ච එකදිවසං වාණිජකානං දස්සෙත්වා අත්තනො කතකම්මං කථෙසීති।
cen:ඉති සුමඞ්ගලවිලාසිනියා දීඝනිකායට්ඨකථායං
cen:පායාසිරාජඤ්ඤසුත්තවණ්ණනා නිට්ඨිතා।
cen:නිට්ඨිතා ච මහාවග්ගස්සත්ථවණ්ණනා।
cen:මහාවග්ගට්ඨකථා නිට්ඨිතා।
