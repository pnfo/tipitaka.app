cha:22:ද්වාවීසතිමො පරිච්ඡෙදො
sub:ඤාණදස්සනවිසුද්ධිනිද්දෙසවණ්ණනා
bod:1319-22:ආවජ්ජනස්ස හිතං ආවජ්ජනියං, තං ඨානං එතස්සාති ආවජ්ජනියඨානං, ගොත්රභූති අත්ථො। තං ගොත්රභුචිත්තං <pb M=.134/> මග්ගචිත්තස්ස <b>ආවජ්ජනියඨානත්තා</b>। පටිපදාඤාණදස්සනං කුදාචනං න ච භජති, තථෙව ඤාණදස්සනවිසුද්ධිං කුදාචනං න භජතෙව। <b>උභින්නං</b> ඤාණානං අන්තරා එකං <b>අබ්බොහාරිකං</b> වොහාරෙ නියුත්තන්ති වොහාරිකං, න වොහාරිකං අබ්බොහාරිකං। විපස්සනාය සොතස්මිං විපස්සනාය සොතෙ පතිතත්තා විපස්සනා නාම වොහරිතබ්බා। <b>තතො</b> නිබ්බානතො।
bod:1325:<b>සූරං තික්ඛං විපස්සන</b>න්ති ගොත්රභුචිත්තං සන්ධායාහ।
bod:1326-9:<b>විසඞ්ඛාර</b>න්ති සඞ්ඛාරෙහි විගතං। <b>පඨමාවජ්ජනඤ්චෙවා</b>ති පඨමාවජ්ජනං විය। <b>පඨමාභොගතාපි චා</b>ති පඨමමනසිකාරා විය। මග්ගස්ස අනන්තරාදීහි පච්චයෙහි। <b>තස්සා</b>ති මග්ගස්ස। සිඛාපත්තාය තාය විපස්සනාය <b>මුද්ධම්හි</b> මත්ථකෙ। <b>අනාවත්ත</b>න්ති අනිවත්තං।
bod:1330-3:එකෙන <pb V=1.113/> ආවජ්ජනෙන එකිස්සායෙව වීථියා। <b>අනුලොමගොත්රභුචෙතස</b>න්ති අනුලොමගොත්රභුචිත්තානං නානාරම්මණතා වුත්තා। <b>තං</b> ගොත්රභුචිත්තං අනාවජ්ජනම්පි මග්ගස්ස ආවජ්ජනට්ඨානෙ ඨත්වා। <b>සඤ්ඤං දත්වා වියා</b>ති “අහං නිබ්බානං ආරම්මණං කරොමි, ත්වම්පි තමෙවාරම්මණං කරොහි” ඉති සඤ්ඤං දත්වා වියාති අධිප්පායො। <b>සඤ්ඤිත</b>න්ති සඤ්ඤං। <b>කදාචිපි අනිබ්බිද්ධපුබ්බං මග්ගො එස</b> එසො මග්ගො පුබ්බෙ අනිබ්බිද්ධපුබ්බො।
bod:1336:<b>උජ්ඣතී</b>ති ඡින්දති।
bod:1338:අනෙකෙසං ආනිසංසානං දායකෙන ආදිමග්ගෙන සංයුත්තං। පඨමමග්ගඤාණං।
bod:1341:<b>එකස්සාසෙවනං</b> <pb M=.135/> <b>නත්ථි</b> එකස්ස චිත්තුප්පාදස්ස ආසෙවනපච්චයො නත්ථි, <b>තස්මා</b> කාරණා <b>ද්වෙ</b> චිත්තුප්පාදා අනුලොමකා। <b>තෙහී</b>ති චිත්තුප්පාදෙහි ආසෙවනපච්චයං <b>ලද්ධා</b> ලභිත්වා <b>තතියං</b> චිත්තං ගොත්රභු හොති।
bod:1345-7:මග්ගපෙක්ඛනහෙතු යස්ස ආවජ්ජනමනසො, තං <b>මග්ගපෙක්ඛනහෙතුකං</b>। <b>තස්මිං නිරුද්ධෙ</b>ති තස්මිං ආවජ්ජනචිත්තෙ නිරුද්ධෙ මග්ගස්ස පච්චවෙක්ඛණසඤ්ඤිතානි සත්ත ජවනානි පටිපාටියා ජායන්තෙ। පච්චවෙක්ඛණඤාණානි එකූනවීසති හොන්ති।
bod:1351:<b>තතො</b> තදා විපස්සනාවීථිං ඔතරති। දුතියමග්ගඤාණං।
bod:1361:<b>මූලඝාත</b>න්ති මූලඝාතනං। තතියමග්ගඤාණං।
bod:1363:<b>අනාවත්තිසභාවතො</b>ති අනිවත්තතො। චතුත්ථමග්ගඤාණං।
cen:ඉති අභිධම්මාවතාරටීකාය
cen:ඤාණදස්සනවිසුද්ධිනිද්දෙසවණ්ණනා නිට්ඨිතා।
cen:ද්වාවීසතිමො පරිච්ඡෙදො।
