cha:චතුවිපත්තිකථාවණ්ණනා
bod:273:ඉදානි උභයසාධාරණං කත්වා විපත්තිවාරාදීනං විසිට්ඨවාරානං සඞ්ගහං කාතුමාහ <b>“කති ආපත්තියො”</b>තිආදි।
bod:274:භික්ඛුනී සචෙ ඡාදෙති, චුතා හොති। සචෙ වෙමතිකා ඡාදෙති, ථුල්ලච්චයං සියාති යොජනා।
bod:275:<b>සඞ්ඝාදිසෙස</b>න්ති පරස්ස සඞ්ඝාදිසෙසං।
bod:276:“කති ආචාරවිපත්තිපච්චයා”ති පදච්ඡෙදො।
bod:277:<b>ආචාරවිපත්ති</b>න්ති <pb V=2.346/> අත්තනො වා පරස්ස වා ආචාරවිපත්තිං।
bod:279:<b>පාපිකං දිට්ඨි</b>න්ති අහෙතුකඅකිරියනත්ථිකදිට්ඨිආදිං ලාමිකං දිට්ඨිං।
bod:281:<b>මනුස්සුත්තරිධම්ම</b>න්ති උත්තරිමනුස්සධම්මං।
bod:282:ආජීවහෙතු <pb M=2.439/> සඤ්චරිත්තං සමාපන්නොති යොජනා। <b>පරියායවචනෙ</b>ති “යො තෙ විහාරෙ වසති, සො භික්ඛු අරහා”තිආදිකෙ ලෙසවචනෙ। ඤාතෙති යං උද්දිස්ස වදති, තස්මිං මනුස්සජාතිකෙ වචනසමනන්තරමෙව ඤාතෙ।
bod:283:<b>වත්වා</b>ති අගිලානො අත්තනො අත්ථාය විඤ්ඤාපෙත්වා। භික්ඛුනී පන සචෙ එවං හොති, භික්ඛුනී අගිලානා අත්තනො අත්ථාය පණීතභොජනං විඤ්ඤාපෙත්වා භුත්තාවිනී සචෙ හොතීති අධිප්පායො। තස්සා පාටිදෙසනීයං සියාති යොජනා।
bod:284:<b>“අත්තනො අත්ථාය විඤ්ඤාපෙත්වානා”</b>ති ඉමිනා පරස්ස ඤාතකපවාරිතෙ තස්සෙවත්ථාය විඤ්ඤාපෙත්වා තෙන දින්නං වා තස්ස විස්සාසෙන වා පරිභුඤ්ජන්තස්ස තෙසං අත්තනො අඤ්ඤාතකඅප්පවාරිතෙ සුද්ධචිත්තතාය අනාපත්තීති දීපෙති।
cen:ඉති උත්තරෙ ලීනත්ථපකාසනියා
cen:චතුවිපත්තිකථාවණ්ණනා නිට්ඨිතා।
