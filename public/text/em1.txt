cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ජාතකපාළි
tit:(පඨමො භාගො)
cha:1:එකකනිපාතො
tit:1:අපණ්ණකවග්ගො
sub:1:අපණ්ණකජාතකං
gax:1:අපණ්ණකං <pb T=1.1/> <pb V=1.1/> <pb M=1.1/> ඨානමෙකෙ, දුතියං ආහු තක්කිකා।
gae:එතදඤ්ඤාය මෙධාවී, තං ගණ්හෙ යදපණ්ණකන්ති <n>තං ගණ්හෙය්ය අපණ්ණකං (ක॰)</n>॥
cen:අපණ්ණකජාතකං පඨමං।
sub:2:වණ්ණුපථජාතකං
gax:2:අකිලාසුනො <pb V=1.2/> වණ්ණුපථෙ <n>වණ්ණපථෙ (ක॰)</n> ඛණන්තා, උදඞ්ගණෙ තත්ථ පපං අවින්දුං।
gae:එවං මුනී වීරිය <n>මුනි විරිය (පී॰), මුනි වීරිය (ස්යා॰ ක॰)</n> බලූපපන්නො, අකිලාසු වින්දෙ හදයස්ස සන්තින්ති॥
cen:වණ්ණුපථජාතකං දුතියං।
sub:3:සෙරිවවාණිජජාතකං
gax:3:ඉධ <pb T=1.2/> <pb M=1.2/> චෙ නං <n>ඉධ චෙ හි නං (සී॰ පී॰)</n> විරාධෙසි, සද්ධම්මස්ස නියාමතං <n>නියාමකං (ස්යා॰ ක॰)</n>।
gae:චිරං ත්වං අනුතප්පෙසි <n>අනුතපෙස්සසි (සී॰ පී॰), අනුතප්පිස්සසි (?)</n>, සෙරිවායංව වාණිජොති॥
cen:සෙරිවවාණිජජාතකං තතියං।
sub:4:චූළසෙට්ඨිජාතකං
gax:4:අප්පකෙනපි මෙධාවී, පාභතෙන විචක්ඛණො।
gae:සමුට්ඨාපෙති අත්තානං, අණුං අග්ගිංව සන්ධමන්ති॥
cen:චූළ <n>චුල්ල (සී॰), චුල්ලක (ස්යා॰ පී॰)</n> සෙට්ඨිජාතකං චතුත්ථං।
sub:5:තණ්ඩුලනාළිජාතකං
gax:5:<n>කිමග්ඝතී තණ්ඩුලනාළිකා ච, බාරාණසී අන්තරබාහිරානි। අස්සපඤ්චසතෙ තානි, එකා තණ්ඩුලනාළිකාති। (ස්යා॰)</n> කිමග්ඝති තණ්ඩුලනාළිකාය, අස්සාන මූලාය වදෙහි රාජ <n>නාළිකා ච (සී॰), නාළිකාය (ක॰ සී॰ අට්ඨ॰)</n>।
gae:බාරාණසිං සන්තරබාහිරතො <n>බාහිරන්තං (සී॰)</n>, අයමග්ඝති තණ්ඩුලනාළිකාති <n>කිමග්ඝතී වණ්ඩුලනාළිකා ච, බාරාණසී අන්තරබාහිරානි। අස්සපඤ්චසතෙ තානි, එකා තණ්ඩුලනාළිකාති। (ස්යා॰)</n>॥
cen:තණ්ඩුලනාළිජාතකං පඤ්චමං।
sub:6:දෙවධම්මජාතකං
gax:6:හිරිඔත්තප්පසම්පන්නා <pb T=1.3/>, සුක්කධම්මසමාහිතා।
gae:සන්තො සප්පුරිසා ලොකෙ, දෙවධම්මාති වුච්චරෙති॥
cen:දෙවධම්මජාතකං ඡට්ඨං।
sub:7:කට්ඨහාරිජාතකං
gax:7:පුත්තො ත්යාහං මහාරාජ, ත්වං මං පොස ජනාධිප।
gae:අඤ්ඤෙපි දෙවො පොසෙති, කිඤ්ච <n>කිඤ්චි (ක॰)</n> දෙවො සකං පජන්ති॥
cen:කට්ඨහාරි <n>කට්ඨවාහන (ක॰)</n> ජාතකං සත්තමං।
sub:8:ගාමණිජාතකං
gax:8:අපි <pb V=1.3/> <pb M=1.3/> අතරමානානං, ඵලාසාව සමිජ්ඣති।
gae:විපක්කබ්රහ්මචරියොස්මි, එවං ජානාහි ගාමණීති॥
cen:ගාමණිජාතකං අට්ඨමං।
sub:9:මඝදෙවජාතකං
gax:9:උත්තමඞ්ගරුහා මය්හං, ඉමෙ ජාතා වයොහරා।
gae:පාතුභූතා දෙවදූතා, පබ්බජ්ජාසමයො මමාති॥
cen:මඝදෙව <n>මඛාදෙව (සී॰ පී॰), දෙවදූත (ක॰)</n> ජාතකං නවමං।
sub:10:සුඛවිහාරිජාතකං
gax:10:යඤ්ච <pb T=1.4/> අඤ්ඤෙ න රක්ඛන්ති, යො ච අඤ්ඤෙ න රක්ඛති।
gae:ස වෙ රාජ සුඛං සෙති, කාමෙසු අනපෙක්ඛවාති॥
cen:සුඛවිහාරිජාතකං දසමං।
cen:අපණ්ණකවග්ගො පඨමො।
bod:තස්සුද්දානං –
gax:වරාපණ්ණක වණ්ණුපථ සෙරිවරො, සුවිචක්ඛණ තණ්ඩුලනාළිකස්සා।
gae:හිරි පුත්තවරුත්තගාමණිනා, යො ච න රක්ඛති තෙන දසාති॥
tit:2:සීලවග්ගො
sub:11:ලක්ඛණමිගජාතකං
gax:11:හොති සීලවතං අත්ථො, පටිසන්ථාර <n>පටිසන්ධාර (ක॰)</n> වුත්තිනං।
gax:ලක්ඛණං පස්ස ආයන්තං, ඤාතිසඞ්ඝපුරක්ඛතං <n>පුරක්ඛිතං (ස්යා॰), පුරෙක්ඛිතං (ක॰)</n>।
gae:අථ පස්සසිමං කාළං, සුවිහීනංව ඤාතිභීති॥
cen:ලක්ඛණමිගජාතකං පඨමං।
sub:12:නිග්රොධමිගජාතකං
gax:12:නිග්රොධමෙව <pb T=1.5/> <pb V=1.4/> <pb M=1.4/> සෙවෙය්ය, න සාඛමුපසංවසෙ।
gae:නිග්රොධස්මිං මතං සෙය්යො, යඤ්චෙ සාඛස්මි <n>සාඛස්මිං (සී॰ පී॰)</n> ජීවිතන්ති॥
cen:නිග්රොධමිගජාතකං දුතියං।
sub:13:කණ්ඩිජාතකං
gax:13:ධිරත්ථු කණ්ඩිනං සල්ලං, පුරිසං ගාළ්හවෙධිනං।
gax:ධිරත්ථු තං ජනපදං, යත්ථිත්ථී පරිණායිකා।
gae:තෙ චාපි ධික්කිතා <n>ධික්කතා (?)</n> සත්තා, යෙ ඉත්ථීනං වසංගතාති॥
cen:කණ්ඩිජාතකං තතියං।
sub:14:වාතමිගජාතකං
gax:14:න කිරත්ථි රසෙහි පාපියො, ආවාසෙහි ව <n>වා (සබ්බත්ථ)</n> සන්ථවෙහි වා।
gae:වාතමිගං ගහනනිස්සිතං <n>ගෙහනිස්සිතං (සී॰ පී॰)</n>, වසමානෙසි රසෙහි සඤ්ජයොති॥
cen:වාතමිගජාතකං චතුත්ථං।
sub:15:ඛරාදියජාතකං
gax:15:අට්ඨක්ඛුරං ඛරාදියෙ, මිගං වඞ්කාතිවඞ්කිනං।
gae:සත්තහි <pb T=1.6/> කාලාතික්කන්තං <n>සත්තහි කලාහ’තික්කන්තං (සී॰), සත්තකාලෙහ’තික්කන්තං (ස්යා॰), සත්තහි කාලාහ’තික්කන්තං (පී॰)</n>, න නං ඔවදිතුස්සහෙති॥
cen:ඛරාදියජාතකං පඤ්චමං।
sub:16:තිපල්ලත්ථමිගජාතකං
gax:16:මිගං <pb M=1.5/> තිපල්ලත්ථ <n>තිපල්ලත්ත (ක॰)</n> මනෙකමායං, අට්ඨක්ඛුරං අඩ්ඪරත්තාපපායිං <n>අඩ්ඪරත්තාවපායිං (සී॰ පී॰)</n>।
gae:එකෙන සොතෙන ඡමාස්සසන්තො, ඡහි කලාහිතිභොති <n>කලාහතිභොති (සී॰ ස්යා॰ පී॰)</n> භාගිනෙය්යොති॥
cen:තිපල්ලත්ථමිගජාතකං ඡට්ඨං।
sub:17:මාලුතජාතකං
gax:17:කාළෙ <pb V=1.5/> වා යදි වා ජුණ්හෙ, යදා වායති මාලුතො।
gae:වාතජානි හි සීතානි, උභොත්ථමපරාජිතාති॥
cen:මාලුතජාතකං සත්තමං।
sub:18:මතකභත්තජාතකං
gax:18:එවං චෙ සත්තා ජානෙය්යුං, දුක්ඛායං ජාතිසම්භවො।
gae:න පාණො පාණිනං හඤ්ඤෙ, පාණඝාතී හි සොචතීති॥
cen:මතකභත්තජාතකං අට්ඨමං।
sub:19:ආයාචිතභත්තජාතකං
gax:19:සචෙ <pb T=1.7/> මුච්චෙ <n>මුඤ්චෙ (සී॰ ස්යා॰ පී॰)</n> පෙච්ච මුච්චෙ <n>මුඤ්චෙ (සී॰ ස්යා॰ පී॰)</n>, මුච්චමානො හි බජ්ඣති।
gae:න හෙවං ධීරා මුච්චන්ති, මුත්ති බාලස්ස බන්ධනන්ති॥
cen:ආයාචිතභත්තජාතකං නවමං।
sub:20:නළපානජාතකං
gax:20:දිස්වා පදමනුත්තිණ්ණං, දිස්වානොතරිතං පදං।
gae:නළෙන වාරිං පිස්සාම <n>පිවිස්සාම (සී॰ ස්යා॰ පී॰)</n>, නෙව <n>න ච (ක॰)</n> මං ත්වං වධිස්සසීති॥
cen:නළපානජාතකං දසමං।
cen:සීලවග්ගො දුතියො।
bod:තස්සුද්දානං –
gax:අථ <pb M=1.6/> ලක්ඛණ සාඛ ධිරත්ථු පුන, න කිරත්ථි රසෙහි ඛරාදියා।
gae:අතිභොති වර <n>රස (සබ්බත්ථ)</n> මාලුත පාණ, මුච්චෙන නළඅව්හයනෙන භවන්ති දසාති॥
tit:3:කුරුඞ්ගවග්ගො
sub:21:කුරුඞ්ගමිගජාතකං
gax:21:ඤාතමෙතං <pb V=1.6/> කුරුඞ්ගස්ස, යං ත්වං සෙපණ්ණි සිය්යසි <n>සෙය්යසි (සී॰ ස්යා॰ පී॰)</n>।
gae:අඤ්ඤං <pb T=1.8/> සෙපණ්ණි ගච්ඡාමි, න මෙ තෙ රුච්චතෙ ඵලන්ති॥
cen:කුරුඞ්ගමිගජාතකං පඨමං।
sub:22:කුක්කුරජාතකං
gax:22:යෙ කුක්කුරා රාජකුලම්හි වද්ධා, කොලෙය්යකා වණ්ණබලූපපන්නා।
gae:තෙමෙ න වජ්ඣා මයමස්ම වජ්ඣා, නායං සඝච්චා දුබ්බලඝාතිකායන්ති॥
cen:කුක්කුරජාතකං දුතියං।
sub:23:ගොජානීයජාතකං
gax:23:අපි පස්සෙන සෙමානො, සල්ලෙභි සල්ලලීකතො।
gae:සෙය්යොව වළවා ගොජො <n>භොජ්ජො (සී॰), භොජ්ඣො (ස්යා॰ පී॰)</n>, යුඤ්ජ මඤ්ඤෙව සාරථීති॥
cen:ගොජානීය <n>භොජාජානීය (සී॰ ස්යා॰ පී॰)</n> ජාතකං තතියං।
sub:24:ආජඤ්ඤජාතකං
gax:24:යදා යදා යත්ථ යදා, යත්ථ යත්ථ යදා යදා।
gae:ආජඤ්ඤො කුරුතෙ වෙගං, හායන්ති තත්ථ වාළවාති॥
cen:ආජඤ්ඤජාතකං චතුත්ථං।
sub:25:තිත්ථජාතකං
gax:25:අඤ්ඤමඤ්ඤෙහි <pb T=1.9/> <pb M=1.7/> තිත්ථෙහි, අස්සං පායෙහි සාරථි।
gae:අච්චාසනස්ස පුරිසො, පායාසස්සපි තප්පතීති॥
cen:තිත්ථජාතකං පඤ්චමං।
sub:26:මහිළාමුඛජාතකං
gax:26:පුරාණචොරාන <pb V=1.7/> වචො නිසම්ම, මහිළාමුඛො පොථයමන්වචාරී।
gae:සුසඤ්ඤතානඤ්හි වචො නිසම්ම, ගජුත්තමො සබ්බගුණෙසු අට්ඨාති॥
cen:මහිළාමුඛජාතකං ඡට්ඨං।
sub:27:අභිණ්හජාතකං
gax:27:නාලං කබළං පදාතවෙ, න ච පිණ්ඩං න කුසෙ න ඝංසිතුං।
gae:මඤ්ඤාමි අභිණ්හදස්සනා, නාගො ස්නෙහමකාසි <n>සිනෙහමකාසි (සී॰ ස්යා॰ පී॰)</n> කුක්කුරෙති॥
cen:අභිණ්හජාතකං සත්තමං।
sub:28:නන්දිවිසාලජාතකං
gax:28:මනුඤ්ඤමෙව <pb T=1.10/> භාසෙය්ය, නාමනුඤ්ඤං කුදාචනං।
gax:මනුඤ්ඤං භාසමානස්ස, ගරුං භාරං උදද්ධරි।
gae:ධනඤ්ච නං අලාභෙසි, තෙන චත්තමනො අහූති॥
cen:නන්දිවිසාලජාතකං අට්ඨමං।
sub:29:කණ්හජාතකං
gax:29:යතො යතො ගරු ධුරං, යතො ගම්භීරවත්තනී।
gae:තදාස්සු කණ්හං යුඤ්ජන්ති, ස්වාස්සු තං වහතෙ ධුරන්ති॥
cen:කණ්හජාතකං නවමං।
sub:30:මුනිකජාතකං
gax:30:මා <pb M=1.8/> මුනිකස්ස පිහයි, ආතුරන්නානි භුඤ්ජති।
gae:අප්පොස්සුක්කො භුසං ඛාද, එතං දීඝායුලක්ඛණන්ති॥
cen:මුනිකජාතකං දසමං।
cen:කුරුඞ්ගවග්ගො තතියො।
bod:තස්සුද්දානං –
gax:කුරුඞ්ගස්ස <pb V=1.8/> කුක්කුරගොජවරො, පුන වාළවස්සසිරිව්හයනො <n>සිරිවයනො (සබ්බත්ථ)</n>।
gae:මහිළාමුඛනාමනුඤ්ඤවරො, වහතෙ ධුර මුනිකෙන දසාති॥
tit:4:කුලාවකවග්ගො
sub:31:කුලාවකජාතකං
gax:31:කුලාවකා <pb T=1.11/> මාතලි සිම්බලිස්මිං, ඊසාමුඛෙන පරිවජ්ජයස්සු।
gae:කාමං චජාම අසුරෙසු පාණං, මා මෙ දිජා වික්කුලවා <n>මායිමෙ දිජා විකුලාවා (සී॰ ස්යා॰ පී॰)</n> අහෙසුන්ති॥
cen:කුලාවකජාතකං පඨමං।
sub:32:නච්චජාතකං
gax:32:රුදං මනුඤ්ඤං රුචිරා ච පිට්ඨි, වෙළුරියවණ්ණූපනිභා <n>වණ්ණූපටිභා (ස්යා॰), වණ්ණසන්නිභා (ක॰)</n> ච ගීවා।
gae:බ්යාමමත්තානි ච පෙඛුණානි, නච්චෙන තෙ ධීතරං නො දදාමීති॥
bod:නච්චජාතකං දුතියං।
sub:33:සම්මොදමානජාතකං
gax:33:සම්මොදමානා <pb M=1.9/> ගච්ඡන්ති, ජාලමාදාය පක්ඛිනො।
gae:යදා තෙ විවදිස්සන්ති, තදා එහින්ති මෙ වසන්ති॥
cen:සම්මොදමානජාතකං තතියං।
sub:34:මච්ඡජාතකං
gax:34:න <pb T=1.12/> මං සීතං න මං උණ්හං, න මං ජාලස්මි බාධනං।
gae:යඤ්ච මං මඤ්ඤතෙ මච්ඡී, අඤ්ඤං සො රතියා ගතොති॥
bod:මච්ඡජාතකං චතුත්ථං।
sub:35:වට්ටකජාතකං
gax:35:සන්ති <pb V=1.9/> පක්ඛා අපතනා, සන්ති පාදා අවඤ්චනා।
gae:මාතාපිතා ච නික්ඛන්තා, ජාතවෙද පටික්කමාති॥
cen:වට්ටකජාතකං පඤ්චමං।
sub:36:සකුණජාතකං
gax:36:යං නිස්සිතා ජගතිරුහං විහඞ්ගමා, ස්වායං අග්ගිං පමුඤ්චති।
gae:දිසා භජථ වක්කඞ්ගා <n>වඞ්කඞ්ගා (ස්යා॰)</n>, ජාතං සරණතො භයන්ති॥
cen:සකුණජාතකං ඡට්ඨං।
sub:37:තිත්තිරජාතකං
gax:37:යෙ වුඩ්ඪ <n>වද්ධ (සී॰ පී॰)</n> මපචායන්ති, නරා ධම්මස්ස කොවිදා।
gae:දිට්ඨෙව ධම්මෙ පාසංසා, සම්පරායෙ ච සුග්ගතීති॥
cen:තිත්තිරජාතකං සත්තමං।
sub:38:බකජාතකං
gax:38:නාච්චන්තං <pb T=1.13/> නිකතිප්පඤ්ඤො, නිකත්යා සුඛමෙධති।
gae:ආරාධෙති නිකතිප්පඤ්ඤො <n>ආරාධෙ නිකතිප්පඤ්ඤො (පී॰)</n>, බකො කක්කටකාමිවාති॥
cen:බකජාතකං අට්ඨමං।
sub:39:නන්දජාතකං
gax:39:මඤ්ඤෙ <pb M=1.10/> සොවණ්ණයො රාසි, සොණ්ණමාලා ච නන්දකො।
gae:යත්ථ දාසො ආමජාතො, ඨිතො ථුල්ලානි <n>ථූලානි (ක॰)</n> ගජ්ජතීති॥
cen:නන්දජාතකං නවමං।
sub:40:ඛදිරඞ්ගාරජාතකං
gax:40:කාමං <pb V=1.10/> පතාමි නිරයං, උද්ධංපාදො අවංසිරො।
gae:නානරියං කරිස්සාමි, හන්ද පිණ්ඩං පටිග්ගහාති॥
cen:ඛදිරඞ්ගාරජාතකං දසමං।
cen:කුලාවකවග්ගො චතුත්ථො।
bod:තස්සුද්දානං –
gax:සිරිමාතලි ධීතර පක්ඛිවරො, රතියාගතො මාතාපිතා ච පුන।
gax:ජගතීරුහ වුඩ්ඪ සුකක්කටකො, තථා නන්දකපිණ්ඩවරෙන දසාති॥
tit:5:අත්ථකාමවග්ගො
sub:41:ලොසකජාතකං
gax:41:යො <pb T=1.14/> අත්ථකාමස්ස හිතානුකම්පිනො, ඔවජ්ජමානො න කරොති සාසනං।
gae:අජියා පාදමොලම්බ <n>පාදමොලුම්බ (සී॰ ස්යා॰ පී॰)</n>, මිත්තකො විය සොචතීති॥
cen:ලොසකජාතකං පඨමං।
sub:42:කපොතජාතකං
gax:42:යො <pb M=1.11/> අත්ථකාමස්ස හිතානුකම්පිනො, ඔවජ්ජමානො න කරොති සාසනං।
gae:කපොතකස්ස වචනං අකත්වා, අමිත්තහත්ථත්ථගතොව සෙතීති॥
cen:කපොතජාතකං දුතියං।
sub:43:වෙළුකජාතකං
gax:43:යො අත්ථකාමස්ස හිතානුකම්පිනො, ඔවජ්ජමානො න කරොති සාසනං।
gae:එවං සො නිහතො සෙති, වෙළුකස්ස යථා පිතාති॥
cen:වෙළුකජාතකං තතියං।
sub:44:මකසජාතකං
gax:44:සෙය්යො <pb T=1.15/> <pb V=1.11/> අමිත්තො මතියා උපෙතො, න ත්වෙව මිත්තො මතිවිප්පහීනො।
gae:මකසං වධිස්සන්ති හි එළමූගො, පුත්තො පිතු අබ්භිදා උත්තමඞ්ගන්ති॥
cen:මකසජාතකං චතුත්ථං।
sub:45:රොහිණිජාතකං
gax:45:සෙය්යො අමිත්තො මෙධාවී, යඤ්චෙ බාලානුකම්පකො।
gae:පස්ස රොහිණිකං ජම්මිං, මාතරං හන්ත්වාන සොචතීති॥
cen:රොහිණිජාතකං පඤ්චමං।
sub:46:ආරාමදූසකජාතකං
gax:46:න වෙ අනත්ථකුසලෙන, අත්ථචරියා සුඛාවහා।
gae:හාපෙති අත්ථං දුම්මෙධො, කපි ආරාමිකො යථාති॥
cen:ආරාමදූසකජාතකං ඡට්ඨං।
sub:47:වාරුණිදූසකජාතකං
gax:47:න <pb M=1.12/> වෙ අනත්ථකුසලෙන, අත්ථචරියා සුඛාවහා।
gae:හාපෙති අත්ථං දුම්මෙධො, කොණ්ඩඤ්ඤො වාරුණිං යථාති॥
cen:වාරුණිදූසකජාතකං සත්තමං।
sub:48:වෙදබ්බජාතකං
gax:48:අනුපායෙන <pb T=1.16/> යො අත්ථං, ඉච්ඡති සො විහඤ්ඤති।
gae:චෙතා හනිංසු වෙදබ්බං <n>වෙදබ්භං (සී॰ පී॰)</n>, සබ්බෙ තෙ බ්යසනමජ්ඣගූති॥
cen:වෙදබ්බ <n>වෙදබ්භ (සී॰ පී॰)</n> ජාතකං අට්ඨමං।
sub:49:නක්ඛත්තජාතකං
gax:49:නක්ඛත්තං <pb V=1.12/> පටිමානෙන්තං, අත්ථො බාලං උපච්චගා।
gae:අත්ථො අත්ථස්ස නක්ඛත්තං, කිං කරිස්සන්ති තාරකාති॥
cen:නක්ඛත්තජාතකං නවමං।
sub:50:දුම්මෙධජාතකං
gax:50:දුම්මෙධානං සහස්සෙන, යඤ්ඤො මෙ උපයාචිතො।
gae:ඉදානි ඛොහං යජිස්සාමි, බහු <n>බහූ (සී॰ පී॰), බහුං (ක॰)</n> අධම්මිකො ජනොති॥
cen:දුම්මෙධජාතකං දසමං।
cen:අත්ථකාමවග්ගො පඤ්චමො।
bod:තස්සුද්දානං –
gax:අථ මිත්තක මාතු කපොතවරො, තථා වෙළූක එළමූගො රොහිණී।
gae:කපි <pb T=1.17/> වාරුණි චෙතචරා ච පුන, තථා තාරක යඤ්ඤවරෙන දසාති॥
cen:පඨමො පණ්ණාසකො।
tit:6:ආසීසවග්ගො
sub:51:මහාසීලවජාතකං
gax:51:ආසීසෙථෙව <pb M=1.13/> <n>ආසිංසෙථෙව (සී॰ ස්යා॰ පී॰)</n> පුරිසො, න නිබ්බින්දෙය්ය පණ්ඩිතො।
gae:පස්සාමි වොහං අත්තානං, යථා ඉච්ඡිං තථා අහූති॥
cen:මහාසීලවජාතකං පඨමං।
sub:52:චූළජනකජාතකං
gax:52:වායමෙථෙව පුරිසො, න නිබ්බින්දෙය්ය පණ්ඩිතො।
gae:පස්සාමි වොහං අත්තානං, උදකා ථලමුබ්භතන්ති॥
cen:චූළජනකජාතකං දුතියං।
sub:53:පුණ්ණපාතිජාතකං
gax:53:තථෙව <pb V=1.13/> පුණ්ණා පාතියො, අඤ්ඤායං වත්තතෙ කථා।
gae:ආකාරණෙන <n>ආකාරකෙන (සී॰ ස්යා॰ පී॰)</n> ජානාමි, න චායං භද්දිකා සුරාති॥
cen:පුණ්ණපාතිජාතකං තතියං।
sub:54:කිංඵලජාතකං
gax:54:නායං <pb T=1.18/> රුක්ඛො දුරාරුහො, නපි ගාමතො ආරකා।
gae:ආකාරණෙන ජානාමි, නායං සාදුඵලො දුමොති॥
cen:කිංඵලජාතකං චතුත්ථං।
sub:55:පඤ්චාවුධජාතකං
gax:55:යො අලීනෙන චිත්තෙන, අලීනමනසො නරො।
gax:භාවෙති කුසලං ධම්මං, යොගක්ඛෙමස්ස පත්තියා।
gae:පාපුණෙ අනුපුබ්බෙන, සබ්බසංයොජනක්ඛයන්ති॥
cen:පඤ්චාවුධජාතකං පඤ්චමං।
sub:56:කඤ්චනක්ඛන්ධජාතකං
gax:56:යො <pb M=1.14/> පහට්ඨෙන චිත්තෙන, පහට්ඨමනසො නරො।
gax:භාවෙති කුසලං ධම්මං, යොගක්ඛෙමස්ස පත්තියා।
gae:පාපුණෙ අනුපුබ්බෙන, සබ්බසංයොජනක්ඛයන්ති॥
cen:කඤ්චනක්ඛන්ධජාතකං ඡට්ඨං।
sub:57:වානරින්දජාතකං
gax:57:යස්සෙතෙ චතුරො ධම්මා, වානරින්ද යථා තව।
gae:සච්චං ධම්මො ධිති <n>ධිතී (සී॰ පී॰)</n> චාගො, දිට්ඨං සො අතිවත්තතීති॥
cen:වානරින්දජාතකං සත්තමං।
sub:58:තයොධම්මජාතකං
gax:58:යස්සෙතෙ <pb T=1.19/> <pb V=1.14/> ච <n>යස්ස එතෙ (සී॰ පී॰)</n> තයො ධම්මා, වානරින්ද යථා තව।
gae:දක්ඛියං සූරියං පඤ්ඤා, දිට්ඨං සො අතිවත්තතීති॥
cen:තයොධම්මජාතකං අට්ඨමං।
sub:59:භෙරිවාදකජාතකං
gax:59:ධමෙ ධමෙ නාතිධමෙ, අතිධන්තඤ්හි පාපකං।
gae:ධන්තෙන හි සතං ලද්ධං, අතිධන්තෙන නාසිතන්ති॥
cen:භෙරිවාදකජාතකං නවමං।
sub:60:සඞ්ඛධමජාතකං
gax:60:ධමෙ ධමෙ නාතිධමෙ, අතිධන්තඤ්හි පාපකං।
gae:ධන්තෙනාධිගතා භොගා, තෙ තාතො විධමී ධමන්ති॥
cen:සඞ්ඛධමජාතකං දසමං।
cen:ආසීසවග්ගො ඡට්ඨො।
bod:තස්සුද්දානං –
gax:යථා <pb M=1.15/> ඉච්ඡිං තථාහුදකා ථලා, සුර සාදුඵලො ච අලීනමනො।
gae:සම්පහට්ඨමනො <pb T=1.20/> චතුරො ච තයො, සතලද්ධක භොගධනෙන දසාති॥
tit:7:ඉත්ථිවග්ගො
sub:61:අසාතමන්තජාතකං
gax:61:අසා ලොකිත්ථියො නාම, වෙලා තාසං න විජ්ජති।
gax:සාරත්තා ච පගබ්භා ච, සිඛී සබ්බඝසො යථා।
gae:තා හිත්වා පබ්බජිස්සාමි, විවෙකමනුබ්රූහයන්ති॥
cen:අසාතමන්තජාතකං පඨමං।
sub:62:අණ්ඩභූතජාතකං
gax:62:යං <pb V=1.15/> බ්රාහ්මණො අවාදෙසි, වීණං සමුඛවෙඨිතො।
gae:අණ්ඩභූතා භතා භරියා, තාසු කො ජාතු විස්සසෙති॥
cen:අණ්ඩභූතජාතකං දුතියං।
sub:63:තක්කපණ්ඩිතජාතකං
gax:63:කොධනා අකතඤ්ඤූ ච, පිසුණා මිත්තභෙදිකා <n>පිසුණා ච විභෙදිකා (සී॰ ස්යා॰ පී॰)</n>।
gae:බ්රහ්මචරියං චර භික්ඛු, සො සුඛං න විහාහසීති <n>පිහාහිසීති (සී॰ ස්යා॰ පී॰), විහායසි (ක॰)</n>॥
cen:තක්කපණ්ඩිතජාතකං <n>තක්කජාතකං (සී॰ ස්යා॰ පී॰ අට්ඨ॰)</n> තතියං।
sub:64:දුරාජානජාතකං
gax:64:මා <pb T=1.21/> සු නන්දි ඉච්ඡති මං, මා සු සොචි න මිච්ඡති <n>න ඉච්ඡති (සී॰ ස්යා॰ පී॰)</n>।
gae:ථීනං භාවො දුරාජානො, මච්ඡස්සෙවොදකෙ ගතන්ති॥
cen:දුරාජානජාතකං චතුත්ථං।
sub:65:අනභිරතිජාතකං
gax:65:යථා <pb M=1.16/> නදී ච පන්ථො ච, පානාගාරං සභා පපා।
gae:එවං ලොකිත්ථියො නාම, නාසං කුජ්ඣන්ති පණ්ඩිතාති॥
cen:අනභිරතිජාතකං පඤ්චමං।
sub:66:මුදුලක්ඛණජාතකං
gax:66:එකා ඉච්ඡා පුරෙ ආසි, අලද්ධා මුදුලක්ඛණං।
gae:යතො ලද්ධා අළාරක්ඛී, ඉච්ඡා ඉච්ඡං විජායථාති॥
cen:මුදුලක්ඛණජාතකං ඡට්ඨං।
sub:67:උච්ඡඞ්ගජාතකං
gax:67:උච්ඡඞ්ගෙ දෙව මෙ පුත්තො, පථෙ ධාවන්තියා පති।
gae:තඤ්ච දෙසං න පස්සාමි, යතො සොදරියමානයෙති <n>සොදරියං නයෙ (ක॰)</n>॥
cen:උච්ඡඞ්ගජාතකං සත්තමං।
sub:68:සාකෙතජාතකං
gax:68:යස්මිං <pb T=1.22/> <pb V=1.16/> මනො නිවිසති, චිත්තඤ්චාපි <n>චිත්තං වාපි (කත්ථචි)</n> පසීදති।
gae:අදිට්ඨපුබ්බකෙ පොසෙ, කාමං තස්මිම්පි විස්සසෙති॥
cen:සාකෙතජාතකං අට්ඨමං।
sub:69:විසවන්තජාතකං
gax:69:ධිරත්ථු තං විසං වන්තං, යමහං ජීවිතකාරණා।
gae:වන්තං පච්චාවමිස්සාමි <n>පච්චාහරිස්සාමි (ක॰)</n>, මතං මෙ ජීවිතා වරන්ති॥
cen:විසවන්තජාතකං නවමං।
sub:70:කුද්දාලජාතකං
gax:70:න තං ජිතං සාධු ජිතං, යං ජිතං අවජීයති।
gae:තං ඛො ජිතං සාධු ජිතං, යං ජිතං නාවජීයතීති॥
cen:කුද්දාලජාතකං දසමං।
cen:ඉත්ථිවග්ගො සත්තමො।
bod:තස්සුද්දානං –
gax:සිඛීසබ්බඝසොපි <pb M=1.17/> ච වීණවරො, පිසුණා මිත්තභෙදිකා නන්දී නදී।
gae:මුදුලක්ඛණ සොදරියා ච මනො, විස සාධුජිතෙන භවන්ති දසාති॥
tit:8:වරුණවග්ගො
sub:71:වරුණජාතකං
gax:71:යො <pb T=1.23/> පුබ්බෙ කරණීයානි, පච්ඡා සො කාතුමිච්ඡති।
gae:වරුණකට්ඨ <n>වරණකට්ඨ (සී॰ පී॰)</n> භඤ්ජොව, ස පච්ඡා මනුතප්පතීති॥
cen:වරුණජාතකං පඨමං।
sub:72:සීලවහත්ථිජාතකං
gax:72:අකතඤ්ඤුස්ස <pb V=1.17/> පොසස්ස, නිච්චං විවරදස්සිනො।
gae:සබ්බං චෙ පථවිං <n>පඨවිං (සී॰ ස්යා॰ පී॰)</n> දජ්ජා, නෙව නං අභිරාධයෙති॥
cen:සීලවහත්ථිජාතකං දුතියං।
sub:73:සච්චංකිරජාතකං
gax:73:සච්චං කිරෙවමාහංසු, නරා එකච්චියා ඉධ।
gae:කට්ඨං නිප්ලවිතං <n>විප්ලාවිතං (සී॰ පී॰)</n> සෙය්යො, න ත්වෙවෙකච්චියො නරොති॥
cen:සච්චංකිරජාතකං තතියං।
sub:74:රුක්ඛධම්මජාතකං
gax:74:සාධූ සම්බහුලා ඤාතී, අපි රුක්ඛා අරඤ්ඤජා।
gae:වාතො <pb T=1.24/> වහති එකට්ඨං, බ්රහන්තම්පි වනප්පතින්ති॥
cen:රුක්ඛධම්මජාතකං චතුත්ථං।
sub:75:මච්ඡජාතකං
gax:75:අභිත්ථනය <pb M=1.18/> පජ්ජුන්න, නිධිං කාකස්ස නාසය।
gae:කාකං සොකාය රන්ධෙහි, මඤ්ච සොකා පමොචයාති॥
cen:මච්ඡජාතකං පඤ්චමං।
sub:76:අසඞ්කියජාතකං
gax:76:අසඞ්කියොම්හි ගාමම්හි, අරඤ්ඤෙ නත්ථි මෙ භයං।
gae:උජුං මග්ගං සමාරූළ්හො, මෙත්තාය කරුණාය චාති॥
cen:අසඞ්කියජාතකං ඡට්ඨං।
sub:77:මහාසුපිනජාතකං
gax:77:උසභා <pb V=1.18/> රුක්ඛා ගාවියො ගවා ච, අස්සො කංසො සිඞ්ගාලී <n>සිගාසී (සී॰ ස්යා॰ පී॰)</n> ච කුම්භො।
gae:පොක්ඛරණී ච අපාකචන්දනං, ලාබූනි සීදන්ති සිලා ප්ලවන්ති॥
gax:මණ්ඩූකියො කණ්හසප්පෙ ගිලන්ති, කාකං සුපණ්ණා පරිවාරයන්ති।
gae:තසා <pb T=1.25/> වකා එළකානං භයාහි, විපරියාසො <n>විපරියායො (ස්යා॰ ක॰)</n> වත්තති නයිධ මත්ථීති॥
cen:මහාසුපිනජාතකං සත්තමං।
sub:78:ඉල්ලිසජාතකං
gax:78:උභො ඛඤ්ජා උභො කුණී, උභො විසමචක්ඛුකා <n>චක්ඛුලා (සී॰ පී॰)</n>।
gae:උභින්නං පිළකා <n>පීළකා (ස්යා॰)</n> ජාතා, නාහං පස්සාමි ඉල්ලිසන්ති॥
cen:ඉල්ලිසජාතකං අට්ඨමං।
sub:79:ඛරස්සරජාතකං
gax:79:යතො <pb M=1.19/> විලුත්තා ච හතා ච ගාවො, දඩ්ඪානි ගෙහානි ජනො ච නීතො।
gae:අථාගමා පුත්තහතාය පුත්තො, ඛරස්සරං ඩිණ්ඩිමං <n>දෙණ්ඩිමං (සී॰ ස්යා॰ පී॰), ඩින්දිමං (ක॰)</n> වාදයන්තොති॥
cen:ඛරස්සරජාතකං නවමං।
sub:80:භීමසෙනජාතකං
gax:80:යං තෙ පවිකත්ථිතං පුරෙ, අථ තෙ පූතිසරා සජන්ති පච්ඡා।
gae:උභයං <pb T=1.26/> න සමෙති භීමසෙන, යුද්ධකථා ච ඉදඤ්ච තෙ විහඤ්ඤන්ති॥
cen:භීමසෙනජාතකං දසමං।
cen:වරුණවග්ගො <n>වරණවග්ගො (සී॰ පී॰)</n> අට්ඨමො।
bod:තස්සුද්දානං –
gax:වරුණා අකතඤ්ඤූවරෙ තු සච්චවරං, සවනප්පතිනා ච අභිත්ථනය।
gae:කරුණාය සිලාප්ලව ඉල්ලිසතො, පුන ඩිණ්ඩිමපූතිසරෙන දසාති॥
tit:9:අපායිම්හවග්ගො
sub:81:සුරාපානජාතකං
gax:81:අපායිම්හ <pb V=1.19/> අනච්චිම්හ, අගායිම්හ රුදිම්හ ච।
gae:විසඤ්ඤිකරණිං පිත්වා <n>පීත්වා (සී॰ ස්යා॰ පී॰)</n>, දිට්ඨා නාහුම්හ වානරාති॥
cen:සුරාපානජාතකං පඨමං।
sub:82:මිත්තවින්දකජාතකං
gax:82:අතික්කම්ම <pb T=1.27/> <pb M=1.20/> රමණකං, සදාමත්තඤ්ච දූභකං।
gae:ස්වාසි පාසාණමාසීනො, යස්මා ජීවං න මොක්ඛසීති॥
cen:මිත්තවින්දකජාතකං දුතියං।
sub:83:කාලකණ්ණිජාතකං
gax:83:මිත්තො හවෙ සත්තපදෙන හොති, සහායො පන ද්වාදසකෙන හොති।
gax:මාසඩ්ඪමාසෙන ච ඤාති හොති, තතුත්තරිං අත්තසමොපි හොති।
gae:සොහං කථං අත්තසුඛස්ස හෙතු, චිරසන්ථුතං <n>චිරසන්ධවං (ක॰), චිරසත්ථුනං (පී॰)</n> කාළකණ්ණිං ජහෙය්යන්ති॥
cen:කාලකණ්ණිජාතකං තතියං।
sub:84:අත්ථස්සද්වාරජාතකං
gax:84:ආරොග්යමිච්ඡෙ පරමඤ්ච ලාභං, සීලඤ්ච වුද්ධානුමතං සුතඤ්ච।
gae:ධම්මානුවත්තී ච අලීනතා ච, අත්ථස්ස ද්වාරා පමුඛා ඡළෙතෙති॥
cen:අත්ථස්සද්වාරජාතකං චතුත්ථං।
sub:85:කිංපක්කජාතකං
gax:85:ආයතිං <pb T=1.28/> දොසං නාඤ්ඤාය, යො කාමෙ පටිසෙවති।
gae:විපාකන්තෙ හනන්ති නං, කිංපක්කමිව භක්ඛිතන්ති॥
cen:කිංපක්කජාතකං පඤ්චමං।
sub:86:සීලවීමංසකජාතකං
gax:86:සීලං <pb V=1.20/> කිරෙව කල්යාණං, සීලං ලොකෙ අනුත්තරං।
gae:පස්ස ඝොරවිසො නාගො, සීලවාති න හඤ්ඤතීති॥
cen:සීලවීමංසකජාතකං ඡට්ඨං।
sub:87:මඞ්ගලජාතකං
gax:87:යස්ස <pb M=1.21/> මඞ්ගලා සමූහතාසෙ <n>සමූහතා (සී॰ ස්යා॰ පී॰ සු॰ නි॰ 362</n>, උප්පාතා <n>උප්පාදා (පී॰)</n> සුපිනා ච ලක්ඛණා ච।
gae:සො <n>ස (සී॰ පී॰ ක॰)</n> මඞ්ගලදොසවීතිවත්තො, යුගයොගාධිගතො න ජාතුමෙතීති॥
cen:මඞ්ගලජාතකං සත්තමං।
sub:88:සාරම්භජාතකං
gax:88:කල්යාණිමෙව මුඤ්චෙය්ය, න හි මුඤ්චෙය්ය පාපිකං।
gae:මොක්ඛො කල්යාණියා සාධු, මුත්වා තප්පති පාපිකන්ති॥
cen:සාරම්භජාතකං අට්ඨමං।
sub:89:කුහකජාතකං
gax:89:වාචාව <pb T=1.29/> කිර තෙ ආසි, සණ්හා සඛිලභාණිනො।
gae:තිණමත්තෙ අසජ්ජිත්ථො, නො ච නික්ඛසතං හරන්ති॥
cen:කුහකජාතකං නවමං।
sub:90:අකතඤ්ඤුජාතකං
gax:90:යො පුබ්බෙ කතකල්යාණො, කතත්ථො නාවබුජ්ඣති।
gae:පච්ඡා කිච්චෙ සමුප්පන්නෙ, කත්තාරං නාධිගච්ඡතීති॥
cen:අකතඤ්ඤුජාතකං දසමං।
cen:අපායිම්හවග්ගො නවමො।
bod:තස්සුද්දානං –
gax:අපායිම්හ ච දූභකං සත්තපදං, ඡළද්වර ච ආයතිනා ච පුන।
gae:අහිසීලව මඞ්ගලි පාපිකස්සා, සතංනික්ඛ කතත්ථවරෙන දසාති॥
tit:10:ලිත්තවග්ගො
sub:91:ලිත්තජාතකං
gax:91:ලිත්තං <pb V=1.21/> <pb M=1.22/> පරමෙන තෙජසා, ගිලමක්ඛං <pb T=1.30/> පුරිසො න බුජ්ඣති।
gae:ගිල රෙ ගිල පාපධුත්තක, පච්ඡා තෙ කටුකං භවිස්සතීති॥
cen:ලිත්තජාතකං පඨමං।
sub:92:මහාසාරජාතකං
gax:92:උක්කට්ඨෙ සූරමිච්ඡන්ති, මන්තීසු අකුතූහලං।
gae:පියඤ්ච අන්නපානම්හි, අත්ථෙ ජාතෙ ච පණ්ඩිතන්ති॥
cen:මහාසාරජාතකං දුතියං।
sub:93:විසාසභොජනජාතකං
gax:93:න විස්සසෙ අවිස්සත්ථෙ, විස්සත්ථෙපි න විස්සසෙ।
gae:විස්සාසා භයමන්වෙති, සීහංව මිගමාතුකාති <n>මිගමාතුයා (ක॰)</n>॥
cen:විසාසභොජනජාතකං තතියං।
sub:94:ලොමහංසජාතකං
gax:94:සොතත්තො සොසින්දො <n>සොසීතො (සී॰ ස්යා॰ පී॰), සොසිනො (ක॰)</n> චෙව, එකො භිංසනකෙ වනෙ।
gae:නග්ගො න චග්ගිමාසීනො, එසනාපසුතො මුනීති॥
cen:ලොමහංසජාතකං චතුත්ථං।
sub:95:මහාසුදස්සනජාතකං
gax:95:අනිච්චා <pb T=1.31/> වත සඞ්ඛාරා, උප්පාදවයධම්මිනො।
gae:උප්පජ්ජිත්වා නිරුජ්ඣන්ති, තෙසං වූපසමො සුඛොති॥
cen:මහාසුදස්සනජාතකං පඤ්චමං।
sub:96:තෙලපත්තජාතකං
gax:96:සමතිත්තිකං <pb V=1.22/> අනවසෙකං, තෙලපත්තං යථා පරිහරෙය්ය।
gae:එවං සචිත්තමනුරක්ඛෙ, පත්ථයානො දිසං අගතපුබ්බන්ති॥
cen:තෙලපත්තජාතකං ඡට්ඨං।
sub:97:නාමසිද්ධිජාතකං
gax:97:ජීවකඤ්ච <pb M=1.23/> මතං දිස්වා, ධනපාලිඤ්ච දුග්ගතං।
gae:පන්ථකඤ්ච වනෙ මූළ්හං, පාපකො පුනරාගතොති॥
cen:නාමසිද්ධිජාතකං සත්තමං।
sub:98:කූටවාණිජජාතකං
gax:98:සාධු <pb T=1.32/> ඛො පණ්ඩිතො නාම, න ත්වෙව අතිපණ්ඩිතො।
gae:අතිපණ්ඩිතෙන පුත්තෙන, මනම්හි උපකූළිතොති <n>උපකූලිතොති (සී॰), උපකුට්ඨිතොති (ස්යා॰), උපකුටිතො (ක॰)</n>॥
cen:කූටවාණිජජාතකං අට්ඨමං।
sub:99:පරොසහස්සජාතකං
gax:99:පරොසහස්සම්පි සමාගතානං, කන්දෙය්යුං තෙ වස්සසතං අපඤ්ඤා।
gae:එකොව සෙය්යො පුරිසො සපඤ්ඤො, යො භාසිතස්ස විජානාති අත්ථන්ති॥
cen:පරොසහස්සජාතකං නවමං।
sub:100:අසාතරූපජාතකං
gax:100:අසාතං සාතරූපෙන, පියරූපෙන අප්පියං।
gae:දුක්ඛං සුඛස්ස රූපෙන, පමත්තමතිවත්තතීති॥
cen:අසාතරූපජාතකං දසමං।
cen:ලිත්තවග්ගො දසමො।
bod:තස්සුද්දානං –
gax:ගිලමක්ඛකුතූහල <pb T=1.33/> <pb V=1.23/> මාතුකස්සා, මුනිනා ච අනිච්චත පත්තවරං।
gae:ධනපාලිවරො අතිපණ්ඩිතකො, සපරොසහස්සඅසාතදසාති॥
cen:මජ්ඣිමො පණ්ණාසකො।
tit:11:පරොසතවග්ගො
sub:101:පරොසතජාතකං
gax:101:පරොසතං <pb M=1.24/> චෙපි සමාගතානං, ඣායෙය්යුං තෙ වස්සසතං අපඤ්ඤා।
gae:එකොව සෙය්යො පුරිසො සපඤ්ඤො, යො භාසිතස්ස විජානාති අත්ථන්ති॥
cen:පරොසතජාතකං පඨමං।
sub:102:පණ්ණිකජාතකං
gax:102:යො දුක්ඛඵුට්ඨාය භවෙය්ය තාණං, සො මෙ පිතා දුබ්භි <n>දූභි (සී॰ පී॰)</n> වනෙ කරොති।
gae:සා කස්ස කන්දාමි වනස්ස මජ්ඣෙ, යො තායිතා සො සහසං <n>සහසා (සී॰ ස්යා॰ පී॰)</n> කරොතීති॥
cen:පණ්ණිකජාතකං දුතියං।
sub:103:වෙරිජාතකං
gax:103:යත්ථ <pb T=1.34/> වෙරී නිවිසති <n>නිවසති (සී॰ ක॰)</n>, න වසෙ තත්ථ පණ්ඩිතො।
gae:එකරත්තං දිරත්තං වා, දුක්ඛං වසති වෙරිසූති॥
cen:වෙරිජාතකං තතියං।
sub:104:මිත්තවින්දකජාතකං
gax:104:චතුබ්භි අට්ඨජ්ඣගමා, අට්ඨාහිපි ච සොළස।
gax:සොළසාහි ච බාත්තිංස <n>බත්තිංස (සී॰ ස්යා॰ පී॰)</n>, අත්රිච්ඡං චක්කමාසදො।
gae:ඉච්ඡාහතස්ස පොසස්ස, චක්කං භමති මත්ථකෙති॥
cen:මිත්තවින්දකජාතකං චතුත්ථං।
sub:105:දුබ්බලකට්ඨජාතකං
gax:105:බහුම්පෙතං <pb V=1.24/> <pb M=1.25/> වනෙ කට්ඨං, වාතො භඤ්ජති දුබ්බලං।
gae:තස්ස චෙ භායසී නාග, කිසො නූන භවිස්සසීති॥
cen:දුබ්බලකට්ඨජාතකං පඤ්චමං।
sub:106:උදඤ්චනීජාතකං
gax:106:සුඛං වත මං ජීවන්තං <n>සුඛකං වත ජීවං (ක॰)</n>, පචමානා උදඤ්චනී।
gae:චොරී ජායප්පවාදෙන, තෙලං ලොණඤ්ච යාචතීති॥
cen:උදඤ්චනීජාතකං ඡට්ඨං।
sub:107:සාලිත්තකජාතකං
gax:107:සාධු <pb T=1.35/> ඛො සිප්පකං නාම, අපි යාදිස කීදිසං।
gae:පස්ස ඛඤ්ජප්පහාරෙන, ලද්ධා ගාමා චතුද්දිසාති॥
cen:සාලිත්තකජාතකං සත්තමං।
sub:108:බාහියජාතකං
gax:108:සික්ඛෙය්ය සික්ඛිතබ්බානි, සන්ති තච්ඡන්දිනො <n>සච්ඡන්දිනො (සී॰ පී॰)</n> ජනා।
gae:බාහියා හි <n>පි (සී॰ ස්යා॰ පී॰)</n> සුහන්නෙන, රාජානමභිරාධයීති॥
cen:බාහියජාතකං අට්ඨමං।
sub:109:කුණ්ඩපූවජාතකං
gax:109:යථන්නො පුරිසො හොති, තථන්නා තස්ස දෙවතා।
gae:ආහරෙතං කුණ්ඩපූවං <n>කණං පූවං (සී॰ පී॰)</n>, මා මෙ භාගං විනාසයාති॥
cen:කුණ්ඩපූවජාතකං නවමං।
sub:110:සබ්බසංහාරකපඤ්හජාතකං
gax:110:සබ්බසංහාරකො <pb V=1.25/> <pb M=1.26/> <n>සබ්බසාහාරකො (ක॰)</n> නත්ථි, සුද්ධං කඞ්ගු පවායති।
gae:අලිකං භායතියං ධුත්තී, සච්චමාහ මහල්ලිකාති॥
cen:සබ්බසංහාරකපඤ්හජාතකං දසමං।
cen:පරොසතවග්ගො එකාදසමො।
bod:තස්සුද්දානං –
gax:සපරොසත තායිත වෙරී <pb T=1.36/> පුන, භමචක්කථ නාගසිරිව්හයනො।
gae:සුඛකඤ්ච වත සිප්පක බාහියා, කුණ්ඩපූව මහල්ලිකකා ච දසාති॥
tit:12:හංචිවග්ගො
sub:111:ගද්රභපඤ්හජාතකං
gax:111:හංචි <n>හංසි (සී॰ ස්යා॰), හඤ්චි (?)</n> තුවං එවමඤ්ඤසි සෙය්යො, පුත්තෙන පිතාති රාජසෙට්ඨ।
gae:හන්දස්සතරස්ස තෙ අයං, අස්සතරස්ස හි ගද්රභො පිතාති॥
cen:ගද්රභපඤ්හජාතකං පඨමං।
sub:112:අමරාදෙවීපඤ්හජාතකං
gax:112:යෙන සත්තුබිලඞ්ගා ච, දිගුණපලාසො ච පුප්ඵිතො।
gax:යෙන දදාමි <n>යෙනා’දාමි (සී॰ ස්යා॰)</n> තෙන වදාමි, යෙන න දදාමි <n>යෙන නා’දාමි (සී॰ ස්යා॰)</n> න තෙන වදාමි।
gae:එස <pb T=1.37/> මග්ගො යවමජ්ඣකස්ස, එතං ඡන්නපථං විජානාහීති॥
cen:අමරාදෙවීපඤ්හජාතකං දුතියං।
sub:113:සිඞ්ගාලජාතකං
gax:113:සද්දහාසි <pb M=1.27/> සිඞ්ගාලස්ස <n>සිගාලස්ස (සී॰ ස්යා॰ පී॰)</n>, සුරාපීතස්ස බ්රාහ්මණ।
gae:සිප්පිකානං සතං නත්ථි, කුතො කංසසතා දුවෙති॥
cen:සිඞ්ගාලජාතකං තතියං।
sub:114:මිතචින්තිජාතකං
gax:114:බහුචින්තී <pb V=1.26/> අප්පචින්තී, උභො ජාලෙ අබජ්ඣරෙ।
gae:මිතචින්තී පමොචෙසී, උභො තත්ථ සමාගතාති॥
cen:මිතචින්තිජාතකං චතුත්ථං।
sub:115:අනුසාසිකජාතකං
gax:115:යායඤ්ඤ <n>යායඤ්ඤෙ (ක॰)</n> මනුසාසති, සයං ලොලුප්පචාරිනී।
gae:සායං විපක්ඛිකා සෙති, හතා චක්කෙන සාසිකාති <n>සාලිකාති (සී॰ ස්යා॰ පී॰)</n>॥
cen:අනුසාසිකජාතකං පඤ්චමං।
sub:116:දුබ්බචජාතකං
gax:116:අතිකරමකරාචරිය <pb T=1.38/>, මය්හම්පෙතං න රුච්චති।
gae:චතුත්ථෙ ලඞ්ඝයිත්වාන, පඤ්චමායසි ආවුතොති॥
cen:දුබ්බචජාතකං ඡට්ඨං।
sub:117:තිත්තිරජාතකං
gax:117:අච්චුග්ගතාතිලපතා <n>අතිබලතා (සී॰ ස්යා॰ පී॰), අතිලපකා (කත්ථචි)</n>, අතිවෙලං පභාසිතා।
gae:වාචා හනති දුම්මෙධං, තිත්තිරංවාතිවස්සිතන්ති॥
cen:තිත්තිරජාතකං සත්තමං।
sub:118:වට්ටකජාතකං
gax:118:නාචින්තයන්තො පුරිසො, විසෙසමධිගච්ඡති।
gae:චින්තිතස්ස ඵලං පස්ස, මුත්තොස්මි වධබන්ධනාති॥
cen:වට්ටකජාතකං අට්ඨමං।
sub:119:අකාලරාවිජාතකං
gax:119:අමාතාපිතරසංවද්ධො <pb M=1.28/> <n>පිතරි (සී॰ පී॰), පිතු (ස්යා॰)</n>, අනාචෙරකුලෙ වසං।
gae:නායං කාලං අකාලං වා, අභිජානාති කුක්කුටොති॥
cen:අකාලරාවිජාතකං නවමං।
sub:120:බන්ධනමොක්ඛජාතකං
gax:120:අබද්ධා <pb T=1.39/> <pb V=1.27/> තත්ථ බජ්ඣන්ති, යත්ථ බාලා පභාසරෙ।
gae:බද්ධාපි තත්ථ මුච්චන්ති, යත්ථ ධීරා පභාසරෙති॥
cen:බන්ධනමොක්ඛජාතකං දසමං।
cen:හංචිවග්ගො <n>හංසිවග්ගො (සී॰ ස්යා॰)</n> ද්වාදසමො।
bod:තස්සුද්දානං –
gax:අථ ගද්රභ සත්තුව කංසසතං, බහුචින්ති සාසිකායාතිකර।
gae:අතිවෙල විසෙසමනාචරියොව, ධීරාපභාසරතෙන දසාති॥
tit:13:කුසනාළිවග්ගො
sub:121:කුසනාළිජාතකං
gax:121:කරෙ සරික්ඛො අථ වාපි සෙට්ඨො, නිහීනකො වාපි කරෙය්ය එකො।
gae:කරෙය්යුමෙතෙ <n>කරෙය්යුං තෙ (සී॰ පී॰)</n> බ්යසනෙ උත්තමත්ථං, යථා අහං කුසනාළි රුචායන්ති॥
cen:කුසනාළිජාතකං පඨමං।
sub:122:දුම්මෙධජාතකං
gax:122:යසං <pb T=1.40/> <pb M=1.29/> ලද්ධාන දුම්මෙධො, අනත්ථං චරති අත්තනො।
gae:අත්තනො ච පරෙසඤ්ච, හිංසාය පටිපජ්ජතීති॥
cen:දුම්මෙධජාතකං දුතියං।
sub:123:නඞ්ගලීසජාතකං
gax:123:අසබ්බත්ථගාමිං වාචං, බාලො සබ්බත්ථ භාසති।
gae:නායං දධිං වෙදි න <n>න වෙදි (ක॰)</n> නඞ්ගලීසං, දධිප්පයං <n>දධිම්පයං (සී॰ පී॰)</n> මඤ්ඤති නඞ්ගලීසන්ති॥
cen:නඞ්ගලීසජාතකං තතියං।
sub:124:අම්බජාතකං
gax:124:වායමෙථෙව <pb V=1.28/> පුරිසො, න නිබ්බින්දෙය්ය පණ්ඩිතො।
gae:වායාමස්ස ඵලං පස්ස, භුත්තා අම්බා අනීතිහන්ති॥
cen:අම්බජාතකං චතුත්ථං।
sub:125:කටාහකජාතකං
gax:125:බහුම්පි සො විකත්ථෙය්ය, අඤ්ඤං ජනපදං ගතො।
gae:අන්වාගන්ත්වාන දූසෙය්ය, භුඤ්ජ භොගෙ කටාහකාති॥
cen:කටාහකජාතකං පඤ්චමං।
sub:126:අසිලක්ඛණජාතකං
gax:126:තදෙවෙකස්ස <pb T=1.41/> <n>තථෙවෙකස්ස (සී॰ ස්යා॰ පී॰ අට්ඨ॰ මූලපාඨො)</n> කල්යාණං, තදෙවෙකස්ස පාපකං।
gae:තස්මා සබ්බං න කල්යාණං, සබ්බං වාපි න පාපකන්ති॥
cen:අසිලක්ඛණජාතකං ඡට්ඨං।
sub:127:කලණ්ඩුකජාතකං
gax:127:තෙ දෙසා තානි වත්ථූනි, අහඤ්ච වනගොචරො।
gae:අනුවිච්ච ඛො තං ගණ්හෙය්යුං, පිව <n>පිප (සී॰ පී॰)</n> ඛීරං කලණ්ඩුකාති॥
cen:කලණ්ඩුකජාතකං සත්තමං।
sub:128:බිළාරවතජාතකං
gax:128:යො <pb M=1.30/> වෙ ධම්මං ධජං <n>ධම්මධජං (ස්යා॰ පී॰ ක॰)</n> කත්වා, නිගූළ්හො පාපමාචරෙ।
gae:විස්සාසයිත්වා භූතානි, බිළාරං නාම තං වතන්ති॥
cen:බිළාරවතජාතකං අට්ඨමං।
sub:129:අග්ගිකභාරද්වාජජාතකං
gax:129:නායං සිඛා පුඤ්ඤහෙතු, ඝාසහෙතු අයං සිඛා।
gae:නාඞ්ගුට්ඨගණනං යාති, අලං තෙ හොතු අග්ගිකාති॥
cen:අග්ගිකභාරද්වාජජාතකං නවමං।
sub:130:කොසියජාතකං
gax:130:යථා <pb T=1.42/> <pb V=1.29/> වාචා ච භුඤ්ජස්සු, යථා භුත්තඤ්ච බ්යාහර।
gae:උභයං තෙ න සමෙති, වාචා භුත්තඤ්ච කොසියෙති॥
cen:කොසියජාතකං දසමං।
cen:කුසනාළිවග්ගො <n>සරික්ඛවග්ගො (ක॰)</n> තෙරසමො।
bod:තස්සුද්දානං –
gax:කුසනාළිසිරිව්හයනො ච යසං, දධි මම්බ කටාහකපඤ්චමකො।
gae:අථ පාපක ඛීර බිළාරවතං, සිඛි කොසියසව්හයනෙන දසාති॥
tit:14:අසම්පදානවග්ගො
sub:131:අසම්පදානජාතකං
gax:131:අසම්පදානෙනිතරීතරස්ස, බාලස්ස මිත්තානි කලී භවන්ති।
gae:තස්මා හරාමි භුසං අඩ්ඪමානං, මා මෙ මිත්ති ජීයිත්ථ සස්සතායන්ති॥
cen:අසම්පදානජාතකං පඨමං।
sub:132:භීරුකජාතකං
gax:132:කුසලූපදෙසෙ <pb T=1.43/> <pb M=1.31/> ධිතියා දළ්හාය ච, අනිවත්තිතත්තාභයභීරුතාය <n>අවත්ථිතත්තාභයභීරුතාය (සී॰ ස්යා॰ පී॰)</n> ච।
gae:න රක්ඛසීනං වසමාගමිම්හසෙ, ස සොත්ථිභාවො මහතා භයෙන මෙති॥
cen:භීරුක <n>පඤ්චගරුක (සී॰ පී॰), පඤ්චභීරුක (ස්යා॰), අභයභීරුත§(?)</n> ජාතකං දුතියං।
sub:133:ඝතාසනජාතකං
gax:133:ඛෙමං යහිං තත්ථ අරී උදීරිතො <n>අරි උද්ධරිතො (ක॰)</n>, දකස්ස මජ්ඣෙ ජලතෙ ඝතාසනො।
gae:න අජ්ජ වාසො මහියා මහීරුහෙ, දිසා භජව්හො සරණාජ්ජ නො භයන්ති॥
cen:ඝතාසනජාතකං තතියං।
sub:134:ඣානසොධනජාතකං
gax:134:යෙ <pb V=1.30/> සඤ්ඤිනො තෙපි දුග්ගතා, යෙපි අසඤ්ඤිනො තෙපි දුග්ගතා।
gae:එතං උභයං විවජ්ජය, තං <pb T=1.44/> සමාපත්තිසුඛං අනඞ්ගණන්ති॥
cen:ඣානසොධනජාතකං චතුත්ථං।
sub:135:චන්දාභජාතකං
gax:135:චන්දාභං සූරියාභඤ්ච, යොධ පඤ්ඤාය ගාධති॥
gae:අවිතක්කෙන ඣානෙන, හොති ආභස්සරූපගොති॥
cen:චන්දාභජාතකං පඤ්චමං।
sub:136:සුවණ්ණහංසජාතකං
gax:136:යං <pb M=1.32/> ලද්ධං තෙන තුට්ඨබ්බං, අතිලොභො හි පාපකො।
gae:හංසරාජං ගහෙත්වාන, සුවණ්ණා පරිහායථාති॥
cen:සුවණ්ණහංසජාතකං ඡට්ඨං।
sub:137:බබ්බුජාතකං
gax:137:යත්ථෙකො ලභතෙ බබ්බු, දුතියො තත්ථ ජායති।
gae:තතියො ච චතුත්ථො ච, ඉදං තෙ බබ්බුකා බිලන්ති॥
cen:බබ්බුජාතකං සත්තමං।
sub:138:ගොධජාතකං
gax:138:කිං තෙ ජටාහි දුම්මෙධ, කිං තෙ අජිනසාටියා।
gae:අබ්භන්තරං <pb T=1.45/> තෙ ගහනං, බාහිරං පරිමජ්ජසීති॥
cen:ගොධජාතකං අට්ඨමං।
sub:139:උභතොභට්ඨජාතකං
gax:139:අක්ඛී භින්නා පටො නට්ඨො, සඛිගෙහෙ ච භණ්ඩනං।
gae:උභතො පදුට්ඨා කම්මන්තා <n>පදුට්ඨකම්මන්තො (සී॰), පදුට්ඨො කම්මන්තො (පී॰)</n>, උදකම්හි ථලම්හි චාති॥
cen:උභතොභට්ඨජාතකං නවමං।
sub:140:කාකජාතකං
gax:140:නිච්චං <pb V=1.31/> උබ්බිග්ගහදයා, සබ්බලොකවිහෙසකා।
gae:තස්මා නෙසං වසා නත්ථි, කාකානම්හාක <n>කාකානස්මාක (සී॰ ස්යා॰ පී॰)</n> ඤාතිනන්ති॥
cen:කාකජාතකං දසමං।
cen:අසම්පදානවග්ගො චුද්දසමො।
bod:තස්සුද්දානං –
gax:ඉතරීතර <pb M=1.33/> රක්ඛසි ඛෙමියො ච, පරොසතපඤ්හෙන ආභස්සරො පුන।
gae:අථ හංසවරුත්තමබබ්බුජටං, පටනට්ඨක කාකවරෙන දසාති॥
tit:15:කකණ්ටකවග්ගො
sub:141:ගොධජාතකං
gax:141:න <pb T=1.46/> පාපජනසංසෙවී, අච්චන්තසුඛමෙධති।
gae:ගොධාකුලං <n>ගොධක්කුලං (ක॰)</n> කකණ්ටාව <n>කකණ්ටකා (ක॰)</n>, කලිං පාපෙති අත්තනන්ති॥
cen:ගොධජාතකං පඨමං।
sub:142:සිඞ්ගාලජාතකං
gax:142:එතඤ්හි තෙ දුරාජානං, යං සෙසි මතසායිකං।
gae:යස්ස තෙ කඩ්ඪමානස්ස, හත්ථා දණ්ඩො න මුච්චතීති॥
cen:සිඞ්ගාලජාතකං දුතියං।
sub:143:විරොචජාතකං
gax:143:ලසී ච තෙ නිප්ඵලිතා, මත්ථකො ච පදාලිතො <n>විදාලිතො (සී॰ පී॰)</n>।
gae:සබ්බා තෙ ඵාසුකා භග්ගා, අජ්ජ ඛො ත්වං විරොචසීති॥
cen:විරොචජාතකං තතියං।
sub:144:නඞ්ගුට්ඨජාතකං
gax:144:බහුම්පෙතං <pb V=1.32/> අසබ්භි <n>බහුපෙතමසබ්භි (ක॰)</n> ජාතවෙද, යං තං වාලධිනාභිපූජයාම।
gae:මංසාරහස්ස <pb T=1.47/> නත්ථජ්ජ මංසං, නඞ්ගුට්ඨම්පි භවං පටිග්ගහාතූති॥
cen:නඞ්ගුට්ඨජාතකං චතුත්ථං।
sub:145:රාධජාතකං
gax:145:න <pb M=1.34/> ත්වං රාධ විජානාසි, අඩ්ඪරත්තෙ අනාගතෙ।
gae:අබ්යයතං <n>අබ්යායතං (සී॰ ස්යා॰ පී॰), අබ්යත්තතං (?)</n> විලපසි, විරත්තා කොසියායනෙති॥
cen:රාධජාතකං පඤ්චමං।
sub:146:සමුද්දකාකජාතකං
gax:146:අපි නු හනුකා සන්තා, මුඛඤ්ච පරිසුස්සති।
gae:ඔරමාම න පාරෙම, පූරතෙව මහොදධීති॥
cen:සමුද්දකාකජාතකං ඡට්ඨං।
sub:147:පුප්ඵරත්තජාතකං
gax:147:නයිදං දුක්ඛං අදුං දුක්ඛං, යං මං තුදති වායසො।
gae:යං සාමා පුප්ඵරත්තෙන, කත්තිකං නානුභොස්සතීති॥
cen:පුප්ඵරත්තජාතකං සත්තමං।
sub:148:සිඞ්ගාලජාතකං
gax:148:නාහං <pb T=1.48/> පුනං න ච පුනං, න චාපි අපුනප්පුනං।
gae:හත්ථිබොන්දිං පවෙක්ඛාමි, තථා හි භයතජ්ජිතොති॥
cen:සිඞ්ගාලජාතකං අට්ඨමං।
sub:149:එකපණ්ණජාතකං
gax:149:එකපණ්ණො අයං රුක්ඛො, න භූම්යා චතුරඞ්ගුලො।
gae:ඵලෙන විසකප්පෙන, මහායං කිං භවිස්සතීති॥
cen:එකපණ්ණජාතකං නවමං।
sub:150:සඤ්ජීවජාතකං
gax:150:අසන්තං <pb V=1.33/> <pb M=1.35/> යො පග්ගණ්හාති, අසන්තං චූපසෙවති।
gae:තමෙව ඝාසං කුරුතෙ, බ්යග්ඝො සඤ්ජීවකො යථාති॥
cen:සඤ්ජීවජාතකං දසමං।
cen:කකණ්ටක <n>පාපසෙවන (ක॰)</n> වග්ගො පන්නරසමො।
bod:තස්සුද්දානං –
gax:සුඛමෙධති දණ්ඩවරො ච පුන, ලසි වාලධි පඤ්චමරාධවරො।
gae:සමහොදධි <pb T=1.49/> කත්තික බොන්දි පුන, චතුරඞ්ගුලබ්යග්ඝවරෙන දසාති॥
cen:(උපරිමො පණ්ණාසකො।) <n>( ) සීහළපොත්ථකෙයෙව දිස්සති</n>
bod:අථ වග්ගුද්දානං –
gax:අපණ්ණකං සීලවග්ගකුරුඞ්ග, කුලාවකං අත්ථකාමෙන පඤ්චමං।
gax:ආසීසො ඉත්ථිවරුණං අපායි, ලිත්තවග්ගෙන තෙ දස।
gae:පරොසතං හංචි කුසනාළි <n>හංසි සරික්ඛං (සබ්බත්ථ)</n>, අසම්පදං කකණ්ටකවග්ගො॥
cen:එකනිපාතම්හිලඞ්කතන්ති।
cen:එකකනිපාතං නිට්ඨිතං।
