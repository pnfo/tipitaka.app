cha:3:තතියො පරිච්ඡෙදො
sub:චෙතසිකවිභාගනිද්දෙසවණ්ණනා
bod:89:<b>නාමසාමඤ්ඤතොයෙව</b> <pb V=1.259/> <b>ද්වෙපඤ්ඤාසා</b>ති ඵස්සාදිනාමසාමඤ්ඤෙන ද්වීහි අධිකා පණ්ණාස හොන්ති, සම්පයුත්තධම්මභෙදතො පන එකූනනවුතිචිත්තසම්පයුත්තො ඵස්සො එකූනනවුතිවිධොති එවමාදිනා බහුවිධාපි හොන්තීති අත්ථො।
bod:නනු ච ඵස්සාදයො හෙට්ඨා පාළික්කමෙන දස්සිතා, ඉධ පන කස්මා න තථා වුත්තාති? එකෙකසභාවවන්තානං තංතංසාමඤ්ඤාපෙක්ඛාය <pb M=1.330/> එකස්මිං ඨානෙ නිද්දිසිතුකාමත්තා। ඵස්සාදයො හි මනක්කාරාවසානා තෙරස කුසලාකුසලාබ්යාකතසාමඤ්ඤතො එකතො වුත්තා, මජ්ඣත්තාදයො මුදිතාවසානා පඤ්චවීසති කුසලාබ්යාකතසාමඤ්ඤතො, ලොභාදයො පන අනොත්තප්පාවසානා අකුසලභාවසාමඤ්ඤතොති එවං තංතංසාමඤ්ඤාපෙක්ඛාය සමානසභාවා ධම්මා එකතො වුත්තාති।
bod:90:එවං ඵස්සාදයො ධම්මෙ උද්දිසිත්වා ඉදානි “එත්තකෙසු අයං ධම්මො සමුපලබ්භතී”ති චිත්තුප්පාදෙසු තෙසං පයොගං දස්සෙතුං පඨමං තාව චිත්තගණනං දස්සෙන්තො ආහ <b>“චතුපඤ්ඤාසධා”</b>තිආදි। <b>කාමෙ</b>ති කාමාවචරෙති වුත්තං හොති। එවං <b>“රූපෙ අරූපෙ”</b>ති එත්ථාපි। ආසවවිසයත්තාභාවතො න විජ්ජන්ති එතෙසු ආසවාති <b>අනාසවා</b>।
bod:91-2:<b>සමාසතො</b>ති විත්ථාරාපෙක්ඛාය වුත්තං, න ඉතොපි සමාසස්ස අභාවතො। අතිසඞ්ඛෙපතො පන එකූනනවුති චිත්තුප්පාදා හොන්ති। <b>එතෙසූ</b>ති ඉමෙසු චිත්තුප්පාදෙසු। තෙසං ඵස්සාදීනං ධම්මානං උප්පත්තිං එකෙකං උද්ධරිත්වා චිත්තචෙතසිකෙසු භික්ඛූනං පාටවත්ථාය පවක්ඛාමීති සම්බන්ධො। <b>එකක</b>න්ති එකෙකං, ගාථාබන්ධවසෙන <b>එ</b>-කාරලොපො।
bod:93:චෙතසිකවිභාගං වත්තුකාමොපි අවිනිබ්භොගධම්මෙ දස්සෙතුං චිත්තෙන සහ එකතො කත්වා <pb V=1.260/> ආහ <b>“ඵස්සපඤ්චක”</b>න්ති। එකතො උප්පාදො එතෙසන්ති <b>එකුප්පාදා,</b> සහ ඛීයන්තීති <b>සහක්ඛයා,</b> එකතො උප්පජ්ජිත්වා එකතො නිරුජ්ඣනකාති අත්ථො।
bod:94:සබ්බෙස්වෙව එකවීසසතෙසු චිත්තෙසු සමුපලබ්භනතො <b>සබ්බසාධාරණා</b>। කිඤ්චාපි අනන්තරගාථාය චිත්තෙන <pb M=1.331/> සහ එකුප්පාදාදිභාවකථනෙනෙව ඉමෙසං සබ්බසාධාරණතා වුත්තා, තත්ථ පන එකුප්පාදාදිමත්තකථනමෙව ඉච්ඡිතං, න සබ්බසාධාරණතා। වුත්තොපි වායමත්ථො තත්ථ අපාකටත්තා පුන පාකටං කත්වා ඉධ වුත්තොති।
bod:95-100:ද්විපඤ්චවිඤ්ඤාණවජ්ජිතචතුචත්තාලීසකාමාවචරචිත්තෙසු, ලොකියලොකුත්තරවසෙන එකාදසසු පඨමජ්ඣානිකචිත්තෙසු චාති පඤ්චපඤ්ඤාසචිත්තෙසු විතක්කස්ස දෙසිතත්තා ආහ <b>“විතක්කො…පෙ॰… සමුදීරිතො”</b>ති। විචාරො පඤ්චපඤ්ඤාසසවිතක්කචිත්තෙසු චෙව එකාදසසු දුතියජ්ඣානිකචිත්තෙසු චාති ඡසට්ඨිචිත්තෙසු උප්පජ්ජතීති ආහ <b>“චාරො…පෙ॰… ජායතෙ”</b>ති।
bod:<b>එකපඤ්ඤාසචිත්තෙසු පීතී</b>ති කායවිඤ්ඤාණවජ්ජිතෙසු අට්ඨාරසසු සොමනස්සසහගතකාමාවචරචිත්තෙසු චෙව චතුත්ථපඤ්චමජ්ඣානවජ්ජිතතෙත්තිංසරූපජ්ඣානිකචිත්තෙසු චාති එකපඤ්ඤාසචිත්තෙසු පීති ජායති। <b>තෙසට්ඨියා සුඛ</b>න්ති එකපණ්ණාසසප්පීතිකචිත්තෙසු චෙව එකාදසසු චතුත්ථජ්ඣානිකචිත්තෙසු, කුසලවිපාකකායවිඤ්ඤාණෙ චාති තෙසට්ඨියා චිත්තෙසු සුඛං ජායති। තෙසට්ඨිසුඛසහගතචිත්තානි චෙව තීණි ච දුක්ඛසහගතානීති ඡසට්ඨිචිත්තෙ වජ්ජෙත්වා අවසෙසපඤ්චපණ්ණාසචිත්තෙසු උපෙක්ඛා උප්පජ්ජතීති ආහ <b>“උපෙක්ඛා පඤ්චපඤ්ඤාසචිත්තෙසූ”</b>ති। <b>දුක්ඛං තීසූ</b>ති ද්වීසු පටිඝචිත්තෙසු චෙව අකුසලවිපාකකායවිඤ්ඤාණෙ චාති තීසු චිත්තෙසු දුක්ඛං ජායති। <b>හොති…පෙ॰… සොමනස්සින්ද්රිය</b>න්ති තෙසට්ඨියා සුඛසහගතචිත්තෙසු එකමෙව කායවිඤ්ඤාණං අපනෙත්වා අවසෙසෙසු සොමනස්සින්ද්රියං හොති। අකුසලවිපාකකායවිඤ්ඤාණවසෙන එකමෙව දුක්ඛින්ද්රියසහගතං, තථා කුසලවිපාකකායවිඤ්ඤාණමෙව සුඛින්ද්රියසම්පයුත්තන්ති ආහ <b>“දුක්ඛින්ද්රියං…පෙ॰… සුඛින්ද්රිය”</b>න්ති।
bod:අහෙතුකවිපාකකිරියාමනොධාතුවජ්ජිතෙසු <pb M=1.332/> මජ්ඣිමගණනාය පඤ්චාධිකසතපරිමිතෙසු කුසලාකුසලවිපාකකිරියාචිත්තෙසු වීරියං දෙසිතන්ති ආහ <b>“පඤ්චුත්තර…පෙ॰… ආහා”</b>ති। දිට්ඨධම්මිකසම්පරායිකත්ථෙසු <pb V=1.261/> සත්තෙ විනෙති, විගතො වා නායකො ඉමස්ස, විසිට්ඨො වා සබ්බලොකස්ස නායකො සාමි, විසෙසෙන වා විනෙය්යසත්තෙ නිබ්බානපුරං නෙතීති <b>විනායකො</b>। සමාධින්ද්රියං විචිකිච්ඡාවජ්ජිතවීරියසහගතචිත්තෙසු වුත්තන්ති ආහ <b>“චතුත්තරසතෙ”</b>තිආදි।
bod:අට්ඨාරස අහෙතුකචිත්තානි, ද්වෙ එකහෙතුකචිත්තානි ච වජ්ජෙත්වා අවසෙසඑකුත්තරසතෙ චිත්තෙ ඡන්දො උප්පජ්ජතීති දස්සෙතුං <b>“සබ්බාහෙතුකචිත්තානී”</b>තිආදි වුත්තං। <b>දස විඤ්ඤාණෙ</b>ති කුසලාකුසලවිපාකවසෙන ද්විගුණිතෙ චක්ඛාදිකෙ පඤ්චවිඤ්ඤාණෙ।
bod:102-6:<b>නියතා</b> න යෙවාපනකා විය කදාචීති අත්ථො। කථං පනෙතෙ එකනවුතියා චිත්තෙස්වෙව ජායන්තීති ආහ <b>“අහෙතුකෙසූ”</b>තිආදි। <b>එකූනාසීතියා</b>ති ද්වාදස ඤාණසම්පයුත්තකාමාවචරානි, පඤ්චදස රූපාවචරානි, ද්වාදස අරූපාවචරානි, සමචත්තාලීස ලොකුත්තරචිත්තානීති එවං එකූනාසීතියා තිහෙතුකචිත්තෙසු। <b>අට්ඨවීසතියා චිත්තෙ</b>ති සොළසසු කාමාවචරකුසලමහාකිරියාසු, ද්වාදසසු ච ලොකියචතුත්ථජ්ඣානචිත්තෙසු චාති අට්ඨවීසතිචිත්තෙසු। <b>සාට්ඨකෙ චත්තාලීසවිධෙ</b>ති අට්ඨසහිතෙ චත්තාලීසවිධෙ, අට්ඨචත්තාලීසවිධෙති වුත්තං හොති। <b>ඡ යුගළානී</b>ති කායපස්සද්ධිචිත්තපස්සද්ධාදීනි ඡ යුගළානි। <b>කුසලාබ්යාකතා චා</b>ති කුසලචිත්තසම්පයොගතො කුසලා, අබ්යාකතචිත්තසම්පයොගතො අබ්යාකතාති <b>කුසලෙන</b>පකාසනවිධානෙසු ඡෙකෙන සත්ථුනා <b>පකාසිතා</b> දෙසිතාති අත්ථො।
bod:108-111:<b>සංසයො</b>ති <pb M=1.333/> විචිකිච්ඡා। සා හි සංසෙති සමන්තතො සෙති, “එවං නු ඛො, නො නු ඛො”ති පරිසප්පතීති සංසයො। මහන්තෙ සීලක්ඛන්ධාදිකෙ එසති ගවෙසතීති මහෙසී। තෙන <b>මහෙසිනා</b> සම්මාසම්බුද්ධෙන। <b>අට්ඨසූ</b>ති අට්ඨලොභසහගතචිත්තෙසු। <b>චතූසූ</b>ති තෙස්වෙව දිට්ඨිසහගතචිත්තෙසු। දිට්ඨිවියුත්තෙසු චතූසූති සම්බන්ධො। <b>ද්වීස්වෙවා</b>ති ද්වීසු දොසමූලකචිත්තෙසු। <b>ද්වීසු ජායන්ති නො සහා</b>ති දොසමූලෙස්වෙව ද්වීසු ජායන්ති, සහ පන න උප්පජ්ජන්ති, උසූයනකාලෙ ඉස්සා, මච්ඡරණකාලෙ මච්ඡෙරන්තිආදිනා නානා හුත්වාව උප්පජ්ජන්ති। <b>පඤ්චසූ</b>ති පඤ්චසු සසඞ්ඛාරිකචිත්තෙසු।
bod:112:චිත්තස්ස චෙතසිකත්තාභාවෙපි කුසලාකුසලාබ්යාකතධම්මානං ගණනට්ඨානතො <b>“මනො”</b>ති චිත්තම්පි වුත්තං।
bod:114-5:එත්තාවතා <pb V=1.262/> චෙතසිකවිභාගං දස්සෙත්වා ඉදානි එකෙකස්මිං චිත්තුප්පාදෙ ලබ්භමානරාසීසු අඞ්ගවිභාගදස්සනත්ථං <b>“එකූනතිංසචිත්තෙසූ”</b>තිආදි වුත්තං। නනු ච ඵස්සපඤ්චමකරාසි සබ්බපඨමං ආගතා, සා කස්මා න වුත්තාති? සබ්බසාධාරණභාවතො। න හි සො චිත්තුප්පාදො අත්ථි, යො ඵස්සපඤ්චමකවිනිමුත්තොති। එකාදස පඨමජ්ඣානිකානි සොමනස්සසහගතානි, ද්වාදස සහෙතුකකාමාවචරානි, තථා චත්තාරි අකුසලානි, සුඛසන්තීරණහසිතුප්පාදානි ද්වෙති එකූනතිංසචිත්තෙසු පඤ්චඞ්ගිකං ඣානං පඤ්චකරාසිසඞ්ඛාතං මතං। <b>චතු…පෙ॰… නිද්දිසෙ</b>ති එකාදස දුතියජ්ඣානිකානි, කුසලවිපාකකිරියාවසෙන ද්වාදස උපෙක්ඛාසහගතසහෙතුකකාමාවචරානි, උපෙක්ඛාදොමනස්සසහගතානි අට්ඨ අකුසලානි, ද්විපඤ්චවිඤ්ඤාණවජ්ජිතඋපෙක්ඛාසහගතානි ඡ අහෙතුකචිත්තානි චාති ඉමානි සත්තතිංස චිත්තානි යථායොගං චතූහි ඣානඞ්ගෙහි යුත්තානි। එත්ථ <pb M=1.334/> හි එකාදස දුතියජ්ඣානිකානි විචාරපීතිසුඛසමාධීහි සහගතානි, ඉතරානි යථායොගං උපෙක්ඛාදොමනස්සෙසු එකෙකෙන විතක්කවිචාරසමාධීහීති චතූහි සම්පයුත්තානි।
bod:<b>එකාදසවිධ</b>න්ති එකාදසවිධං තතියජ්ඣානිකචිත්තං පීතිසුඛචිත්තෙකග්ගතායොගතො <b>තිවඞ්ගිකමුදීරිතං। චතුත්තිංස…පෙ॰… මුදීරිත</b>න්ති ද්වාදස අරූපාවචරචිත්තානි, ද්වාවීසති චතුත්ථපඤ්චමජ්ඣානිකානි සාසවානාසවානීති චතුත්තිංස චිත්තානි යථායොගං උපෙක්ඛෙකග්ගතායොගතො, සුඛෙකග්ගතායොගතො ච දුවඞ්ගිකමුදීරිතං। චතුත්ථජ්ඣානිකානි හි එකාදස සුඛෙකග්ගතාසහිතානි, සෙසානි තෙවීසති උපෙක්ඛෙකග්ගතාසහිතානි।
bod:116:<b>සභාවෙනාවිතක්කෙසූ</b>ති දුතියජ්ඣානාදයො විය භාවනාබලෙන විනා සභාවෙනෙව අවිතක්කෙසු ද්විපඤ්චවිඤ්ඤාණෙසු। තෙසු හි විජ්ජමානානිපි සෙසඣානඞ්ගානි විතක්කවිරහෙන උපනිජ්ඣානකිච්චෙසු අසමත්ථානි। තෙනෙව හි <b>අට්ඨකථාය</b>ම්පි “විතක්කපච්ඡිමකඤ්හි ඣානඞ්ගං නාමා”ති වුත්තං। භාවනාය අවිතක්කභාවප්පත්තානි පන භාවනාබලෙනෙව උපනිජ්ඣානකිච්චෙසු පටුතරා, තස්මා සභාවෙනාවිතක්කෙසු ඣානඞ්ගානි න උද්ධරෙය්ය। <b>“න උද්ධටා”</b>ති වා පාඨො, න උද්ධටානීති අත්ථො।
bod:යදි එවං කස්මා ද්විපඤ්චවිඤ්ඤාණෙසු සරූපෙනෙව චිත්තෙකග්ගතා වුත්තා, නනු තස්සා විතක්කවිරහෙන ඣානඞ්ගකිච්චෙ අසමත්ථතාය රාසිභජනාභාවතො යෙවාපනකවසෙන වචනං යුත්තන්ති <pb V=1.263/>? වුච්චතෙ – කුසලාකුසලෙසු අවිජ්ජමානධම්මස්ස විපාකෙසුපි අනුපලබ්භනතො ඣානඞ්ගකිච්චස්ස අකරණෙපි කුසලාකුසලෙසු දෙසිතනියාමෙනෙව සරූපෙන ඉධාපි වුත්තා। හොතු තාව එතං, ඣානරාසියං වෙදනා කස්මා වුත්තා। සා හි සබ්බචිත්තසාධාරණභාවතො <pb M=1.335/> ඵස්සපඤ්චකරාසිම්හි චෙව, උපෙක්ඛාදිඉන්ද්රියභාවතො ඉන්ද්රියරාසිම්හියෙව වත්තබ්බා, න ඉතරත්ථ තදභාවතොති? සච්චං, වෙදනා පන සබ්බවෙදනානං සාමඤ්ඤසභාවෙන ඵස්සපඤ්චකෙ ආගතවෙදනා ච අපරෙන විසෙසවචනෙන තත්ථ නිද්දිට්ඨා, න තත්ථ අන්තොකරණත්ථං। තෙනෙව හි <b>ධම්මසඞ්ගණියං</b> ද්විපඤ්චවිඤ්ඤාණෙසු සඞ්ගහවාරෙ ඣානඞ්ගරාසි න උද්ධටාති රූපධාතුයං තිණ්ණං මහාභූතානං අප්පටිඝභාවෙපි කාමධාතුයං සප්පටිඝමහාභූතෙහි සමානභාවතො තත්ථාපි සප්පටිඝභාවො විය ද්විපඤ්චවිඤ්ඤාණෙසු වෙදනාචිත්තෙකග්ගතානං විතක්කවියොගෙන ඣානකිච්චාකරණෙපි සවිතක්කචිත්තෙසු ඣානචිත්තසමඞ්ගීවෙදනාදීහි සමානත්තා ඣානඞ්ගභාවෙන වචනං නාම යුත්තං। තෙනෙව ච <b>නාමරූපසමාසෙ</b> “ඵස්සපඤ්චකරාසිඣානදුකරාසිඉන්ද්රියත්තිකරාසී”ති වුත්තන්ති। අථ වා කිං එතාය යුත්තිචින්තාය, ධම්මසභාවවෙදිනා තථාගතෙන ධම්මසභාවං අවිරජ්ඣිත්වා දෙසිතන්ති න එත්ථ අනුයොගො කාතබ්බොති। අහෙතුකචිත්තානං ආරම්මණෙ සුප්පතිට්ඨිතතාභාවෙන අනිය්යානිකත්තා වුත්තං <b>“සබ්බා…පෙ॰… න උද්ධරෙ”</b>ති। වුත්තඤ්හෙතං <b>අට්ඨකථාය</b>ම්පි “හෙතුපච්ඡිමකො මග්ගො”ති।
bod:117:<b>තීණි සොළසචිත්තෙසූ</b>ති පන්නරසසු අහෙතුකවිපාකචිත්තෙසු චෙව කිරියාමනොධාතුම්හි චාති සොළසසු චිත්තෙසු। මනින්ද්රියං ජීවිතින්ද්රියං වෙදනින්ද්රියෙසු ලබ්භමානමෙකන්ති <b>තීණින්ද්රියානි හොන්ති</b>। ඉමෙසුපි කුසලවිපාකකායවිඤ්ඤාණධාතුයං මනින්ද්රියසුඛින්ද්රියජීවිතින්ද්රියවසෙන තීණින්ද්රියානි, අකුසලවිපාකකායවිඤ්ඤාණධාතුයං දුක්ඛින්ද්රියෙන සහ තීණි, සුඛසන්තීරණෙ සොමනස්සින්ද්රියෙන සහ තීණි, අවසෙසතෙරසචිත්තෙසු උපෙක්ඛින්ද්රියෙන සහ තීණීති। එත්ථ චිත්තන්ති සසම්පයුත්තධම්මස්ස චිත්තුප්පාදස්ස අධිප්පෙතත්තා මනින්ද්රියස්සාපි ආධාරභාවො යුජ්ජෙය්ය। ඉතරථා හි මනින්ද්රියන්ති <pb M=1.336/> චිත්තස්සෙව ගහණෙ තස්ස අත්තනො ච ආධාරභාවො න යුජ්ජතීති। <b>එකස්මිං පන චත්තාරී</b>ති එකස්මිං විචිකිච්ඡාසහගතෙ වීරියින්ද්රියමනින්ද්රියජීවිතින්ද්රියඋපෙක්ඛින්ද්රියවසෙන චත්තාරි। <b>පඤ්ච තෙරසසූ</b>ති ඨපෙත්වා විචිකිච්ඡාසහගතං අවසෙසානි එකාදස අකුසලචිත්තානි, කිරියාහෙතුකමනොවිඤ්ඤාණධාතුද්වයන්ති තෙරසසු චිත්තෙසු වීරියින්ද්රියාදීනි තීණි, සමාධින්ද්රියං, වෙදනින්ද්රියෙසු ලබ්භමානං එකන්ති පඤ්චින්ද්රියානි। එත්ථ හි ද්වීසු දොසමූලෙසු වීරියින්ද්රියසමාධින්ද්රියමනින්ද්රියජීවිතින්ද්රියදොමනස්සින්ද්රියවසෙන <pb V=1.264/> පඤ්ච, පඤ්චසු සොමනස්සසහගතෙසු පුරිමානි චත්තාරි සොමනස්සින්ද්රියෙන සද්ධිං පඤ්ච, සෙසෙසු උපෙක්ඛින්ද්රියෙන සද්ධිං පඤ්ච හොන්ති।
bod:118:<b>සත්ත ද්වාදසචිත්තෙසූ</b>ති ද්වාදසසු ඤාණවිප්පයුත්තචිත්තෙසු සද්ධාසතිසමාධිවීරියජීවිතමනින්ද්රියානි ච වෙදනින්ද්රියෙසු ලබ්භමානමෙකන්ති සත්ත ඉන්ද්රියානි। තත්ථ හි ඡසු සොමනස්සසහගතෙසු සද්ධින්ද්රියාදීනි ඡ සොමනස්සින්ද්රියෙන සද්ධිං සත්ත, ඉතරෙසු ඡසු උපෙක්ඛින්ද්රියෙන සද්ධිං සත්ත හොන්ති। <b>එකෙනූනෙසු…පෙ॰… මනෙසු චා</b>ති ද්වාදස ඤාණසම්පයුත්තානි කාමාවචරානි, සත්තවීසති ලොකියජ්ඣානචිත්තානි චාති එකූනචත්තාලීසවිධෙසු ලොකියචිත්තෙසු පුරිමානි සත්ත, පඤ්ඤින්ද්රියඤ්චාති අට්ඨෙව ඉන්ද්රියානි। එත්ථ හි සොමනස්සසහගතෙසු ඡසු කාමාවචරෙසු, ද්වාදසසු රූපාවචරචතුක්කජ්ඣානෙසු චාති අට්ඨාරසචිත්තෙසු සොමනස්සින්ද්රියෙන, සෙසෙසු ච උපෙක්ඛින්ද්රියෙන සද්ධිං යොජෙත්වා අට්ඨින්ද්රියානි වෙදිතබ්බානි।
bod:119:<b>චත්තාලීසාය චිත්තෙසු නවක</b>න්ති සමචත්තාලීසවිධෙසු ලොකුත්තරචිත්තෙසු පුරිමානි අට්ඨඉන්ද්රියානි, අනඤ්ඤාතඤ්ඤස්සාමීතින්ද්රියං අඤ්ඤින්ද්රියං අඤ්ඤාතාවින්ද්රියන්ති ඉමෙසු ලබ්භමානමෙකන්ති ඉන්ද්රියානං නවකා। සොතාපත්තිමග්ගෙසු හි අනඤ්ඤාතඤ්ඤස්සාමීතින්ද්රියං <pb M=1.337/> ලබ්භති। සොතාපත්තිඵලතො පට්ඨාය අරහත්තමග්ගපරියොසානෙසු තං න ලබ්භති। තස්ස ඨානෙ අඤ්ඤින්ද්රියං। අරහත්තඵලෙ තම්පි න ලබ්භති। තස්ස ඨානෙ අඤ්ඤාතාවින්ද්රියං තිට්ඨතීති। <b>එව</b>න්ති ඡහි ඉන්ද්රියෙහි සම්පයුත්තස්ස අභාවතො කත්ථචි තීණි, කත්ථචි චත්තාරි, කත්ථචි පඤ්ච, කත්ථචි සත්ත, කත්ථචි අට්ඨ, කත්ථචි නවින්ද්රියානීති එවං ඡහි ආකාරෙහි <b>ඉන්ද්රියයොගොපි,</b> න කෙවලං ඣානඞ්ගයොගොව, අථ ඛො ඉන්ද්රියෙහි සහ චිත්තුප්පාදානං සම්පයොගොපි වෙදිතබ්බොති।
bod:120-3:ඉදානි මග්ගඞ්ගසම්පයොගං දස්සෙන්තො පඨමං තාව යෙසු චිත්තෙසු මග්ගඞ්ගානි න ලබ්භන්ති, තානි දස්සෙත්වා පච්ඡා මග්ගඞ්ගයොගචිත්තුප්පාදෙ දස්සෙතුං <b>“අමග්ගඞ්ගානී”</b>තිආදිමාහ। <b>එත්ථා</b>ති එතස්මිං එකවීසසතප්පභෙදෙ චිත්තස්මිං, ඉමස්මිං මග්ගඞ්ගාධිකාරෙ වා। <b>විඤ්ඤාණෙසු ද්විපඤ්චසූ</b>ති සභාවාවිතක්කෙසු චක්ඛාදීසු ද්විපඤ්චවිඤ්ඤාණෙසු। කිඤ්චාපි හෙට්ඨා ද්විපඤ්චවිඤ්ඤාණෙසු ඣානඞ්ගාභාවො, අහෙතුකෙසු ච මග්ගඞ්ගාභාවො වුත්තොව, අඣානඞ්ගානි පන තත්ථ අධිකාරවසෙන වුත්තානි, ඉධ පසඞ්ගාගතවසෙන। අමග්ගඞ්ගානි තත්ථ පසඞ්ගාගතවසෙන, ඉධ අධිකාරවසෙනාති න කොචි පුනරුත්තිදොසො।
bod:<b>එක</b>න්ති <pb V=1.265/> විචිකිච්ඡාසම්පයුත්තං චිත්තං। තඤ්හි මිච්ඡාසඞ්කප්පමිච්ඡාවායාමයොගතො ද්වෙ මග්ගඞ්ගානි එත්ථාති <b>දුමග්ගඞ්ගං। තිමග්ගඞ්ගානි සත්තසූ</b>ති චත්තාරි දිට්ඨිවිප්පයුත්තානි, ද්වෙ දොසමූලානි, උද්ධච්චසහගතචිත්තන්ති සත්තසු මිච්ඡාසඞ්කප්පමිච්ඡාවායාමමිච්ඡාසමාධියොගතො තිමග්ගඞ්ගානි। <b>චත්තාලීස…පෙ॰… චතුරඞ්ගිකො</b>ති ද්වාදස ඤාණවිප්පයුත්තානි, චත්තාරි දිට්ඨිසම්පයුත්තානි, පඨමජ්ඣානිකවජ්ජානි චතුවීසති මහග්ගතචිත්තානීති චත්තාලීසචිත්තෙසු යො මග්ගො ලබ්භති, සො යථායොගං සම්මාසඞ්කප්පසම්මාවායාමසම්මාසතිසම්මාසමාධියොගතො, මිච්ඡාදිට්ඨිමිච්ඡාසඞ්කප්පමිච්ඡාවායාමමිච්ඡාසමාධියොගතො, සම්මාදිට්ඨිසම්මාවායාමසම්මාසතිසම්මාසමාධියොගතො <pb M=1.338/> ච චතුරඞ්ගිකො මතො। තත්ථ ඤාණවිප්පයුත්තෙසු ද්වාදසසු පඨමානි චත්තාරි, දිට්ඨිසම්පයුත්තෙසු මජ්ඣිමානි, සෙසෙසු පච්ඡිමානි ලබ්භන්ති।
bod:<b>පඤ්චද්දසසු…පෙ॰… පඤ්චඞ්ගිකො</b>ති ද්වාදසසු ඤාණසම්පයුත්තකාමාවචරෙසු චෙව තීසු ලොකියපඨමජ්ඣානිකෙසු චාති පන්නරසසු චිත්තෙසු සම්මාදිට්ඨිසම්මාසඞ්කප්පසම්මාවායාමසම්මාසතිසම්මාසමාධිවසෙන පඤ්චඞ්ගිකො මග්ගො। නනු ච සම්මාවාචාදයො කාමාවචරෙසු ලබ්භන්තීති? සච්චං ලබ්භන්ති, පාඨෙ පන අනාගතත්තා ඉධ පරිච්චත්තාති। <b>ද්වත්තිංසචිත්තෙසූ</b>ති පඨමජ්ඣානිකවජ්ජෙසු ද්වත්තිංසලොකුත්තරචිත්තෙසු। <b>සත්තඞ්ගිකො</b>ති අවිතක්කත්තා සම්මාසඞ්කප්පො න ලබ්භතීති තං පරිච්චජිත්වා අවසෙසසත්තමග්ගඞ්ගවසෙන සත්තඞ්ගිකො වුත්තො।
bod:යත්ථ පන සම්මාසඞ්කප්පො ලබ්භති, තත්ථ තෙන සහ අට්ඨඞ්ගිකොති ආහ <b>“මග්ගො අට්ඨසූ”</b>තිආදි। තත්ථ <b>අට්ඨසු චිත්තෙසූ</b>ති පඨමජ්ඣානිකෙසු අට්ඨසු ලොකුත්තරචිත්තෙසු। <b>එව</b>න්ති ඡහි මග්ගඞ්ගෙහි සම්පයුත්තස්ස අභාවතො කත්ථචි ද්වෙ මග්ගඞ්ගානි, කත්ථචි තීණි, කත්ථචි චත්තාරි, කත්ථචි පඤ්ච, කත්ථචි සත්ත, කත්ථචි අට්ඨාති එවං ඡහි පකාරෙහි।
bod:124-6:ඉදානි බලසම්පයොගං දස්සෙන්තො ආහ <b>“බලානි ද්වෙ”</b>තිආදි। තත්ථ වීරියබලසමාධිබලවසෙන ද්වෙ බලානි කිරියාහෙතුකමනොවිඤ්ඤාණධාතුද්වයෙ විභඞ්ගවාරෙ ආගතානි වීරියබලසමාධිබලානි පච්චෙකං ලබ්භන්තීති <b>“ද්වෙ ද්විචිත්තෙසූ”</b>ති වුත්තං। <b>එකස්මිං තීණී</b>ති එකස්මිං විචිකිච්ඡාසහගතෙ වීරියබලඅහිරිකබලඅනොත්තප්පබලවසෙන තීණි බලානි। <b>එකාදසසු චත්තාරී</b>ති විචිකිච්ඡාසහගතවජ්ජෙසු එකාදසසු අකුසලචිත්තෙසු සමාධිබලඤ්චෙව පුබ්බෙ <pb V=1.266/> වුත්තානි තීණීති චත්තාරිබලානි। <b>ඡ ද්වාදසසූ</b>ති ද්වාදසසු ඤාණවිප්පයුත්තචිත්තෙසු සද්ධාවීරියසතිසමාධිහිරිඔත්තප්පවසෙන ඡ බලානි।
bod:<b>එකූනාසීතියා</b> <pb M=1.339/> <b>සත්තා</b>ති ද්වාදසසු ඤාණසම්පයුත්තකාමාවචරචිත්තෙසු චෙව සත්තවීසතිමහග්ගතචිත්තෙසු ච චත්තාලීසාය ලොකුත්තරචිත්තෙසු චාති එකූනාසීතිවිධෙසු චිත්තෙසු සද්ධාවීරියසතිසමාධිපඤ්ඤාහිරිඔත්තප්පවසෙන සත්ත බලානි। <b>සොළසෙවාබලානී</b>ති පඤ්චදස අහෙතුකවිපාකානි, කිරියාමනොධාතුආවජ්ජනඤ්චාති සොළස බලවිප්පයොගතො අබලචිත්තානි। <b>එව</b>න්ති පඤ්චහි බලෙහි සම්පයුත්තස්ස අභාවතො කත්ථචි ද්වෙ, කත්ථචි තීණි, කත්ථචි චත්තාරි, කත්ථචි ඡ, කත්ථචි සත්තාති පඤ්චහි ආකාරෙහි <b>සබලං,</b> ඉමෙසු එකස්සාපි අභාවතො අබලම්පි ච <b>විඤ්ඤෙය්යං,</b> විජානිතබ්බන්ති අත්ථො। හෙතුරාසිආදයො විනිච්ඡයභාවතො න වුත්තාති වෙදිතබ්බං। යෙසු චිත්තෙසු යානි ඣානඞ්ගමග්ගඞ්ගබලින්ද්රියානි ජායන්තීති සම්බන්ධො। ගාථාබන්ධසුඛත්ථං ඉන්ද්රියානං ඔසානකරණං।
cen:ඉති අභිධම්මත්ථවිකාසිනියා නාම
cen:අභිධම්මාවතාරසංවණ්ණනාය
cen:චෙතසිකවිභාගනිද්දෙසවණ්ණනා නිට්ඨිතා।
