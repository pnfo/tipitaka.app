cha:18:මලවග්ගො
gax:235:පණ්ඩුපලාසොව <pb P=.35/> දානිසි, යමපුරිසාපි ච තෙ <n>තං (සී॰ ස්යා॰ කං॰ පී॰)</n> උපට්ඨිතා।
gae:උය්යොගමුඛෙ ච තිට්ඨසි, පාථෙය්යම්පි ච තෙ න විජ්ජති॥
gax:236:සො <pb M=.48/> කරොහි දීපමත්තනො, ඛිප්පං වායම පණ්ඩිතො භව।
gae:නිද්ධන්තමලො අනඞ්ගණො, දිබ්බං අරියභූමිං උපෙහිසි <n>දිබ්බං අරියභූමිමෙහිසි (සී॰ ස්යා॰ පී॰), දිබ්බමරියභූමිං උපෙහිසි (?)</n>॥
gax:237:උපනීතවයො ච දානිසි, සම්පයාතොසි <pb T=.47/> යමස්ස සන්තිකෙ।
gae:වාසො <n>වාසොපි ච (බහූසු)</n> තෙ නත්ථි අන්තරා, පාථෙය්යම්පි ච තෙ න විජ්ජති॥
gax:238:සො කරොහි දීපමත්තනො, ඛිප්පං වායම පණ්ඩිතො භව।
gae:නිද්ධන්තමලො අනඞ්ගණො, න පුනං ජාතිජරං <n>න පුන ජාතිජරං (සී॰ ස්යා॰), න පුන ජාතිජ්ජරං (ක॰)</n> උපෙහිසි॥
gax:239:අනුපුබ්බෙන මෙධාවී, ථොකං ථොකං ඛණෙ ඛණෙ।
gae:කම්මාරො රජතස්සෙව, නිද්ධමෙ මලමත්තනො॥
gax:240:අයසාව මලං සමුට්ඨිතං <n>සමුට්ඨාය (ක॰)</n>, තතුට්ඨාය <n>තදුට්ඨාය (සී॰ ස්යා॰ පී॰)</n> තමෙව ඛාදති।
gae:එවං අතිධොනචාරිනං, සානි කම්මානි <n>සකකම්මානි (සී॰ පී॰)</n> නයන්ති දුග්ගතිං॥
gax:241:අසජ්ඣායමලා <pb V=.44/> <pb P=.36/> මන්තා, අනුට්ඨානමලා ඝරා।
gae:මලං වණ්ණස්ස කොසජ්ජං, පමාදො රක්ඛතො මලං॥
gax:242:මලිත්ථියා දුච්චරිතං, මච්ඡෙරං දදතො මලං।
gae:මලා වෙ පාපකා ධම්මා, අස්මිං ලොකෙ පරම්හි ච॥
gax:243:තතො මලා මලතරං, අවිජ්ජා පරමං මලං।
gae:එතං මලං පහන්ත්වාන, නිම්මලා හොථ භික්ඛවො॥
gax:244:සුජීවං <pb T=.48/> අහිරිකෙන, කාකසූරෙන ධංසිනා।
gae:පක්ඛන්දිනා පගබ්භෙන, සංකිලිට්ඨෙන ජීවිතං॥
gax:245:හිරීමතා <pb M=.49/> ච දුජ්ජීවං, නිච්චං සුචිගවෙසිනා।
gae:අලීනෙනාප්පගබ්භෙන, සුද්ධාජීවෙන පස්සතා॥
gax:246:යො පාණමතිපාතෙති, මුසාවාදඤ්ච භාසති।
gae:ලොකෙ අදින්නමාදියති, පරදාරඤ්ච ගච්ඡති॥
gax:247:සුරාමෙරයපානඤ්ච, යො නරො අනුයුඤ්ජති।
gae:ඉධෙවමෙසො ලොකස්මිං, මූලං ඛණති අත්තනො॥
gax:248:එවං භො පුරිස ජානාහි, පාපධම්මා අසඤ්ඤතා।
gae:මා තං ලොභො අධම්මො ච, චිරං දුක්ඛාය රන්ධයුං॥
gax:249:දදාති වෙ යථාසද්ධං, යථාපසාදනං <n>යත්ථ පසාදනං (කත්ථචි)</n> ජනො।
gax:තත්ථ යො මඞ්කු භවති <n>තත්ථ චෙ මංකු යො හොති (සී॰), තත්ථ යො මඞ්කුතො හොති (ස්යා॰)</n>, පරෙසං පානභොජනෙ।
gae:න සො දිවා වා රත්තිං වා, සමාධිමධිගච්ඡති॥
gax:250:යස්ස <pb V=.45/> <pb P=.37/> චෙතං සමුච්ඡින්නං, මූලඝච්චං <n>මූලඝච්ඡං (ක॰)</n> සමූහතං।
gae:ස වෙ දිවා වා රත්තිං වා, සමාධිමධිගච්ඡති॥
gax:251:නත්ථි රාගසමො අග්ගි, නත්ථි දොසසමො ගහො।
gae:නත්ථි මොහසමං ජාලං, නත්ථි තණ්හාසමා නදී॥
gax:252:සුදස්සං වජ්ජමඤ්ඤෙසං, අත්තනො පන දුද්දසං।
gax:පරෙසං හි සො වජ්ජානි, ඔපුනාති <n>ඔඵුනාති (ක॰)</n> යථා භුසං।
gae:අත්තනො පන ඡාදෙති, කලිංව කිතවා සඨො॥
gax:253:පරවජ්ජානුපස්සිස්ස <pb M=.50/>, <pb T=.49/> නිච්චං උජ්ඣානසඤ්ඤිනො।
gae:ආසවා තස්ස වඩ්ඪන්ති, ආරා සො ආසවක්ඛයා॥
gax:254:ආකාසෙව පදං නත්ථි, සමණො නත්ථි බාහිරෙ।
gae:පපඤ්චාභිරතා පජා, නිප්පපඤ්චා තථාගතා॥
gax:255:ආකාසෙව පදං නත්ථි, සමණො නත්ථි බාහිරෙ।
gae:සඞ්ඛාරා සස්සතා නත්ථි, නත්ථි බුද්ධානමිඤ්ජිතං॥
cen:මලවග්ගො අට්ඨාරසමො නිට්ඨිතො।
