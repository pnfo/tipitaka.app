cha:5:පඤ්චකනිපාතො
sub:1:රාජදත්තත්ථෙරගාථා
gax:315:“භික්ඛු <pb T=.317/> <pb M=.275/> <pb V=.214/> <pb P=.37/> සිවථිකං <n>සීවථිකං (සී॰ ස්යා॰ පී॰)</n> ගන්ත්වා, අද්දස ඉත්ථිමුජ්ඣිතං।
gae:අපවිද්ධං සුසානස්මිං, ඛජ්ජන්තිං කිමිහී ඵුටං॥
gax:316:“යඤ්හි එකෙ ජිගුච්ඡන්ති, මතං දිස්වාන පාපකං।
gae:කාමරාගො පාතුරහු, අන්ධොව සවතී <n>වසතී (සී॰)</n> අහුං॥
gax:317:“ඔරං ඔදනපාකම්හා, තම්හා ඨානා අපක්කමිං।
gae:සතිමා සම්පජානොහං, එකමන්තං උපාවිසිං॥
gax:318:“තතො මෙ මනසීකාරො, යොනිසො උදපජ්ජථ।
gae:ආදීනවො පාතුරහු, නිබ්බිදා සමතිට්ඨථ॥
gax:319:“තතො චිත්තං විමුච්චි මෙ, පස්ස ධම්මසුධම්මතං।
gae:තිස්සො විජ්ජා අනුප්පත්තා, කතං බුද්ධස්ස සාසන”න්ති॥
cen:… රාජදත්තො ථෙරො…।
sub:2:සුභූතත්ථෙරගාථා
gax:320:“අයොගෙ යුඤ්ජමත්තානං, පුරිසො කිච්චමිච්ඡකො <n>කිච්චමිච්ඡතො (සී॰), කිච්චමිච්ඡයං (කත්ථචි)</n>।
gae:චරං චෙ නාධිගච්ඡෙය්ය, ‘තං මෙ දුබ්භගලක්ඛණං’॥
gax:321:“අබ්බූළ්හං අඝගතං විජිතං, එකඤ්චෙ ඔස්සජෙය්ය කලීව සියා।
gae:සබ්බානිපි චෙ ඔස්සජෙය්ය අන්ධොව සියා, සමවිසමස්ස අදස්සනතො॥
gax:322:“යඤ්හි <pb T=.318/> කයිරා තඤ්හි වදෙ, යං න කයිරා න තං වදෙ।
gae:අකරොන්තං භාසමානං, පරිජානන්ති පණ්ඩිතා॥
gax:323:<n>ධ॰ ප॰ 51 ධම්මපදෙපි</n> “යථාපි රුචිරං පුප්ඵං, වණ්ණවන්තං අගන්ධකං।
gae:එවං සුභාසිතා වාචා, අඵලා හොති අකුබ්බතො॥
gax:324:<n>ධ॰ ප॰ 52</n> “යථාපි <pb M=.276/> රුචිරං පුප්ඵං, වණ්ණවන්තං සුගන්ධකං <n>සගන්ධකං (සී॰ ස්යා॰ පී॰)</n>।
gae:එවං සුභාසිතා වාචා, සඵලා හොති කුබ්බතො”ති <n>සකුබ්බතො (සී॰ පී॰), සුකුබ්බතො (ස්යා॰)</n>॥
cen:… සුභූතො ථෙරො…।
sub:3:ගිරිමානන්දත්ථෙරගාථා
gax:325:“වස්සති <pb V=.215/> <pb P=.38/> දෙවො යථා සුගීතං, ඡන්නා මෙ කුටිකා සුඛා නිවාතා।
gae:තස්සං විහරාමි වූපසන්තො, අථ චෙ පත්ථයසී පවස්ස දෙව॥
gax:326:“වස්සති දෙවො යථා සුගීතං, ඡන්නා මෙ කුටිකා සුඛා නිවාතා।
gae:තස්සං විහරාමි සන්තචිත්තො, අථ චෙ පත්ථයසී පවස්ස දෙව॥
gax:327:“වස්සති දෙවො…පෙ॰… තස්සං විහරාමි වීතරාගො…පෙ॰…॥
gax:328:“වස්සති දෙවො…පෙ॰… තස්සං විහරාමි වීතදොසො…පෙ॰…॥
gax:329:“වස්සති දෙවො…පෙ॰… තස්සං <pb T=.319/> විහරාමි වීතමොහො।
gae:අථ චෙ පත්ථයසී පවස්ස දෙවා”ති॥
cen:… ගිරිමානන්දො ථෙරො…।
sub:4:සුමනත්ථෙරගාථා
gax:330:“යං පත්ථයානො ධම්මෙසු, උපජ්ඣායො අනුග්ගහි।
gae:අමතං අභිකඞ්ඛන්තං, කතං කත්තබ්බකං මයා॥
gax:331:“අනුප්පත්තො සච්ඡිකතො, සයං ධම්මො අනීතිහො।
gae:විසුද්ධිඤාණො නික්කඞ්ඛො, බ්යාකරොමි තවන්තිකෙ॥
gax:332:“පුබ්බෙනිවාසං ජානාමි, දිබ්බචක්ඛු විසොධිතං।
gae:සදත්ථො මෙ අනුප්පත්තො, කතං බුද්ධස්ස සාසනං॥
gax:333:“අප්පමත්තස්ස මෙ සික්ඛා, සුස්සුතා තව සාසනෙ।
gae:සබ්බෙ මෙ ආසවා ඛීණා, නත්ථි දානි පුනබ්භවො॥
gax:334:“අනුසාසි <pb M=.277/> මං අරියවතා, අනුකම්පි අනුග්ගහි।
gae:අමොඝො තුය්හමොවාදො, අන්තෙවාසිම්හි සික්ඛිතො”ති॥
cen:… සුමනො ථෙරො…।
sub:5:වඩ්ඪත්ථෙරගාථා
gax:335:“සාධූ හි කිර මෙ මාතා, පතොදං උපදංසයි।
gax:යස්සාහං වචනං සුත්වා, අනුසිට්ඨො ජනෙත්තියා।
gae:ආරද්ධවීරියො පහිතත්තො, පත්තො සම්බොධිමුත්තමං॥
gax:336:“අරහා <pb V=.216/> දක්ඛිණෙය්යොම්හි, තෙවිජ්ජො අමතද්දසො।
gae:ජෙත්වා නමුචිනො සෙනං, විහරාමි අනාසවො॥
gax:337:“අජ්ඣත්තඤ්ච <pb T=.320/> බහිද්ධා ච, යෙ මෙ විජ්ජිංසු ආසවා।
gae:සබ්බෙ අසෙසා උච්ඡින්නා, න ච උප්පජ්ජරෙ පුන॥
gax:338:“විසාරදා ඛො භගිනී, එතමත්ථං අභාසයි।
gae:‘අපිහා නූන මයිපි, වනථො තෙ න විජ්ජති’॥
gax:339:“පරියන්තකතං දුක්ඛං, අන්තිමොයං සමුස්සයො।
gae:ජාතිමරණසංසාරො, නත්ථි දානි පුනබ්භවො”ති॥
cen:… වඩ්ඪො ථෙරො…।
sub:6:නදීකස්සපත්ථෙරගාථා
gax:340:“අත්ථාය වත මෙ බුද්ධො, නදිං නෙරඤ්ජරං අගා।
gae:යස්සාහං ධම්මං සුත්වාන, මිච්ඡාදිට්ඨිං විවජ්ජයිං॥
gax:341:“යජිං <pb P=.39/> උච්චාවචෙ යඤ්ඤෙ, අග්ගිහුත්තං ජුහිං අහං।
gae:‘එසා සුද්ධී’ති මඤ්ඤන්තො, අන්ධභූතො <n>අන්ධීභූතො (ක॰)</n> පුථුජ්ජනො॥
gax:342:“දිට්ඨිගහනපක්ඛන්දො <n>පක්ඛන්තො (සී॰), පක්ඛන්නො (ස්යා॰ පී॰)</n>, පරාමාසෙන මොහිතො।
gae:අසුද්ධිං මඤ්ඤිසං සුද්ධිං, අන්ධභූතො අවිද්දසු॥
gax:343:“මිච්ඡාදිට්ඨි පහීනා මෙ, භවා සබ්බෙ පදාලිතා <n>විදාලිතා (ක॰)</n>।
gae:ජුහාමි දක්ඛිණෙය්යග්ගිං, නමස්සාමි තථාගතං॥
gax:344:“මොහා <pb M=.278/> සබ්බෙ පහීනා මෙ, භවතණ්හා පදාලිතා।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… නදීකස්සපො ථෙරො…।
sub:7:ගයාකස්සපත්ථෙරගාථා
gax:345:“පාතො මජ්ඣන්හිකං සායං, තික්ඛත්තුං දිවසස්සහං।
gae:ඔතරිං උදකං සොහං, ගයාය ගයඵග්ගුයා॥
gax:346:“‘යං <pb T=.321/> මයා පකතං පාපං, පුබ්බෙ අඤ්ඤාසු ජාතිසු।
gae:තං දානීධ පවාහෙමි’, එවංදිට්ඨි පුරෙ අහුං॥
gax:347:“සුත්වා <pb V=.217/> සුභාසිතං වාචං, ධම්මත්ථසහිතං පදං।
gae:තථං යාථාවකං අත්ථං, යොනිසො පච්චවෙක්ඛිසං।
gax:348:“නින්හාතසබ්බපාපොම්හි, නිම්මලො පයතො සුචි।
gae:සුද්ධො සුද්ධස්ස දායාදො, පුත්තො බුද්ධස්ස ඔරසො॥
gax:349:“ඔගය්හට්ඨඞ්ගිකං සොතං, සබ්බපාපං පවාහයිං।
gae:තිස්සො විජ්ජා අජ්ඣගමිං, කතං බුද්ධස්ස සාසන”න්ති॥
cen:… ගයාකස්සපො ථෙරො…।
sub:8:වක්කලිත්ථෙරගාථා
gax:350:“වාතරොගාභිනීතො ත්වං, විහරං කානනෙ වනෙ।
gae:පවිට්ඨගොචරෙ ලූඛෙ, කථං භික්ඛු කරිස්සසි॥
gax:351:“පීතිසුඛෙන විපුලෙන, ඵරමානො සමුස්සයං।
gae:ලූඛම්පි අභිසම්භොන්තො, විහරිස්සාමි කානනෙ॥
gax:352:“භාවෙන්තො සතිපට්ඨානෙ, ඉන්ද්රියානි බලානි ච।
gae:බොජ්ඣඞ්ගානි ච භාවෙන්තො, විහරිස්සාමි කානනෙ॥
gax:353:“ආරද්ධවීරියෙ පහිතත්තෙ, නිච්චං දළ්හපරක්කමෙ <n>ආරද්ධවීරියො පහිතත්තො, නිච්චං දළ්හපරක්කමො (සී॰)</n>।
gae:සමග්ගෙ සහිතෙ දිස්වා, විහරිස්සාමි කානනෙ॥
gax:354:“අනුස්සරන්තො සම්බුද්ධං, අග්ගං දන්තං සමාහිතං।
gae:අතන්දිතො <pb T=.322/> රත්තින්දිවං, විහරිස්සාමි කානනෙ”ති॥
cen:… වක්කලිත්ථෙරො…।
sub:9:විජිතසෙනත්ථෙරගාථා
gax:355:“ඔලග්ගෙස්සාමි <pb M=.279/> තෙ චිත්ත, ආණිද්වාරෙව හත්ථිනං।
gae:න තං පාපෙ නියොජෙස්සං, කාමජාල <n>කාමජාලං (ස්යා॰)</n> සරීරජ <n>සරීරජං (ස්යා॰ ක॰)</n>॥
gax:356:“ත්වං <pb P=.40/> ඔලග්ගො න ගච්ඡසි <n>න ගඤ්ඡිසි (පී)</n>, ද්වාරවිවරං ගජොව අලභන්තො।
gae:න ච චිත්තකලි පුනප්පුනං, පසක්ක <n>පසහං (සී॰ ස්යා॰ පී॰)</n> පාපරතො චරිස්සසි॥
gax:357:“යථා කුඤ්ජරං අදන්තං, නවග්ගහමඞ්කුසග්ගහො।
gae:බලවා ආවත්තෙති අකාමං, එවං ආවත්තයිස්සං තං॥
gax:358:“යථා වරහයදමකුසලො, සාරථි පවරො දමෙති ආජඤ්ඤං।
gae:එවං දමයිස්සං තං, පතිට්ඨිතො පඤ්චසු බලෙසු॥
gax:359:“සතියා <pb V=.218/> තං නිබන්ධිස්සං, පයුත්තො තෙ දමෙස්සාමි <n>පයතත්තො වොදපෙස්සාමි (සී॰)</n>।
gae:වීරියධුරනිග්ගහිතො, න යිතො දූරං <pb T=.323/> ගමිස්සසෙ චිත්තා”ති॥
cen:… විජිතසෙනො ථෙරො…।
sub:10:යසදත්තත්ථෙරගාථා
gax:360:“උපාරම්භචිත්තො දුම්මෙධො, සුණාති ජිනසාසනං।
gae:ආරකා හොති සද්ධම්මා, නභසො පථවී යථා॥
gax:361:“උපාරම්භචිත්තො දුම්මෙධො, සුණාති ජිනසාසනං।
gae:පරිහායති සද්ධම්මා, කාළපක්ඛෙව චන්දිමා॥
gax:362:“උපාරම්භචිත්තො දුම්මෙධො, සුණාති ජිනසාසනං।
gae:පරිසුස්සති සද්ධම්මෙ, මච්ඡො අප්පොදකෙ යථා॥
gax:363:“උපාරම්භචිත්තො දුම්මෙධො, සුණාති ජිනසාසනං।
gae:න විරූහති සද්ධම්මෙ, ඛෙත්තෙ බීජංව පූතිකං॥
gax:364:“යො ච තුට්ඨෙන චිත්තෙන, සුණාති ජිනසාසනං।
gax:ඛෙපෙත්වා ආසවෙ සබ්බෙ, සච්ඡිකත්වා අකුප්පතං।
gae:පප්පුය්ය පරමං සන්තිං, පරිනිබ්බාතිනාසවො”ති॥
cen:… යසදත්තො ථෙරො…।
sub:11:සොණකුටිකණ්ණත්ථෙරගාථා
gax:365:“උපසම්පදා <pb M=.280/> ච මෙ ලද්ධා, විමුත්තො චම්හි අනාසවො।
gae:සො ච මෙ භගවා දිට්ඨො, විහාරෙ ච සහාවසිං॥
gax:366:“බහුදෙව රත්තිං භගවා, අබ්භොකාසෙතිනාමයි।
gae:විහාරකුසලො සත්ථා, විහාරං පාවිසී තදා॥
gax:367:“සන්ථරිත්වාන සඞ්ඝාටිං, සෙය්යං කප්පෙසි ගොතමො।
gae:සීහො <pb T=.324/> සෙලගුහායංව, පහීනභයභෙරවො॥
gax:368:“තතො කල්යාණවාක්කරණො, සම්මාසම්බුද්ධසාවකො।
gae:සොණො අභාසි සද්ධම්මං, බුද්ධසෙට්ඨස්ස සම්මුඛා॥
gax:369:“පඤ්චක්ඛන්ධෙ පරිඤ්ඤාය, භාවයිත්වාන අඤ්ජසං।
gae:පප්පුය්ය පරමං සන්තිං, පරිනිබ්බිස්සත්යනාසවො”ති॥
cen:… සොණො කුටිකණ්ණථෙරො…।
sub:12:කොසියත්ථෙරගාථා
gax:370:“යො <pb V=.219/> <pb P=.41/> වෙ ගරූනං වචනඤ්ඤු ධීරො, වසෙ ච තම්හි ජනයෙථ පෙමං।
gae:සො භත්තිමා නාම ච හොති පණ්ඩිතො, ඤත්වා ච ධම්මෙසු විසෙසි අස්ස॥
gax:371:“යං ආපදා උප්පතිතා උළාරා, නක්ඛම්භයන්තෙ පටිසඞ්ඛයන්තං।
gae:සො ථාමවා නාම ච හොති පණ්ඩිතො, ඤත්වා ච ධම්මෙසු විසෙසි අස්ස॥
gax:372:“යො වෙ සමුද්දොව ඨිතො අනෙජො, ගම්භීරපඤ්ඤො නිපුණත්ථදස්සී।
gae:අසංහාරියො නාම ච හොති පණ්ඩිතො, ඤත්වා ච ධම්මෙසු විසෙසි අස්ස॥
gax:373:“බහුස්සුතො ධම්මධරො ච හොති, ධම්මස්ස <pb T=.325/> හොති අනුධම්මචාරී।
gae:සො තාදිසො නාම ච හොති පණ්ඩිතො, ඤත්වා ච ධම්මෙසු විසෙසි අස්ස॥
gax:374:“අත්ථඤ්ච <pb M=.281/> යො ජානාති භාසිතස්ස, අත්ථඤ්ච ඤත්වාන තථා කරොති।
gae:අත්ථන්තරො නාම ස හොති පණ්ඩිතො, ඤත්වා ච ධම්මෙසු විසෙසි අස්සා”ති॥
cen:… කොසියො ථෙරො…।
cen:පඤ්චකනිපාතො නිට්ඨිතො।
bod:තත්රුද්දානං –
gax:රාජදත්තො සුභූතො ච, ගිරිමානන්දසුමනා।
gae:වඩ්ඪො ච කස්සපො ථෙරො, ගයාකස්සපවක්කලී॥
gax:විජිතො යසදත්තො ච, සොණො කොසියසව්හයො।
gae:සට්ඨි ච පඤ්ච ගාථායො, ථෙරා ච එත්ථ ද්වාදසාති॥
