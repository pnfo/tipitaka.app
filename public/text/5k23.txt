cha:නිස්සග්ගියකණ්ඩං
tit:1:පත්තවග්ගො
sub:1:පත්තසන්නිචයසික්ඛාපදවණ්ණනා
bod:පඨමං <pb M=.463/> <pb V=.428/> උත්තානත්ථමෙව।
cen:පත්තසන්නිචයසික්ඛාපදවණ්ණනා නිට්ඨිතා।
sub:2:අකාලචීවරසික්ඛාපදවණ්ණනා
bod:<b>යං අත්තනා ලද්ධං, තං නිස්සග්ගියං හොතී</b>ති යං චීවරං භාජාපිතාය අත්තනා ලද්ධං, තමෙව නිස්සග්ගියං හොති, තං විනයකම්මං කත්වාපි අත්තනා න ලබ්භති। තෙනාහ <b>“නිස්සට්ඨ”</b>න්තිආදි। තත්ථ <b>නිස්සට්ඨං පටිලභිත්වාපී</b>ති “අය්යාය, දම්මී”ති එවං නිස්සට්ඨං පටිලභිත්වාපි। <b>යථාදානෙයෙව උපනෙතබ්බ</b>න්ති යථා දායකෙහි දින්නං, තථෙව උපනෙතබ්බං, අකාලචීවරපක්ඛෙයෙව ඨපෙතබ්බන්ති වුත්තං හොති।
cen:අකාලචීවරසික්ඛාපදවණ්ණනා නිට්ඨිතා।
sub:3:චීවරපරිවත්තනසික්ඛාපදවණ්ණනා
bod:<b>මෙත</b>න්ති මෙ එතං। සකසඤ්ඤාය ගහිතත්තා පාචිත්තියඤ්චෙව දුක්කටඤ්ච වුත්තං, ඉතරථා භණ්ඩග්ඝෙන කාරෙතබ්බං।
cen:චීවරපරිවත්තනසික්ඛාපදවණ්ණනා නිට්ඨිතා।
sub:4:අඤ්ඤවිඤ්ඤාපනසික්ඛාපදවණ්ණනා
bod:<b>පටිලාභෙනා</b>ති <pb V=.429/> පඨමවිඤ්ඤත්තිතො ඌනතරස්සාපි අඤ්ඤස්ස පටිලාභෙන।
bod:<b>තස්මිං අප්පහොන්තෙ පුන තඤ්ඤෙවා</b>ති යං පඨමං විඤ්ඤත්තං, ථොකත්තා තස්මිං අප්පහොන්තෙ පුන තඤ්ඤෙව විඤ්ඤාපෙන්තියාති අත්ථො। <b>අඤ්ඤෙන</b>පි අත්ථෙ <pb M=.464/> සතී ති පඨමං විඤ්ඤත්තිතො අඤ්ඤෙනපි අත්ථෙ සති। <b>තෙන සද්ධිං අඤ්ඤඤ්චා</b>ති යං පඨමං විඤ්ඤත්තං, තෙන සද්ධිං අඤ්ඤඤ්ච। කිං වුත්තං හොති? සචෙ පඨමං සප්පි විඤ්ඤත්තං, “යමකං පචිතබ්බ”න්ති ච වෙජ්ජෙන වුත්තත්තා තෙලෙනාපි අත්ථො හොති। තතො “තෙලෙනාපි මෙ අත්ථො”ති එවමාදිනා අඤ්ඤඤ්ච විඤ්ඤාපෙන්තියාති වුත්තං හොති। <b>ආනිසංසං දස්සෙත්වා</b>ති “සචෙ කහාපණස්ස සප්පි ආභතං හොති, ඉමිනා මූලෙන ද්විගුණං තෙලං ලබ්භති, තෙලෙනාපි ච ඉදං කිච්චං නිප්පජ්ජති, තස්මා තෙලං ආහරා”ති එවං ආනිසංසං දස්සෙත්වා।
cen:අඤ්ඤවිඤ්ඤාපනසික්ඛාපදවණ්ණනා නිට්ඨිතා।
sub:5:අඤ්ඤචෙතාපනසික්ඛාපදවණ්ණනා
bod:<b>තතො අඤ්ඤං චෙතාපෙය්යා</b>ති පඨමං චෙතාපිතතො යං කිඤ්චි අඤ්ඤං චෙතාපෙය්ය।
cen:අඤ්ඤචෙතාපනසික්ඛාපදවණ්ණනා නිට්ඨිතා।
sub:6:පඨමසඞ්ඝිකචෙතාපනසික්ඛාපදවණ්ණනා
bod:<b>අඤ්ඤස්සත්ථාය දින්නෙනා</b>ති යං චෙතාපෙති, තතො අඤ්ඤස්සත්ථාය දින්නෙන। <b>අඤ්ඤුද්දිසිකෙනා</b>ති පුරිමස්සෙවත්ථදීපනං।
bod:<b>සෙසකං උපනෙන්තියා</b>ති යදත්ථාය දින්නො, තං චෙතාපෙත්වා අවසෙසං අඤ්ඤස්සත්ථාය උපනෙන්තියා। <b>සාමිකෙ අපලොකෙත්වා</b>ති දායකෙ ආපුච්ඡිත්වා। <b>එවරූපාසූ ආපදාසු උපනෙන්තීන</b>න්ති එවරූපෙසු උපද්දවෙසු අඤ්ඤස්ස යස්ස කස්සචි අත්ථාය උපනෙන්තීනං।
cen:පඨමසඞ්ඝිකචෙතාපනසික්ඛාපදවණ්ණනා නිට්ඨිතා।
sub:7:දුතියසඞ්ඝිකචෙතාපනසික්ඛාපදවණ්ණනා
bod:න <pb M=.465/> <pb V=.430/> කෙවලං තෙනෙව පරික්ඛාරෙනාති ආහ <b>“සයං යාචිතකෙනාපී”</b>ති। වුත්තඤ්හෙතං පාළියං “භික්ඛුනියො තෙන ච පරික්ඛාරෙන සයම්පි යාචිත්වා භෙසජ්ජං චෙතාපෙත්වා පරිභුඤ්ජිංසූ”ති (පාචි॰ 763)। මාතිකායං පන ගම්යමානත්තා පි-සද්දො නප්පයුත්තො। ගම්යමානත්ථස්ස හි සද්දස්ස පයොගං පති කාමචාරොති යුත්ති।
cen:දුතියසඞ්ඝිකචෙතාපනසික්ඛාපදවණ්ණනා නිට්ඨිතා।
sub:8-9-10:පඨමගණිකචෙතාපනාදිසික්ඛාපදවණ්ණනා
bod:අට්ඨමනවමදසමානි උත්තානත්ථානෙව।
cen:පඨමගණිකචෙතාපනාදිසික්ඛාපදවණ්ණනා නිට්ඨිතා।
cen:පත්තවග්ගො පඨමො।
tit:2:චීවරවග්ගො
sub:11:ගරුපාවුරණසික්ඛාපදවණ්ණනා
bod:යස්මා පවාරිතට්ඨානෙ විඤ්ඤත්ති නාම න පටිසෙධෙතබ්බා, තස්මා භගවා ධම්මනිමන්තනවසෙන පවාරිතට්ඨානෙ “වදෙථාය්යෙ, යෙනත්ථො”ති (සාරත්ථ॰ ටී॰ පාචිත්තිය 3.784) වුත්තාය චතුක්කංසපරමං විඤ්ඤාපෙතබ්බන්ති පරිච්ඡෙදං දස්සෙතීති වෙදිතබ්බං। තෙනෙව <b>“චෙතාපෙතබ්බන්ති ඨපෙත්වා සහධම්මිකෙ ච ඤාතකප්පවාරිතෙ ච අඤ්ඤෙන කිස්මිඤ්චිදෙව ගුණෙ පරිතුට්ඨෙන ‘වදෙථාය්යෙ, යෙනත්ථො’ති වුත්තාය විඤ්ඤාපෙතබ්බ”</b>න්ති වුත්තං। <b>රාජාන</b>න්ති පසෙනදිකොසලරාජානං।
cen:ගරුපාවුරණසික්ඛාපදවණ්ණනා නිට්ඨිතා।
sub:12:ලහුපාවුරණසික්ඛාපදවණ්ණනා
bod:දුතියං <pb M=.466/> <pb V=.431/> උත්තානත්ථමෙව।
cen:ලහුපාවුරණසික්ඛාපදවණ්ණනා නිට්ඨිතා।
cen:චීවරවග්ගො දුතියො।
cen:ඉති කඞ්ඛාවිතරණියා පාතිමොක්ඛවණ්ණනාය
cen:විනයත්ථමඤ්ජූසායං ලීනත්ථප්පකාසනියං
cen:භික්ඛුනිපාතිමොක්ඛෙ නිස්සග්ගියවණ්ණනා නිට්ඨිතා।
