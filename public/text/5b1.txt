cha:6:පාටිදෙසනීයකණ්ඩං
sub:පාටිදෙසනීයසික්ඛාපදවණ්ණනා
bod:552:පාටිදෙසනීයෙසු <pb M=3.103/> <pb V=3.94/> පඨමෙ <b>“ගාරය්හං ආවුසොතිආදි පටිදෙසෙතබ්බාකාරදස්සන”</b>න්ති වචනතො පාළියං ආගතනයෙනෙව ආපත්ති දෙසෙතබ්බා। <b>අසප්පාය</b>න්ති සග්ගමොක්ඛානං අහිතං අනනුකූලං। සෙසමෙත්ථ උත්තානමෙව। පරිපුණ්ණූපසම්පන්නතා, අඤ්ඤාතිකතා, අන්තරඝරෙ ඨිතාය හත්ථතො සහත්ථා පටිග්ගහණං, යාවකාලිකතා, අජ්ඣොහරණන්ති ඉමානි පනෙත්ථ පඤ්ච අඞ්ගානි।
bod:557-562:දුතියතතියචතුත්ථෙසු නත්ථි වත්තබ්බං, අඞ්ගෙසු පන දුතියෙ පරිපුණ්ණූපසම්පන්නතා, පඤ්චභොජනතා, අන්තරඝරෙ ඨිතාය අනුඤ්ඤාතප්පකාරතො අඤ්ඤථා වොසාසනා, අනිවාරණා, අජ්ඣොහාරොති ඉමානි පඤ්ච අඞ්ගානි।
bod:තතියෙ සෙක්ඛසම්මතතා, පුබ්බෙ අනිමන්තිතතා, අගිලානතා, ඝරූපචාරොක්කමනං, ඨපෙත්වා නිච්චභත්තාදීනි අඤ්ඤං ආමිසං ගහෙත්වා භුඤ්ජනන්ති ඉමානි පඤ්ච අඞ්ගානි।
bod:චතුත්ථෙ යථාවුත්තආරඤ්ඤකසෙනාසනතා, යාවකාලිකස්ස අතත්ථජාතකතා, අගිලානතා, අගිලානාවසෙසකතා, අප්පටිසංවිදිතතා, අජ්ඣාරාමෙ පටිග්ගහණං, අජ්ඣොහරණන්ති ඉමානි සත්ත අඞ්ගානි।
cen:පාටිදෙසනීයසික්ඛාපදවණ්ණනා නිට්ඨිතා।
cen:පාටිදෙසනීයකණ්ඩං නිට්ඨිතං।
