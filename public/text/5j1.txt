cha:1:දිවාසෙය්යවිනිච්ඡයකථා
bod:1:එවං <pb V=1.10/> පාළිමුත්තවිනිච්ඡයකථානං මාතිකං ඨපෙත්වා ඉදානි යථාඨපිතමාතිකානුක්කමෙන නිද්දිසන්තො <b>“තත්ථ දිවාසෙය්යාති දිවානිපජ්ජන”</b>න්තිආදිමාහ। තත්ථ <b>තත්ථා</b>ති තෙසු මාතිකාපදෙසු සමභිනිවිට්ඨස්ස “දිවාසෙය්යා”ති පදස්ස “දිවානිපජ්ජන”න්ති අත්ථො දට්ඨබ්බොති යොජනා। තත්ථ <b>දිවා</b>-සද්දො අහවාචකො ආකාරන්තො නිපාතො। වුත්තඤ්හි අභිධානප්පදීපිකායං “ආනුකූල්යෙතු සද්ධඤ්ච, නත්තං දොසො දිවා ත්වහෙ”ති। සයනං සෙය්යා, කරජකායගතරූපානං උද්ධං අනුග්ගන්ත්වා දීඝවසෙන විත්ථාරතො පවත්තනසඞ්ඛාතො ඉරියාපථවිසෙසො। දිවාකාලස්මිං සෙය්යා <b>දිවාසෙය්යා</b>। අරුණුග්ගමනතො පට්ඨාය යාව සූරියත්ථඞ්ගමනා, එතස්මිං කාලෙ සයනඉරියාපථකරණන්ති। තෙනාහ “දිවානිපජ්ජනන්ති අත්ථො”ති।
bod:<b>තත්රා</b>ති තස්මිං දිවාසයනෙ අයං වක්ඛමානො විනිච්ඡයො වෙදිතබ්බොති යොජනා। <b>“අනුජානාමි…පෙ॰… වචනතො”</b>ති (පාරා॰ 77) අයං පඨමපාරාජිකසික්ඛාපදස්ස විනීතවත්ථූසු ආගතො භගවතා <pb M=1.12/> ආහච්චභාසිතො ඤාපකපාඨො। තත්ථ <b>දිවා පටිසල්ලීයන්තෙනා</b>ති දිවා නිපජ්ජන්තෙන। <b>ද්වාරං සංවරිත්වා පටිසල්ලීයිතු</b>න්ති ද්වාරං පිදහිත්වා නිපජ්ජිතුං। <b>“දිවා…පෙ॰… නිපජ්ජිතබ්බ</b>න්ති ඤාප්යං। නනු පාළියං “අයං නාම ආපත්තී”ති න වුත්තා, අථ කථමෙත්ථ ආපත්ති විඤ්ඤායතීති චොදනං සන්ධායාහ <b>“එත්ථ ච කිඤ්චාපී”</b>තිආදි। තත්ථ <b>එත්ථා</b>ති එතස්මිං දිවානිපජ්ජනෙ। <b>ච</b>-සද්දො වාක්යාරම්භජොතකො, <b>කිඤ්චාපි</b>-සද්දො නිපාතසමුදායො, යදිපීත්යත්ථො। පාළියං අයං නාම ආපත්තීති කිඤ්චාපි න වුත්තා, පන තථාපි අසංවරිත්වා නිපජ්ජන්තස්ස අට්ඨකථායං (පාරා॰ අට්ඨ॰ 1.77) දුක්කටං යස්මා වුත්තං, තස්මා එත්ථ ආපත්ති විඤ්ඤායතීති යොජනා। එවං සන්තෙපි අසති භගවතො වචනෙ කථං අට්ඨකථායං වුත්තං සියාති ආහ <b>“විවරිත්වා…පෙ॰… අනුඤ්ඤාතත්තා”</b>ති। එතෙන භගවතො අනුජානනම්පි තං අකරොන්තස්ස ආපත්තිකාරණං හොතීති දස්සෙති।
bod:තත්ථ <b>“උප්පන්නෙ වත්ථුම්හී</b>ති ඉත්ථියා කතඅජ්ඣාචාරවත්ථුස්මි”න්ති විමතිවිනොදනියං (වි॰ වි॰ ටී॰ 1.77) වුත්තං, සාරත්ථදීපනියං (සාරත්ථ॰ ටී॰ 2.77) පන “මෙථුනවත්ථුස්මිං උප්පන්නෙ”ති වුත්තං, පොරාණටීකායම්පි තමෙව ගහෙත්වා “උප්පන්නෙ මෙථුනවත්ථුස්මි”න්ති වුත්තං, තදෙතං විචාරෙතබ්බං මෙථුනලක්ඛණස්ස අභාවා। නනු සික්ඛාපදපඤ්ඤාපනං නාම බුද්ධවිසයො, අථ කස්මා <pb V=1.11/> අට්ඨකථායං දුක්කටං වුත්තන්ති ආහ <b>“භගවතො”</b>තිආදි। න කෙවලං උපාලිත්ථෙරාදීහි එව අට්ඨකථා ඨපිතා, අථ ඛො පාළිතො ච අත්ථතො ච බුද්ධෙන භගවතා වුත්තො। න හි භගවතා අබ්යාකතං තන්තිපදං නාම අත්ථි, සබ්බෙසංයෙව අත්ථො කථිතො, තස්මා සම්බුද්ධෙනෙව තිණ්ණං පිටකානං අත්ථවණ්ණනක්කමොපි භාසිතොති දට්ඨබ්බං। තත්ථ තත්ථ හි භගවතා පවත්තිතා පකිණ්ණකදෙසනායෙව අට්ඨකථාති।
bod:කිං <pb M=1.13/> පනෙත්ථ එතං දිවා ද්වාරං අසංවරිත්වා නිපජ්ජන්තස්ස දුක්කටාපත්තිආපජ්ජනං අට්ඨකථායං වුත්තත්තා එව සිද්ධං, උදාහු අඤ්ඤෙනපීති ආහ <b>“අත්ථාපත්තී”</b>තිආදි। එතං දුක්කටාපත්තිආපජ්ජනං න කෙවලං අට්ඨකථායං වුත්තත්තා එව සිද්ධං, අථ ඛො “අත්ථාපත්ති දිවා ආපජ්ජති, නො රත්ති”න්ති (පරි॰ 323) ඉමිනා පරිවාරපාඨෙනපි සිද්ධං හොතීති යොජනා। කතරස්මිං පන වත්ථුස්මිං ඉදං සික්ඛාපදං වුත්තන්ති? “තෙන ඛො පන සමයෙන අඤ්ඤතරො භික්ඛු වෙසාලියං මහාවනෙ කූටාගාරසාලායං දිවා විහාරගතො ද්වාරං විවරිත්වා නිපන්නො අහොසි। තස්ස අඞ්ගමඞ්ගානි වාතුපත්ථද්ධානි අහෙසුං। තෙන ඛො පන සමයෙන සම්බහුලා ඉත්ථියො ගන්ධඤ්ච මාලඤ්ච ආදාය විහාරං ආගමිංසු විහාරපෙක්ඛිකායො। අථ ඛො තා ඉත්ථියො තං භික්ඛුං පස්සිත්වා අඞ්ගජාතෙ අභිනිසීදිත්වා යාවදත්ථං කත්වා ‘පුරිසුසභො වතාය’න්ති වත්වා ගන්ධඤ්ච මාලඤ්ච ආරොපෙත්වා පක්කමිංසු। භික්ඛූ කිලින්නං පස්සිත්වා භගවතො එතමත්ථං ආරොචෙසුං। පඤ්චහි, භික්ඛවෙ, ආකාරෙහි අඞ්ගජාතං කම්මනියං හොති රාගෙන, වච්චෙන, පස්සාවෙන, වාතෙන, උච්චාලිඞ්ගපාණකදට්ඨෙන। ඉමෙහි ඛො, භික්ඛවෙ, පඤ්චහාකාරෙහි අඞ්ගජාතං කම්මනියං හොති। අට්ඨානමෙතං, භික්ඛවෙ, අනවකාසො, යං තස්ස භික්ඛුනො රාගෙන අඞ්ගජාතං කම්මනියං අස්ස, අරහං සො, භික්ඛවෙ, භික්ඛු, අනාපත්ති භික්ඛවෙ තස්ස භික්ඛුනො। අනුජානාමි භික්ඛවෙ දිවා පටිසල්ලීයන්තෙන ද්වාරං සංවරිත්වා පටිසල්ලීයිතු”න්ති (පාරා॰ 77) එතස්මිං වත්ථුස්මිං ඉදං වුත්තන්ති දට්ඨබ්බං।
bod:2:ඉදානි ද්වාරවිසෙසං දස්සෙතුං <b>“කීදිස”</b>න්තිආදිමාහ। තත්ථ <b>පරිවත්තකද්වාරමෙවා</b>ති සංවරණවිවරණවසෙන ඉතො චිතො ච පරිවත්තනයොග්ගද්වාරමෙව। <b>රුක්ඛසූචිකණ්ටකද්වාර</b>න්ති රුක්ඛසූචිද්වාරං කණ්ටකද්වාරඤ්ච। “රුක්ඛසූචිද්වාරකණ්ටකද්වාර”මිච්චෙව වා <pb M=1.14/> පාඨො। යං උභොසු පස්සෙසු රුක්ඛත්ථම්භෙ නිඛනිත්වා තත්ථ විජ්ඣිත්වා මජ්ඣෙ ද්වෙ තිස්සො රුක්ඛසූචියො පවෙසෙත්වා කරොන්ති, තං <b>රුක්ඛසූචිද්වාරං</b> නාම। පවෙසනනික්ඛමනකාලෙ අපනෙත්වා ථකනයොග්ගං එකාය, බහූහි <pb V=1.12/> වා කණ්ටකසාඛාහි කතං <b>කණ්ටකද්වාරං</b> නාම। ගාමද්වාරස්ස පිධානත්ථං පදරෙන වා කණ්ටකසාඛාදීහි වා කතස්ස කවාටස්ස උදුක්ඛලපාසකරහිතතාය එකෙන සංවරිතුං විවරිතුඤ්ච අසක්කුණෙය්යස්ස හෙට්ඨා එකං චක්කං යොජෙන්ති, යෙන පරිවත්තමානකකවාටං සුඛථකනකං හොති, තං සන්ධාය වුත්තං <b>“චක්කලකයුත්තද්වාර”</b>න්ති। චක්කමෙව හි ලාතබ්බත්ථෙන සංවරණවිවරණත්ථාය ගහෙතබ්බත්ථෙන චක්කලකං, තෙන යුත්තකවාටම්පි චක්කලකං නාම, තෙන යුත්තද්වාරං <b>චක්කලකයුත්තද්වාරං</b>।
bod:මහාද්වාරෙසු පන ද්වෙ තීණි චක්කලකානි යොජෙතීති ආහ <b>“ඵලකෙසූ”</b>තිආදි। <b>කිටිකාසූ</b>ති වෙළුපෙසිකාදීහි කණ්ටකසාඛාදීහි ච කතථකනකෙසු। <b>සංසරණකිටිකද්වාර</b>න්ති චක්කලකයන්තෙන සංසරණකිටිකායුත්තමහාද්වාරං। <b>ගොප්ඵෙත්වා</b>ති ආවුණිත්වා, රජ්ජූහි ගන්ථෙත්වා වා। <b>එකං දුස්සසාණිද්වාරමෙවා</b>ති එත්ථ කිලඤ්ජසාණිද්වාරම්පි සඞ්ගහං ගච්ඡති। වජිරබුද්ධිටීකායං (වජිර॰ ටී॰ පාරාජික 76-77) පන “දුස්සද්වාරං සාණිද්වාරඤ්ච දුස්සසාණිද්වාරං। දුස්සසාණි කිලඤ්ජසාණීතිආදිනා වුත්තං සබ්බම්පි දුස්සසාණියමෙව සඞ්ගහෙත්වා වුත්තං, එකසදිසත්තා එකන්ති වුත්ත”න්ති වුත්තං।
bod:3:එවං ද්වාරවිසෙසං දස්සෙත්වා ඉදානි යත්තකෙන ද්වාරං සංවුතං හොති, තං පමාණං දස්සෙතුං <b>“කිත්තකෙන”</b>ත්යාදිමාහ। තත්ථ <b>සූචී</b>ති මජ්ඣෙ ඡිද්දං කත්වා පවෙසිතා। <b>ඝටිකා</b>ති උපරි යොජිතා। ඉදානි යත්ථ ද්වාරං සංවරිත්වා නිපජ්ජිතුං <pb M=1.15/> න සක්කා හොති, තත්ථ කාතබ්බවිධිං දස්සෙතුං <b>“සචෙ බහූනං වළඤ්ජනට්ඨානං හොතී”</b>තිආදි වුත්තං। බහූනං අවළඤ්ජනට්ඨානෙපි එකං ආපුච්ඡිත්වා නිපජ්ජිතුං වට්ටතියෙව। <b>අථ භික්ඛූ…පෙ॰… නිසින්නා හොන්තී</b>ති ඉදං තත්ථ භික්ඛූනං සන්නිහිතභාවදස්සනත්ථං වුත්තං, න සෙසඉරියාපථසමඞ්ගිතානිවත්තනත්ථං, තස්මා නිපන්නෙපි ආභොගං කාතුං වට්ටති। නිපජ්ජිත්වා නිද්දායන්තෙ පන ආභොගං කාතුං න වට්ටති। අසන්තපක්ඛෙ ඨිතත්තා රහො නිසජ්ජාය විය ද්වාරසංවරණං නාම මාතුගාමානං පවෙසනිවාරණත්ථං අනුඤ්ඤාතන්ති ආහ <b>“කෙවලං භික්ඛුනිං වා”</b>තිආදි।
bod:<b>එත්ථ ච තං යුත්තං, එවං සබ්බත්ථපි යො යො ථෙරවාදො වා අට්ඨකථාවාදො වා පච්ඡා වුච්චති, සො සොව පමාණන්ති ගහෙතබ්බ</b>න්ති ඉදං අට්ඨකථාවචනතො අතිරෙකං ආචරියස්ස වචනං। ඉතො පුබ්බාපරවචනං අට්ඨකථාවචනමෙව। තත්ථ <b>තං යුත්ත</b>න්ති “කුරුන්දට්ඨකථායං පන…පෙ॰… න වත්තතී”ති <pb V=1.13/> යං වචනං අට්ඨකථාචරියෙහි වුත්තං, තං වචනං යුත්තන්ති අත්ථො। <b>එවං…පෙ॰… ගහෙතබ්බ</b>න්ති යථා චෙත්ථ කුරුන්දියං වුත්තවචනං යුත්තං, එවං සබ්බත්ථපි විනිච්ඡයෙ යො යො ථෙරවාදො වා අට්ඨකථාවාදො වා පච්ඡා වුච්චති, සො සොව පමාණන්ති ගහෙතබ්බං, පුරෙ වුත්තො ථෙරවාදො වා අට්ඨකථාවාදො වා පමාණන්ති න ගහෙතබ්බන්ති අධිප්පායො। ඉදං වචනං අට්ඨානෙ වුත්තං විය දිස්සති। කථං? යං තාව වුත්තං, තං යුත්තන්ති। තං ඉමස්මිං ආපුච්ඡනආභොගකරණවිනිච්ඡයෙ අඤ්ඤස්ස අයුත්තස්ස අට්ඨකථාවාදස්ස වා ථෙරවාදස්ස වා අභාවා වත්තුං න සක්කා। න හි පුබ්බවාක්යෙ “භික්ඛූ එවා”ති අවධාරණං කතං, අථ ඛො ආසන්නවසෙන වා පට්ඨානවසෙන වා “භික්ඛූ චීවරකම්මං”ඉච්චාදිකංයෙව වුත්තං। යම්පි වුත්තං “එවං සබ්බත්ථපී”ත්යාදි, තම්පි අනොකාසං। ඉමස්මිං විනිච්ඡයෙ <pb M=1.16/> අඤ්ඤස්ස අට්ඨකථාවාදස්ස වා ආචරියවාදස්ස වා අවචනතො පුරෙ පච්ඡාභාවො ච න දිස්සති, අයං “පමාණ”න්ති ගහෙතබ්බො, අයං “න ගහෙතබ්බො”ති වත්තබ්බභාවො ච।
bod:උපරි පන “කො මුච්චති, කො න මුච්චතී”ති ඉමස්ස පඤ්හස්ස විස්සජ්ජනෙ මහාපච්චරිවාදො ච කුරුන්දිවාදො ච මහාඅට්ඨකථාවාදො චාති තයො අට්ඨකථාවාදා ආගතා, එකො මහාපදුමත්ථෙරවාදො, තස්මා තත්ථෙව යුත්තායුත්තභාවො ච පමාණාපමාණභාවො ච ගහෙතබ්බාගහෙතබ්බභාවො ච දිස්සති, තස්මා තස්මිංයෙව ඨානෙ වත්තබ්බං සියා, සුවිමලවිපුලපඤ්ඤාවෙය්යත්තියසමන්නාගතෙන පන ආචරියාසභෙන අවත්තබ්බට්ඨානෙ වුත්තං න සියා, තස්මා උපරි අට්ඨකථාවාදසංසන්දනාවසානෙ මහාපදුමත්ථෙරෙන වුත්තන්ති ඉමස්ස වචනස්ස පච්ඡතො වුත්තං සියා, තං පච්ඡා ලෙඛකෙහි පරිවත්තෙත්වා ලිඛිතං භවෙය්ය, පාරාජිකකණ්ඩට්ඨකථායඤ්ච ඉදං වචනං වුත්තං। ටීකායඤ්ච ඉමස්මිං ඨානෙ න වුත්තං, උපරියෙව වුත්තං, “යො ච යක්ඛගහිතකො, යො ච බන්ධිත්වා නිපජ්ජාපිතො”ති ඉමස්ස අට්ඨකථාවාදස්ස පච්ඡිමත්තා සොයෙව පමාණතො ගහෙතබ්බො। තථා ච වක්ඛති “සබ්බත්ථ යො යො අට්ඨකථාවාදො වා ථෙරවාදො වා පච්ඡා වුච්චති, සො සොයෙව පමාණතො දට්ඨබ්බො”ති, තස්මා ඉදමෙත්ථ විචාරෙත්වා ගහෙතබ්බං।
bod:4:ඉදානි ද්වාරං සංවරණස්ස අන්තරායෙ සති අසංවරිත්වාපි නිපජ්ජිතුං වට්ටතීති දස්සෙතුං <b>“අථ ද්වාරස්ස”</b>ත්යාදිමාහ। <b>නිස්සෙණිං ආරොපෙත්වා</b>ති උපරිමතලං ආරොපෙත්වා විසඞ්ඛරිත්වා භූමියං පාතෙත්වා, ඡඩ්ඩෙත්වා වා නිපජ්ජිතුං වට්ටති। ඉදං එකාබද්ධතාය වුත්තං। <b>ද්වෙපි ද්වාරානි ජග්ගිතබ්බානී</b>ති එත්ථ සචෙ එකස්මිං ද්වාරෙ කවාටං වා නත්ථි, හෙට්ඨා වුත්තනයෙන සංවරිතුං වා න සක්කා <pb V=1.14/>, ඉතරං ද්වාරං අසංවරිත්වා <pb M=1.17/> නිපජ්ජිතුං වට්ටති। <b>ද්වාරපාලස්සා</b>ති ද්වාරකොට්ඨකෙ මහාද්වාරෙ, නිස්සෙණිමූලෙ වා ඨත්වා ද්වාරජග්ගනකස්ස। <b>පච්ඡිමානං භාරො</b>ති එකාබද්ධවසෙන ආගච්ඡන්තෙ සන්ධාය වුත්තං। අසංවුතද්වාරෙ අන්තොගබ්භෙ වාති යොජෙතබ්බං। <b>බහි වා</b>ති ගබ්භතො බහි। <b>නිපජ්ජනකාලෙපි…පෙ॰… වට්ටතියෙවා</b>ති එත්ථ ද්වාරජග්ගනකස්ස තදධීනත්තා තදා තස්ස තත්ථ සන්නිහිතාසන්නිහිතභාවං අනුපධාරෙත්වාපි ආභොගං කාතුං වට්ටතියෙවාති වදන්ති।
bod:<b>යෙන කෙනචි පරික්ඛිත්තෙ</b>ති එත්ථ පරික්ඛෙපස්ස උබ්බෙධතො පමාණං සහසෙය්යප්පහොනකෙ වුත්තසදිසමෙව। වුත්තඤ්හි සමන්තපාසාදිකායං (පාචි॰ අට්ඨ॰ 51) “යඤ්හි සෙනාසනං උපරි පඤ්චහි ඡදනෙහි අඤ්ඤෙන වා කෙනචි සබ්බමෙව පටිච්ඡන්නං, අයං සබ්බච්ඡන්නා නාම සෙය්යා…පෙ॰… යං පන සෙනාසනං භූමිතො පට්ඨාය යාව ඡදනං ආහච්ච පාකාරෙන වා අඤ්ඤෙන වා කෙනචි අන්තමසො වත්ථෙනපි පරික්ඛිත්තං, අයං සබ්බපරිච්ඡන්නා නාම සෙය්යා। ඡදනං අනාහච්ච සබ්බන්තිමෙන පරියායෙන දියඩ්ඪහත්ථුබ්බෙධෙන පාකාරාදිනා පරික්ඛිත්තාපි සබ්බපරිච්ඡන්නායෙවාති කුරුන්දට්ඨකථායං වුත්ත”න්ති। “දියඩ්ඪහත්ථුබ්බෙධො වඩ්ඪකිහත්ථෙන ගහෙතබ්බො”ති සාරත්ථදීපනියං (සාරත්ථ॰ ටී॰ පාචිත්තිය 3.51) විමතිවිනොදනියඤ්ච (වි॰ වි॰ ටී॰ පාචිත්තිය 2.50-51) වුත්තං। <b>මහාපරිවෙණ</b>න්ති මහන්තං අඞ්ගණං। තෙන බහුජනසඤ්චරණට්ඨානං දස්සෙති। තෙනාහ <b>“මහාබොධී”</b>තිආදි।
bod:<b>අරුණෙ උග්ගතෙ වුට්ඨාති, අනාපත්ති</b> අනාපත්තිඛෙත්තභූතාය රත්තියා සුද්ධචිත්තෙන නිපන්නත්තා। <b>පබුජ්ඣිත්වා පුන සුපති, ආපත්තී</b>ති අරුණෙ උග්ගතෙ පබුජ්ඣිත්වා අරුණුග්ගමනං ඤත්වා වා අඤත්වා වා අනුට්ඨහිත්වා සයිතසන්තානෙන සුපති, උට්ඨහිත්වා <pb M=1.18/> කත්තබ්බස්ස ද්වාරසංවරණාදිනො අකතත්තා අකිරියසමුට්ඨානා ආපත්ති හොති අනාපත්තිඛෙත්තෙ කතනිපජ්ජනකිරියාය අනඞ්ගත්තා। අයඤ්හි ආපත්ති ඊදිසෙ ඨානෙ අකිරියා, දිවා ද්වාරං අසංවරිත්වා නිපජ්ජනක්ඛණෙ කිරියාකිරියා ච අචිත්තකා චාති වෙදිතබ්බා। පුරාරුණා පබුජ්ඣිත්වාපි යාව අරුණුග්ගමනා සයන්තස්සපි පුරිමනයෙන ආපත්තියෙව।
bod:<b>අරුණෙ උග්ගතෙ වුට්ඨහිස්සාමීති…පෙ॰… ආපත්තියෙවාති</b> එත්ථ කදා අස්ස ආපත්තීති? වුච්චතෙ – න තාව රත්තියං, “දිවා ආපජ්ජති, නො රත්ති”න්ති (පරි॰ 323) වුත්තත්තා අනාදරියදුක්කටා න මුච්චතීති වුත්තදුක්කටං පන දිවාසයනදුක්කටමෙව න හොති අනාදරියදුක්කටත්තා <pb V=1.15/> එව। “අරුණුග්ගමනෙ පන අචිත්තකං අකිරියසමුට්ඨානං ආපත්තිං ආපජ්ජතීති වෙදිතබ්බ”න්ති විමතිවිනොදනියං (වි॰ වි॰ ටී॰ 1.77) වුත්තං, සාරත්ථදීපනියම්පි (සාරත්ථ॰ ටී॰ පාරාජික 2.77) “යථාපරිච්ඡෙදමෙව වුට්ඨාතීති අරුණෙ උග්ගතෙයෙව උට්ඨහති। තස්ස ආපත්තීති අසුද්ධචිත්තෙනෙව නිපන්නත්තා නිද්දායන්තස්සපි අරුණෙ උග්ගතෙ දිවාපටිසල්ලානමූලිකා ආපත්ති। ‘එවං නිපජ්ජන්තො අනාදරියදුක්කටාපි න මුච්චතී’ති වුත්තත්තා අසුද්ධචිත්තෙන නිපජ්ජන්තො අරුණුග්ගමනතො පුරෙතරං උට්ඨහන්තොපි අනුට්ඨහන්තොපි නිපජ්ජනකාලෙයෙව අනාදරියදුක්කටං ආපජ්ජති, දිවාපටිසල්ලානමූලිකං පන දුක්කටං අරුණෙයෙව ආපජ්ජතී”ති වුත්තං, තස්මා එවං නිපජ්ජන්තස්ස ද්වෙ දුක්කටානි ආපජ්ජන්තීති වෙදිතබ්බං।
bod:සචෙ ද්වාරං සංවරිත්වා අරුණෙ උග්ගතෙ උට්ඨහිස්සාමීති නිපජ්ජති, ද්වාරෙ ච අඤ්ඤෙහි අරුණුග්ගමනකාලෙ විවටෙපි තස්ස අනාපත්තියෙව ද්වාරපිදහනස්ස රත්තිදිවාභාගෙසු විසෙසාභාවා। ආපත්තිආපජ්ජනස්සෙව කාලවිසෙසො ඉච්ඡිතබ්බො, න තප්පරිහාරස්සාති ගහෙතබ්බං। “ද්වාරං සංවරිත්වා රත්තිං <pb M=1.19/> නිපජ්ජතී”ති (පාරා॰ අට්ඨ॰ 1.77) හි වුත්තං। දිවා සංවරිත්වා නිපන්නස්ස කෙනචි විවටෙපි ද්වාරෙ අනාපත්තියෙව, අත්තනාපි අනුට්ඨහිත්වාව සති පච්චයෙ විවටෙපි අනාපත්තීති වදන්ති, ඉදම්පි විමතිවිනොදනියමෙව (වි॰ වි॰ ටී॰ 1.77) වුත්තං।
bod:<b>යථාපරිච්ඡෙදමෙව වුට්ඨාතී</b>ති අරුණෙ උග්ගතෙයෙව වුට්ඨාති, ආපත්තියෙවාති මූලාපත්තිං සන්ධාය වුත්තං। අනාදරියආපත්ති පන පුරාරුණා උට්ඨිතස්සපි තස්ස හොතෙව “දුක්කටා න මුච්චතී”ති වුත්තත්තා। <b>දුක්කටා න මුච්චතී</b>ති ච පුරාරුණා උට්ඨහිත්වා මූලාපත්තියා මුත්තොපි අනාදරියදුක්කටා න මුච්චතීති අධිප්පායො।
bod:5:<b>නිද්දාවසෙන නිපජ්ජතී</b>ති නිද්දාභිභූතතාය එකපස්සෙන නිපජ්ජති। “නිද්දාවසෙන නිපජ්ජතී”ති වොහාරවසෙන වුත්තං, පාදානං පන භූමිතො අමොචිතත්තා අයං නිපන්නො නාම හොතීති තෙනෙව අනාපත්ති වුත්තා। <b>අපස්සාය සුපන්තස්සා</b>ති කටිට්ඨිතො උද්ධං පිට්ඨිකණ්ටකෙ අප්පමත්තකං පදෙසං භූමිං අඵුසාපෙත්වා සුපන්තස්ස। කටිට්ඨිං පන භූමිං ඵුසාපෙන්තස්ස සයනං නාම න හොති। පිට්ඨිපසාරණලක්ඛණා හි සෙය්යා දීඝා, වන්දනාදීසුපි තිරියං පිට්ඨිකණ්ටකානං <pb V=1.16/> පසාරිතත්තා නිපජ්ජනමෙවාති ආපත්ති පරිහරිතබ්බාව। වන්දනාපි හි පාදමූලෙ නිපජ්ජතීතිආදීසු නිපජ්ජනමෙව වුත්තා। <b>සහසා වුට්ඨාතී</b>ති පක්ඛලිතා පතිතො විය සහසා වුට්ඨාති, <b>තස්සපි අනාපත්ති</b> පතනක්ඛණෙ අවිසයත්තා, විසයෙ ජාතෙ සහසා වුට්ඨිතත්තා ච। යස්ස පන විසඤ්ඤිතාය පච්ඡාපි අවිසයො එව, තස්ස අනාපත්තියෙව පතනක්ඛණෙ විය। <b>තත්ථෙව සයති, න වුට්ඨාතී</b>ති ඉමිනා විසයෙපි අකරණං දස්සෙති, තෙනෙව තස්ස ආපත්තීති වුත්තං।
bod:ඉදානි <pb M=1.20/> අට්ඨකථාවාදසංසන්දනං කාතුං <b>“කො මුච්චති, කො න මුච්චතී”</b>තිආදිමාහ। තත්ථ <b>මහාපච්චරිය</b>න්තිආදීසු <b>පච්චරී</b>ති උළුම්පං වුච්චති, තස්මිං නිසීදිත්වා කතත්තා තමෙව නාමං ජාතං। කුරුන්දිවල්ලිවිහාරො නාම අත්ථි, තත්ථ කතත්තා <b>කුරුන්දී</b>ති නාමං ජාතං। <b>මහාඅට්ඨකථා</b> නාම සඞ්ගීතිත්තයමාරුළ්හා තෙපිටකස්ස බුද්ධවචනස්ස අට්ඨකථා। යා මහාමහින්දත්ථෙරෙන තම්බපණ්ණිදීපං ආභතා, තම්බපණ්ණියෙහි ථෙරෙහි පච්ඡා සීහළභාසාය අභිසඞ්ඛතා ච හොති। <b>එකභඞ්ගෙනා</b>ති එකපස්සභඤ්ජනෙන පාදෙ භූමිතො අමොචෙත්වා එකපස්සෙන සරීරං භඤ්ජිත්වා නිපන්නොති වුත්තං හොති। මහාඅට්ඨකථායං පන මහාපදුමත්ථෙරෙන වුත්තන්ති සම්බන්ධො। තෙන මහාඅට්ඨකථාය ලිඛිතමහාපදුමත්ථෙරවාදෙ “අය”න්ති දස්සෙති। “මුච්ඡිත්වා පතිතත්තා අවිසයත්තා ආපත්ති න දිස්සතී”ති ථෙරෙන වුත්තං। ආචරියා පන යථා යක්ඛගහිතකො බන්ධිත්වා නිපජ්ජාපිතො ච පරවසො හොති, එවං අපරවසත්තා මුච්ඡිත්වා පතිතො කඤ්චිකාලං ජානිත්වා නිපජ්ජතීති අනාපත්තිං න වදන්ති, විසඤ්ඤිතෙ පන සති අනාපත්තියෙව।
bod:<b>ද්වෙ ජනා</b>තිආදි මහාඅට්ඨකථායමෙව වචනං, තදෙව පච්ඡා වුත්තත්තා පමාණං। යක්ඛගහිතග්ගහණෙනෙව චෙත්ථ විසඤ්ඤිභූතොපි සඞ්ගහිතො, එකභඞ්ගෙන නිපන්නො පන අනිපන්නත්තා ආපත්තිතො මුච්චතියෙවාති ගහෙතබ්බං। සාරත්ථදීපනියඤ්ච (සාරත්ථ॰ ටී॰ 2.77) “යො ච යක්ඛගහිතකො, යො ච බන්ධිත්වා නිපජ්ජාපිතො”ති ඉමස්ස අට්ඨකථාවාදස්ස පච්ඡිමත්තා සොයෙව පමාණතො ගහෙතබ්බො, තථා ච වක්ඛති “සබ්බත්ථ යො යො අට්ඨකථාවාදො වා පච්ඡා වුච්චති, සො සොයෙව පමාණතො ගහෙතබ්බො”ති। ඉමස්මිං ඨානෙ ඉමස්ස අට්ඨකථාපාඨස්ස ආනීතත්තා ඉමස්මිං විනයසඞ්ගහප්පකරණෙපි <pb M=1.21/> ඉමස්මිංයෙව ඨානෙ සො පාඨො වත්තබ්බොති නො ඛන්ති। එත්ථ ච “රත්තිං ද්වාරං විවරිත්වා නිපන්නො අරුණෙ උග්ගතෙ උට්ඨාති, අනාපත්තී”තිආදිවචනතො අරුණුග්ගමනෙ සංසයවිනොදනත්ථං අරුණකථා වත්තබ්බා। තත්රිදං වුච්චති –
gax:“කො <pb V=1.17/> එස අරුණො නාම।
gax:කෙන සො අරුණො භවෙ।
gax:කීදිසො තස්ස වණ්ණා තු।
gae:සණ්ඨානං කීදිසං භවෙ॥
gax:“කිස්මිං කාලෙ ච දෙසෙ ච, අරුණො සමුගච්ඡති।
gae:කිං පච්චක්ඛසිද්ධො එසො, උදාහු අනුමානතො”ති॥
uni:තත්ථ <b>කො එස අරුණො නාමා</b>ති එත්ථ එස අරුණො නාම සූරියස්ස පභාවිසෙසො। වුත්තඤ්හෙතං අභිධානප්පදීපිකායං –
gae:“සූරස්සොදයතො පුබ්බුට්ඨිතරංසි සියාරුණො”ති।
uni:තට්ටීකායඤ්ච “සූරස්ස උදයතො පුබ්බෙ උට්ඨිතරංසි අරුණො නාම සියා”ති। විමතිවිනොදනීනාමිකායං විනයටීකායඤ්ච (වි॰ වි॰ ටී॰ 1.463) “අරුණොති චෙත්ථ සූරියුග්ගමනස්ස පුරෙචරො වඩ්ඪනඝනරත්තො පභාවිසෙසොති දට්ඨබ්බො”ති වුත්තං, තස්මා සූරියප්පභායෙව අරුණො නාම, න අඤ්ඤොති දට්ඨබ්බං। <b>කෙන සො අරුණො භවෙ</b>ති එත්ථ අරුණො වණ්ණො අස්සාති අරුණො, කිඤ්චිරත්තවණ්ණසමන්නාගතොති අත්ථො। අථ වා අරති ගච්ඡති රත්තවණ්ණභාවෙන පවත්තතීති අරුණො। වුත්තඤ්හෙතං අභිධානප්පදීපිකාටීකායං “අරුණවණ්ණතාය අරති ගච්ඡතීති අරුණො”ති। <b>කීදිසො තස්ස වණ්ණො</b>ති එත්ථ අබ්යත්තරත්තවණ්ණො තස්ස වණ්ණො භවෙ। වුත්තඤ්හි අභිධානප්පදීපිකායං “අරුණො කිඤ්චිරත්තොථා”ති। තට්ටීකායඤ්ච <pb M=1.22/> “කිඤ්චිරත්තො අබ්යත්තරත්තවණ්ණො අරුණො නාම යථා මච්ඡස්ස අක්ඛී”ති। විමතිවිනොදනියඤ්ච (වි॰ වි॰ ටී॰ 1.463) “වඩ්ඪනඝනරත්තො පභාවිසෙසො”ති, තස්මා සූරියස්ස රත්තප්පභායෙව අරුණො නාම, න සෙතප්පභාදයොති දට්ඨබ්බං। යදි එවං පාතිමොක්ඛට්ඨපනක්ඛන්ධකවණ්ණනාය විමතිවිනොදනියං (වි॰ වි॰ ටී॰ චූළවග්ග 2.383) “පාළියං පන <b>නන්දිමුඛියා</b>ති ඔදාතදිසාමුඛතාය තුට්ඨමුඛියා”ති වුත්තං, තං කථං යුජ්ජෙය්යාති, නො න යුජ්ජෙය්ය। තත්ථ හි අරුණුග්ගතකාලෙ අරුණොභාසෙන ඔදාතදිසාමුඛභාවො වුත්තො, න අරුණොභාසස්ස ඔදාතභාවො। වුත්තඤ්හෙතං උදානට්ඨකථායං (උදා॰ අට්ඨ॰ 23) <b>“නන්දිමුඛියා</b>ති අරුණස්ස උග්ගතත්තා <pb V=1.18/> එව අරුණොභාය සූරියාලොකූපජීවිනො සත්තෙ නන්දාපනමුඛියා රත්තියා ජාතාය විභායමානායාති අත්ථො”ති।
bod:ජාතකට්ඨකථායඤ්ච –
gax:“ජිඝඤ්ඤරත්තිං අරුණස්මිමුහතෙ।
gax:යා දිස්සති උත්තමරූපවණ්ණිනී।
gax:තථූපමා මං පටිභාසි දෙවතෙ।
gae:ආචික්ඛ මෙ තං කතමාසි අච්ඡරා”ති॥ (ජා॰ අට්ඨ॰ 5.21.254)।
uni:ඉමස්ස ගාථාය අත්ථවණ්ණනායං “තත්ථ <b>ජිඝඤ්ඤරත්ති</b>න්ති පච්ඡිමරත්තිං, රත්තිපරියොසානෙති අත්ථො। <b>උහතෙ</b>ති අරුණෙ උග්ගතෙ। <b>යා</b>ති යා පුරත්ථිමා දිසා රත්තවණ්ණතාය උත්තමරූපධරා හුත්වා දිස්සතී”ති। එවං අරුණුග්ගතසමයෙ පුරත්ථිමදිසාය රත්තවණ්ණතා වුත්තා, තස්මා තස්මිං සමයෙ අරුණස්ස උට්ඨිතත්තා පුරත්ථිමාය දිසාය රත්තභාගො සූරියාලොකස්ස පත්ථටත්තා සෙසදිසානං ඔදාතභාවො විඤ්ඤායති।
bod:<b>සණ්ඨානං</b> <pb M=1.23/> <b>කීදිසං භවෙ</b>ති එත්ථ අරුණස්ස පාටෙක්කං සණ්ඨානං නාම නත්ථි රස්මිමත්තත්තා। යත්තකං පදෙසං ඵරති, තත්තකං තස්ස සණ්ඨානන්ති දට්ඨබ්බං। අථ වා පුරත්ථිමදිසාසණ්ඨානං। වුත්තඤ්හි ජාතකට්ඨකථායං (ජා॰ අට්ඨ॰ 5.21.255) “පුරත්ථිමදිසා රත්තවණ්ණතාය උත්තමරූපධරා හුත්වා දිස්සතී”ති।
bod:<b>කිස්මිං කාලෙ ච දෙසෙ ච, අරුණො සමුගච්ඡතී</b>ති එත්ථ එස අරුණො සූරියුග්ගමනස්ස පුරෙ කාලෙ පුරත්ථිමදිසායං උග්ගච්ඡති। වුත්තඤ්හෙතං උදානට්ඨකථායං (උදා॰ අට්ඨ॰ 23) <b>“උද්ධස්තෙ අරුණෙ</b>ති උග්ගතෙ අරුණෙ, අරුණො නාම පුරත්ථිමදිසායං සූරියොදයතො පුරෙතරමෙව උට්ඨිතොභාසො”ති। අභිධානප්පදීපිකායඤ්ච “සූරස්සොදයතො පුබ්බුට්ඨිතරංසී”ති।
bod:<b>කිං පච්චක්ඛසිද්ධො එසො, උදාහු අනුමානතො</b>ති එත්ථ අයං අරුණො නාම පච්චක්ඛසිද්ධො එව <pb V=1.19/>, න අනුමානසිද්ධො। කස්මා විඤ්ඤායතීති චෙ? චක්ඛුවිඤ්ඤාණගොචරවණ්ණායතනභාවතො। අක්ඛස්ස පතීති පච්චක්ඛං, චක්ඛුරූපානං අභිමුඛභාවෙන ආපාථගතත්තා චක්ඛුවිඤ්ඤාණං හොති। වුත්තඤ්හෙතං භගවතා “චක්ඛුඤ්ච පටිච්ච රූපෙ ච උප්පජ්ජති චක්ඛුවිඤ්ඤාණ”න්ති (ම॰ නි॰ 1.204, 400; 3.421, 425, 426; සං॰ නි॰ 2.43, 44, 45, සං॰ නි॰ 4.60; කථා॰ 465, 467), තස්මා අයං අරුණවණ්ණො චක්ඛුනා දිස්වා ජානිතබ්බතො පච්චක්ඛසිද්ධොයෙව හොති, න එවං සති එවං භවෙය්යාති අනුමානෙන පුනප්පුනං චින්තනෙන සිද්ධොති। ඉමං පඤ්හවිස්සජ්ජනං සාධුකං මනසි කරිත්වා පණ්ඩිතෙහි රත්තොභාසොයෙව අරුණොති පච්චෙතබ්බො සල්ලක්ඛෙතබ්බොති।
bod:කස්මා පන ඉමස්මිං ඨානෙ අරුණකථා වුත්තාති? ඉමිස්සා අරුණකථාය මහාවිසයභාවතො। කථං? උපොසථිකා උපාසකා ච උපාසිකායො ච අරුණුග්ගමනං තථතො <pb M=1.24/> අජානන්තා අනුග්ගතෙයෙව අරුණෙ උග්ගතසඤ්ඤාය ඛාදනීයං වා ඛාදන්ති, භොජනීයං වා භුඤ්ජන්ති, මාලාගන්ධාදීනි වා ධාරෙන්ති, තතො තෙසං සීලං භිජ්ජති। සාමණෙරා තථෙව විකාලභොජනං භුඤ්ජිත්වා සීලවිනාසං පාපුණන්ති। නිස්සයපටිපන්නකා භික්ඛූ ආචරියුපජ්ඣායෙහි විනා බහිසීමෙ චරන්තා නිස්සයප්පස්සම්භනං පාපුණන්ති, අන්තොවස්සෙ භික්ඛූ උපචාරසීමතො බහිගච්ඡන්තා වස්සච්ඡෙදං, තෙචීවරිකා භික්ඛූ අබද්ධසීමායං චීවරෙන විප්පවසන්තා නිස්සග්ගියපාචිත්තියං, තථා සත්තබ්භන්තරසීමායං, සහසෙය්යප්පහොනකට්ඨානෙ අනුපසම්පන්නමාතුගාමෙහි සහ සයන්තා පාචිත්තියං, තථා යාවකාලිකං භුඤ්ජන්තා භික්ඛූ, පාරිවාසිකාදයො වත්තං නික්ඛිපන්තා රත්තිච්ඡෙදං। එවමාදිඅනෙකාදීනවසම්භවතො ලජ්ජිපෙසලානං භික්ඛූනං තථතො අරුණුග්ගමනස්ස ජානනත්ථං වුත්තාති දට්ඨබ්බා।
bod:කෙචි පන භික්ඛූ අඩ්ඪරත්තිසමයෙ ඝටිසුඤ්ඤත්තා අඩ්ඪරත්තිකාලං අතික්කම්ම අඤ්ඤදිවසො හොති, තස්මා තස්මිං කාලෙ අරුණං උට්ඨිතං නාම හොතීති මඤ්ඤමානා අඩ්ඪරත්තිං අතික්කම්ම ඛාදනීයභොජනීයාදීනි භුඤ්ජන්ති, තෙ පන බුද්ධසමයං අජානන්තා වෙදසමයමෙව මනසි කරොන්තා එවං කරොන්ති, තස්මා තෙසං තංකරණං පමාණං න හොති। බහවො පන භික්ඛූ අරුණස්ස පච්චක්ඛභාවං අජානන්තා අනුමානවසෙන චින්තිතුඤ්ච අසක්කොන්තා අනුස්සවවසෙනෙව පරවචනං සද්දහන්තා අම්හාකං ආචරියා අරුණුග්ගමනවෙලායං උට්ඨාය ගච්ඡන්තා සූරියුග්ගමනවෙලායං ද්විසහස්සදණ්ඩප්පමාණං ඨානං පාපුණන්ති, තිසහස්සදණ්ඩප්පමාණං ඨානං පාපුණන්තීති <pb V=1.20/> ච වදන්ති। ඉමම්හා විහාරා අසුකං නාම විහාරං අසුකං නාම චෙතියං අසුකං නාම ගාමං පාපුණන්තීතිආදීනි ච වදන්තීති එවං අනුස්සවවචනං වදන්ති, තම්පි අප්පමාණං। කස්මා? අද්ධානං නාම බලවන්තස්ස ජවසම්පන්නස්ස ච රස්සං හොති, දුබ්බලස්ස සන්තස්ස ච දීඝං හොති। වුත්තඤ්හි භගවතා –
gax:“දීඝා <pb M=1.25/> ජාගරතො රත්ති, දීඝං සන්තස්ස යොජනං।
gae:දීඝො බාලාන සංසාරො, සද්ධම්මං අවිජානත”න්ති॥ (ධ॰ ප॰ 60)।
uni:තස්මා අද්ධානං නාම සබ්බෙසං එකසදිසං න හොතීති අරුණුග්ගමනස්ස ලක්ඛණං භවිතුං න සක්කා, න ච තෙ ආයස්මන්තො පිටකත්තයතො කිඤ්චි සාධකභූතං වචනං ආහරන්ති, අසක්ඛිකං අඩ්ඩං කරොන්ති විය යථාජ්ඣාසයමෙව වදන්තීති පමාණං න හොති।
bod:අඤ්ඤෙ පන –
gax:“අතීතරත්තියා යාමො।
gax:පච්ඡිමොඩ්ඪමමුස්ස වා।
gax:භාවිනියාදිප්පහාරො।
gae:තදඩ්ඪං වාජ්ජතෙහ්ය හොති –
uni:කච්චායනසාරප්පකරණාගතං ගාථං වත්වා අතීතරත්තියා පච්ඡිමො යාමො අජ්ජ පරියාපන්නො, තස්මා පච්ඡිමයාමස්ස ආදිතො පට්ඨාය අරුණං උග්ගච්ඡතී”ති වදන්ති। අයං වාදො සකාරණසඤ්ඤාපකත්තා පුරිමෙහි බලවා හොති, එවං සන්තෙපි අයුත්තොයෙව। කස්මා? අයඤ්හි ගාථා බාහිරසද්දසත්ථෙ ජඞ්ගදාසප්පකරණෙ වුත්තනයෙන අජ්ජ භවා අජ්ජතනීති වුත්තඅජ්ජවොහාරස්ස පවත්තනකාලං දස්සෙතුං වුත්තා, න පිටකත්තයෙ වුත්තස්ස අරුණුග්ගමනස්ස කාලං දස්සෙතුං, තස්මා අඤ්ඤසාධ්යස්ස අඤ්ඤසාධකෙන සාධිතත්තා අයුත්තොයෙව।
bod:අපරෙ පන “පහාරො යාමසඤ්ඤිතො”ති අභිධානප්පදීපිකායං වුත්තත්තා පහාරයාමසද්දානං එකත්ථත්තා තත්ථෙව “තියාමා සංවරී භවෙ”ති වුත්තත්තා රත්තියා ච තියාමභාවතො පාළියඤ්ච (උදා॰ 45; චූළව॰ 383) “අභික්කන්තා <pb V=1.21/>, භන්තෙ, රත්ති, නික්ඛන්තො පච්ඡිමො යාමො, උද්ධස්තො අරුණො”ති ආගතත්තා ඉදානි <pb M=1.26/> රත්තියා චතූසු පහාරෙසු තතියප්පහාරස්ස අවසානෙ අරුණො උග්ගතො, තස්මා අවසෙසඑකප්පහාරමත්තො කාලො දිවසභාගං භජතීති වදෙය්යුං, අයං වාදො තතියවාදතොපි බලවතරො। කස්මා? ඤාපකඤාප්යානං අනුරූපභාවතො। තථා හි “පහාරො යාමසඤ්ඤිතො”ති අයං ඤාපකො පහාරයාමානං එකත්ථභාවස්ස අනුරූපො, “තියාමා සංවරීභවෙ”ති අයං රත්තියා තියාමභාවස්ස, “පාළියඤ්චා”තිආදි තතියප්පහාරස්ස අවසානෙ අරුණුග්ගමනස්ස, තථාපි අයුත්තොයෙව හොති। කස්මා? “අවසෙසඑකප්පහාරමත්තො කාලො දිවසභාගං භජතී”ති වචනස්ස විරුද්ධත්තා। මජ්ඣිමදෙසෙ හි දසඝටිකාපමාණස්ස කාලස්ස එකප්පහාරත්තා සබ්බා රත්ති තියාමාව හොති, න චතුයාමා, ඉදානි පන පච්චන්තවිසයෙසු සත්තට්ඨඝටිකාමත්තස්ස කාලස්ස එකප්පහාරකතත්තා චතුප්පහාරා භවති, තස්මා මජ්ඣිමදෙසවොහාරං ගහෙත්වා අභිධානප්පදීපිකායඤ්ච “තියාමා සංවරී භවෙ”ති වුත්තං, පාළියඤ්ච (උදා॰ 45; චූළව॰ 383) “නික්ඛන්තො පච්ඡිමො යාමො, උද්ධස්තො අරුණො”ති, තස්මා රත්තිපරියොසානෙයෙව අරුණො උග්ගතොති දට්ඨබ්බො। තථා හි වුත්තං විමතිවිනොදනියං (වි॰ වි॰ ටී॰ මහාවග්ග 2.201) “තථා පාරිවාසිකාදීනම්පි අරුණං අනුට්ඨාපෙත්වා වත්තං නික්ඛිපන්තානං රත්තිච්ඡෙදො වුත්තො, උග්ගතෙ අරුණෙ නික්ඛිපිතබ්බන්ති හි වුත්ත”න්ති।
bod:සහසෙය්යසික්ඛාපදෙපි (පාචි॰ 52-54) “අනුපසම්පන්නෙහි සහ නිවුත්ථභාවපරිමොචනත්ථං පුරාරුණා නික්ඛමිත්වා”තිආදි වුත්තං। එවං චීවරවිප්පවාසාදීසු ච සබ්බත්ථ රත්තිපරියොසානෙ ආගමනවසෙන අරුණුග්ගමනං දස්සිතං, න අතීතාරුණවසෙනාති। ජාතකට්ඨකථායම්පි (ජා॰ අට්ඨ॰ 5.21.255) “රත්තිපරියොසානෙති අත්ථො”ති। න කෙවලං මජ්ඣිමදෙසෙසු රත්තියායෙව තිප්පහාරභාවො හොති <pb M=1.27/>, අථ ඛො දිවසස්සපි। තථා හි වුත්තං අට්ඨසාලිනියං (ධ॰ ස॰ අට්ඨ॰ නිදානකථා) “සම්මාසම්බුද්ධස්ස අභිධම්මදෙසනාපරියොසානඤ්ච තෙසං භික්ඛූනං සත්තප්පකරණඋග්ගහණඤ්ච එකප්පහාරෙනෙව හොතී”ති, මූලටීකායඤ්ච (ධ॰ ස॰ මූලටී॰ නිදානකථාවණ්ණනා) <b>“එකප්පහාරෙනාති</b> එත්ථ <b>පහාරො</b>ති දිවසස්ස තතියභාගො වුච්චතී”ති, තස්මා එකො රත්තිදිවො ඡප්පහාරො හොතීති විඤ්ඤායති। එවං මජ්ඣිමදෙසවොහාරෙන තියාමසඞ්ඛාතස්ස තිප්පහාරස්ස අවසානෙ සබ්බරත්තිපරියොසානෙ උට්ඨිතං අරුණං පච්චන්තදෙසවොහාරෙන තිප්පහාරස්ස අවසානෙති ගහෙත්වා එකප්පහාරාවසෙසකාලෙ අරුණො උග්ගතොති වුත්තත්තා අයම්පි වාදො අයුත්තොයෙව හොතීති දට්ඨබ්බො।
bod:බහවො <pb V=1.22/> පන පණ්ඩිතා “ඛුද්දසික්ඛානිස්සයෙ වුත්තං –
gax:‘සෙතරුණඤ්ච පඨමං, දුතියං නන්දියාවට්ටං।
gae:තතියං තම්බවණ්ණඤ්ච, චතුත්ථං ගද්රභං මුඛ’න්ති॥ –
uni:ඉමං ගාථං නිස්සාය එකරත්තියං අරුණො චතුක්ඛත්තුං උට්ඨහති, තත්ථ පඨමං සෙතවණ්ණං හොති, දුතියං නන්දියාවට්ටපුප්ඵවණ්ණං හොති, තතියං තම්බවණ්ණං හොති, චතුත්ථං ගද්රභමුඛවණ්ණං හොතී”ති වත්වා රත්තොභාසතො පුරෙතරං අතීතරත්තිකාලෙයෙව වත්තනික්ඛිපනාදිකම්මං කරොන්ති। තෙසං තං කරණං අනිසම්මකාරිතං ආපජ්ජති। අයඤ්හි ගාථා නෙව පාළියං දිස්සති, න අට්ඨකථායං, න ටීකාසු, කෙවලං නිස්සයෙ එව, නිස්සයෙසු ච එකස්මිංයෙව ඛුද්දසික්ඛානිස්සයෙ දිස්සති, න අඤ්ඤනිස්සයෙසු, තත්ථාපි නෙව පුබ්බාපරසම්බන්ධො දිස්සති, න හෙතුඵලාදිභාවො, න ච ලිඞ්ගනියමොති න නිස්සයකාරාචරියෙන ඨපිතා භවෙය්ය, අථ ඛො පච්ඡා අඤ්ඤෙහි ලෙඛකෙහි වා අත්තනො ඉච්ඡානුරූපං ලිඛිතා භවෙය්ය, තස්මා අයං ගාථා කුතො ආභතා පාළිතො වා අට්ඨකථාතො <pb M=1.28/> වා ටීකාතො වා විනයතො වා සුත්තන්තතො වා අභිධම්මතො වාති පභවං අපරියෙසිත්වා නිස්සයෙ දිට්ඨමත්තමෙව සාරතො ගහෙත්වා පාළියට්ඨකථාටීකාසු වුත්තවචනං අනිසාමෙත්වා කතත්තා අනිසම්මකාරිතං ආපජ්ජති।
bod:තත්රායං පාළි “තෙන ඛො පන සමයෙන බුද්ධො භගවා සීතාසු හෙමන්තිකාසු රත්තීසු අන්තරට්ඨකාසු හිමපාතසමයෙ රත්තිං අජ්ඣොකාසෙ එකචීවරො නිසීදි, න භගවන්තං සීතං අහොසි। නික්ඛන්තෙ පඨමෙ යාමෙ සීතං භගවන්තං අහොසි, දුතියං භගවා චීවරං පාරුපි, න භගවන්තං සීතං අහොසි। නික්ඛන්තෙ මජ්ඣිමෙ යාමෙ සීතං භගවන්තං අහොසි, තතියං භගවා චීවරං පාරුපි, න භගවන්තං සීතං අහොසි। නික්ඛන්තෙ පච්ඡිමෙ යාමෙ උද්ධස්තෙ අරුණෙ නන්දිමුඛියා රත්තියා සීතං භගවන්තං අහොසි, චතුත්ථං භගවා චීවරං පාරුපි, න භගවන්තං සීතං අහොසී”ති। අයං මහාවග්ගෙ (මහාව॰ 346) චීවරක්ඛන්ධකාගතා විනයපාළි। පාළියං <b>නන්දිමුඛියා</b>ති තුට්ඨිමුඛියා, පසන්නදිසාමුඛායාති අත්ථො। අයං තංසංවණ්ණනාය විමතිවිනොදනීපාඨො (වි॰ වි॰ ටී॰ මහාවග්ග 2.346)।
bod:“තෙන ඛො පන සමයෙන බුද්ධො භගවා සාවත්ථියං විහරති පුබ්බාරාමෙ මිගාරමාතුපාසාදෙ <pb V=1.23/>। තෙන ඛො පන සමයෙන භගවා තදහුපොසථෙ භික්ඛුසඞ්ඝපරිවුතො නිසින්නො හොති। අථ ඛො ආයස්මා ආනන්දො අභික්කන්තාය රත්තියා නික්ඛන්තෙ පඨමෙ යාමෙ උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච – අභික්කන්තා, භන්තෙ රත්ති, නික්ඛන්තො පඨමො යාමො, චිරනිසින්නො භික්ඛුසඞ්ඝො, උද්දිසතු, භන්තෙ, භගවා භික්ඛූනං පාතිමොක්ඛන්ති। එවං වුත්තෙ භගවා තුණ්හී අහොසි। දුතියම්පි ඛො ආයස්මා <pb M=1.29/> ආනන්දො අභික්කන්තාය රත්තියා නික්ඛන්තෙ මජ්ඣිමෙ යාමෙ උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච – අභික්කන්තා, භන්තෙ, රත්ති, නික්ඛන්තො මජ්ඣිමො යාමො, චිරනිසින්නො භික්ඛුසඞ්ඝො, උද්දිසතු, භන්තෙ, භගවා භික්ඛූනං පාතිමොක්ඛන්ති। දුතියම්පි භගවා තුණ්හී අහොසි। තතියම්පි ඛො ආයස්මා ආනන්දො අභික්කන්තාය රත්තියා නික්ඛන්තෙ පච්ඡිමෙ යාමෙ උද්ධස්තෙ අරුණෙ නන්දිමුඛියා රත්තියා උට්ඨායාසනා එකංසං උත්තරාසඞ්ගං කරිත්වා යෙන භගවා තෙනඤ්ජලිං පණාමෙත්වා භගවන්තං එතදවොච – අභික්කන්තා, භන්තෙ, රත්ති, නික්ඛන්තො පච්ඡිමො යාමො, උද්ධස්තං අරුණං, නන්දිමුඛී රත්ති, චිරනිසින්නො භික්ඛුසඞ්ඝො, උද්දිසතු භන්තෙ භගවා භික්ඛූනං පාතිමොක්ඛන්ති। අපරිසුද්ධා, ආනන්ද, පරිසා”ති (චූළව॰ 383)। අයං චූළවග්ගෙ පාතිමොක්ඛට්ඨපනක්ඛන්ධකාගතා අපරාපි විනයපාළි।
bod:<b>නන්දිමුඛියා රත්තියා</b>ති අරුණුට්ඨිතකාලෙ පීතිමුඛා විය රත්ති ඛායති। තෙනාහ “නන්දිමුඛියා”ති (චූළව॰ අට්ඨ॰ 383) අයං තංසංවණ්ණනාභූතසමන්තපාසාදිකට්ඨකථාපාඨො। <b>අභික්කන්තා</b>ති පරික්ඛීණා। <b>උද්ධස්තෙ අරුණෙ</b>ති උග්ගතෙ අරුණසීසෙ। <b>නන්දිමුඛියා</b>ති තුට්ඨිමුඛියා। අයං තංසංවණ්ණනාභූතසාරත්ථදීපනීපාඨො (සාරත්ථ॰ ටී॰ චූළවග්ග 3.383)। පාළියං <b>නන්දිමුඛියා</b>ති ඔදාතදිසාමුඛිතාය තුට්ඨමුඛියා। අයං තංසංවණ්ණනාය (වි॰ වි॰ ටී॰ චූළවග්ග 2.283) විමතිවිනොදනීපාඨො।
bod:“තතියම්පි ඛො ආයස්මා ආනන්දො අභික්කන්තායරත්තියා නික්ඛන්තෙ පච්ඡිමෙ යාමෙ උද්ධස්තෙ අරුණෙ නන්දිමුඛියා රත්තියා උට්ඨායාසනා එකංසං චීවරං කත්වා යෙන භගවා තෙනඤ්ජලිං පණාමෙත්වා භගවන්තං එතදවොච – අභික්කන්තා, භන්තෙ, රත්ති, නික්ඛන්තො පච්ඡිමො යාමො, උද්ධස්තො අරුණො, නන්දිමුඛී රත්ති, චිරනිසින්නා ආගන්තුකා භික්ඛූ, පටිසම්මොදතු, භන්තෙ, භගවා <pb M=1.30/> ආගන්තුකෙ භික්ඛූ”ති। අයං උදානාගතා සුත්තන්තපාළි (උදා॰ 45)। <b>උද්ධස්තෙ</b> <pb V=1.24/> <b>අරුණෙ</b>ති උග්ගතෙ අරුණෙ। අරුණො නාම පුරත්ථිමදිසායං සූරියොදයතො පුරෙතරමෙව උට්ඨිතොභාසො। <b>නන්දිමුඛියා රත්තියා</b>ති අරුණස්ස උග්ගතත්තා එව අරුණොභාය සූරියාලොකූපජීවිනො සත්තෙ නන්දාපනමුඛියා රත්තියා ජාතාය, විභායමානායාති අත්ථො। අයං තංසංවණ්ණනාභූතා උදානට්ඨකථා (උදා॰ අට්ඨ॰ 23)।
bod:ඉති එත්තකාසු විනයසුත්තන්තාගතාසු පාළියට්ඨකථාටීකාසු එකස්මිම්පිඨානෙ අරුණො චතුක්ඛත්තුං උග්ගතොති නත්ථි, එකවාරමෙව වුත්තො। චතුබ්බිධවණ්ණසමන්නාගතොතිපි නත්ථි, එකවණ්ණො එව වුත්තො। ජාතකට්ඨකථායම්පි (ජා॰ අට්ඨ॰ 5.21.255) රත්තවණ්ණො එව වුත්තො, න සෙතවණ්ණාදිකො। <b>නන්දිමුඛී</b>ති ච සත්තෙ නන්දාපනදිසාමුඛී රත්ති එව වුත්තා, න අරුණස්ස නන්දියාවට්ටපුප්ඵසදිසවණ්ණතා। තෙනාහ “සත්තෙ නන්දාපනමුඛියා රත්තියා”ති। එවං අභිධානප්පදීපිකාපකරණවචනෙන විරුද්ධත්තා පාළියට්ඨකථාදීහි අසංසන්දනතො දුබ්බලසාධකත්තා ච අයම්පි වාදො අයුත්තොයෙවාති දට්ඨබ්බො, තස්මා සම්මාසම්බුද්ධස්ස ආණං අනතික්කන්තෙන ලජ්ජිභික්ඛුනා යදි කෙනචි අප්පටිච්ඡන්නෙ විවටොකාසෙ හොති, මච්ඡක්ඛිසමානඅබ්යත්තරත්තොභාසස්ස පඤ්ඤායමානකාලතො පට්ඨාය වත්තනික්ඛිපනාදිකම්මං කාතබ්බං।
bod:යදි පන පබ්බතාදිනා පටිච්ඡන්නට්ඨානං හොති, යත්තකෙන කාලෙන විවටට්ඨානෙ රත්තොභාසො පඤ්ඤායති, සූරියමණ්ඩලස්ස දිස්සනකාලතො එකඝටිකාමත්තෙන වා ද්විඝටිකාමත්තෙන වා තත්තකං කාලං සල්ලක්ඛෙත්වා ඉමස්මිං කාලෙ අරුණො උග්ගතො භවෙය්යාති තක්කෙත්වා කාතබ්බං, සංසයං අනිච්ඡන්තෙන තතොපි කඤ්චිකාලං අධිවාසෙත්වා නිස්සංසයකාලෙ කත්තබ්බං, අයං තත්ථ <pb M=1.31/> සාමීචි। අයං පන වාදො යථාවුත්තප්පකරණවචනෙහි සුට්ඨු සංසන්දති යථා ගඞ්ගොදකෙන යමුනොදකං, තස්මා පණ්ඩිතෙහි පුනප්පුනං පුබ්බාපරං ආලොළෙන්තෙන මනසි කාතබ්බො। එවං මනසි කරිත්වා අරුණපටිසංයුත්තෙසු ඨානෙසු සංසයො ඡින්දිතබ්බො, සංසයං ඡින්දිත්වා විසාරදෙන හුත්වා තං තං කම්මං කාතබ්බන්ති।
gax:විසුද්ධත්ථාය සීලස්ස, භික්ඛූනං පියසීලිනං।
gae:කතාරුණකථා එසා, න සාරම්භාදිකාරණා॥
gax:තස්මා <pb V=1.25/> සුට්ඨූපධාරෙත්වා, යුත්තං ගණ්හන්තු සාධවො।
gae:අයුත්තඤ්චෙ ඡඩ්ඩයන්තු, මා හොන්තු දුම්මනාදයොති॥
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:දිවාසෙය්යවිනිච්ඡයකථාලඞ්කාරො නාම
cen:පඨමො පරිච්ඡෙදො।
