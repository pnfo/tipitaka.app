cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:චූළනිද්දෙසපාළි
cha:පාරායනවග්ගො
sub:වත්ථුගාථා
gax:1:කොසලානං <pb T=.1/> <pb V=.1/> <pb M=.1/> පුරා රම්මා, අගමා දක්ඛිණාපථං।
gae:ආකිඤ්චඤ්ඤං පත්ථයානො, බ්රාහ්මණො මන්තපාරගූ॥
gax:2:සො අස්සකස්ස විසයෙ, මළකස්ස <n>අළකස්ස (සු॰ නි॰ 983) මුළකස්ස (ස්යා॰), මූළ්හකස්ස (ක॰)</n> සමාසනෙ <n>සමාසන්නෙ (ක॰)</n>।
gae:වසි ගොධාවරීකූලෙ, උඤ්ඡෙන ච ඵලෙන ච॥
gax:3:තස්සෙව <n>තංයෙව (ක॰) අට්ඨකථා ඔලොකෙතබ්බා</n> උපනිස්සාය, ගාමො ච විපුලො අහු।
gae:තතො ජාතෙන ආයෙන, මහායඤ්ඤමකප්පයි॥
gax:4:මහායඤ්ඤං යජිත්වාන, පුන පාවිසි අස්සමං।
gae:තස්මිං පටිපවිට්ඨම්හි, අඤ්ඤො ආගඤ්ඡි බ්රාහ්මණො॥
gax:5:උග්ඝට්ටපාදො <pb V=.2/> තසිතො <n>තස්සිතො (ක॰)</n>, පඞ්කදන්තො රජස්සිරො।
gae:සො <pb T=.2/> ච නං උපසඞ්කම්ම, සතානි පඤ්ච යාචති॥
gax:6:තමෙනං බාවරී දිස්වා, ආසනෙන නිමන්තයි।
gae:සුඛඤ්ච කුසලං පුච්ඡි, ඉදං වචනමබ්රවි <n>වචනමබ්රුවි (සී॰)</n>॥
gax:7:“යං ඛො මම දෙය්යධම්මං, සබ්බං විසජ්ජිතං මයා।
gae:අනුජානාහි මෙ බ්රහ්මෙ, නත්ථි පඤ්චසතානි මෙ”॥
gax:8:“සචෙ <pb M=.2/> මෙ යාචමානස්ස, භවං නානුපදස්සති <n>පදෙස්සති (ක॰)</n>।
gae:සත්තමෙ දිවසෙ තුය්හං, මුද්ධා ඵලතු සත්තධා”॥
gax:9:අභිසඞ්ඛරිත්වා කුහකො, භෙරවං සො අකිත්තයි।
gae:තස්ස තං වචනං සුත්වා, බාවරී දුක්ඛිතො අහු॥
gax:10:උස්සුස්සති අනාහාරො, සොකසල්ලසමප්පිතො।
gae:අථොපි එවං චිත්තස්ස, ඣානෙ න රමතී මනො॥
gax:11:උත්රස්තං දුක්ඛිතං දිස්වා, දෙවතා අත්ථකාමිනී।
gae:බාවරිං උපසඞ්කම්ම, ඉදං වචනමබ්රවි॥
gax:12:“න සො මුද්ධං පජානාති, කුහකො සො ධනත්ථිකො।
gae:මුද්ධනි මුද්ධපාතෙ <n>මුද්ධනිම්මුද්ධපාතෙ (ක॰)</n> වා, ඤාණං තස්ස න විජ්ජති”॥
gax:13:“භොතී <n>භොති (ක॰)</n> චරහි ජානාති, තං මෙ අක්ඛාහි පුච්ඡිතා।
gae:මුද්ධං මුද්ධාධිපාතඤ්ච <n>මුද්ධාතිපාතඤ්ච (ක॰)</n>, තං සුණොම වචො තව”॥
gax:14:“අහම්පෙතං න ජානාමි, ඤාණං මෙත්ථ න විජ්ජති।
gae:මුද්ධනි මුද්ධාධිපාතෙ ච, ජිනානඤ්හෙත්ථ <n>ජනානඤ්හෙත්ථ (ක॰)</n> දස්සනං”॥
gax:15:“අථ <pb T=.3/> කො චරහි <n>යො චරති (ක॰)</n> ජානාති, අස්මිං පථවිමණ්ඩලෙ <n>පුථවිමණ්ඩලෙ (සී॰)</n>।
gae:මුද්ධං මුද්ධාධිපාතඤ්ච, තං මෙ අක්ඛාහි දෙවතෙ”॥
gax:16:“පුරා කපිලවත්ථුම්හා, නික්ඛන්තො ලොකනායකො।
gae:අපච්චො ඔක්කාකරාජස්ස, සක්යපුත්තො පභඞ්කරො॥
gax:17:“සො හි බ්රාහ්මණ සම්බුද්ධො, සබ්බධම්මාන පාරගූ।
gax:සබ්බාභිඤ්ඤාබලප්පත්තො <n>ඵලප්පත්තො (ක॰)</n>, සබ්බධම්මෙසු චක්ඛුමා।
gae:සබ්බකම්මක්ඛයං පත්තො, විමුත්තො උපධික්ඛයෙ॥
gax:18:“බුද්ධො සො භගවා ලොකෙ, ධම්මං දෙසෙති චක්ඛුමා।
gae:තං ත්වං ගන්ත්වාන පුච්ඡස්සු, සො තෙ තං බ්යාකරිස්සති”॥
gax:19:සම්බුද්ධොති <pb V=.3/> වචො සුත්වා, උදග්ගො බාවරී අහු।
gae:සොකස්ස තනුකො ආසි, පීතිඤ්ච විපුලං ලභි॥
gax:20:සො <pb M=.3/> බාවරී අත්තමනො උදග්ගො, තං දෙවතං පුච්ඡති වෙදජාතො।
gax:“කතමම්හි ගාමෙ නිගමම්හි වා පන, කතමම්හි වා ජනපදෙ ලොකනාථො।
gae:යත්ථ ගන්ත්වාන පස්සෙමු, සම්බුද්ධං ද්විපදුත්තමං”॥
gax:21:“සාවත්ථියං කොසලමන්දිරෙ ජිනො, පහූතපඤ්ඤො වරභූරිමෙධසො।
gae:සො සක්යපුත්තො විධුරො අනාසවො, මුද්ධාධිපාතස්ස විදූ නරාසභො”॥
gax:22:තතො <pb T=.4/> ආමන්තයී සිස්සෙ, බ්රාහ්මණෙ මන්තපාරගූ <n>පාරගෙ (ස්යා॰)</n>।
gae:“එථ මාණවා අක්ඛිස්සං, සුණාථ වචනං මම॥
gax:23:“යස්සෙසො දුල්ලභො ලොකෙ, පාතුභාවො අභිණ්හසො।
gax:ස්වාජ්ජ ලොකම්හි උප්පන්නො, සම්බුද්ධො ඉති විස්සුතො।
gae:ඛිප්පං ගන්ත්වාන සාවත්ථිං, පස්සව්හො ද්විපදුත්තමං”॥
gax:24:“කථං චරහි ජානෙමු, දිස්වා බුද්ධොති බ්රාහ්මණ।
gae:අජානතං නො පබ්රූහි, යථා ජානෙමු තං මයං”॥
gax:25:“ආගතානි හි මන්තෙසු, මහාපුරිසලක්ඛණා।
gae:ද්වත්තිංසානි ච බ්යාක්ඛාතා, සමත්තා අනුපුබ්බසො॥
gax:26:“යස්සෙතෙ හොන්ති ගත්තෙසු, මහාපුරිසලක්ඛණා।
gae:ද්වෙයෙව තස්ස ගතියො, තතියා හි න විජ්ජති॥
gax:27:“සචෙ අගාරං ආවසති, විජෙය්ය පථවිං ඉමං।
gae:අදණ්ඩෙන අසත්ථෙන, ධම්මෙන අනුසාසති॥
gax:28:“සචෙ ච සො පබ්බජති, අගාරා අනගාරියං।
gae:විවට්ටච්ඡදො <n>විවත්තච්ඡද්දො (සී॰)</n> සම්බුද්ධො, අරහා භවති අනුත්තරො॥
gax:29:“ජාතිං ගොත්තඤ්ච ලක්ඛණං, මන්තෙ සිස්සෙ පුනාපරෙ।
gae:මුද්ධං මුද්ධාධිපාතඤ්ච, මනසායෙව පුච්ඡථ॥
gax:30:“අනාවරණදස්සාවී, යදි බුද්ධො භවිස්සති।
gae:මනසා පුච්ඡිතෙ පඤ්හෙ, වාචාය විසජ්ජිස්සති” <n>විස්සජිස්සති (ක॰)</n>॥
gax:31:බාවරිස්ස <pb T=.5/> <pb M=.4/> වචො සුත්වා, සිස්සා සොළස බ්රාහ්මණා।
gae:අජිතො තිස්සමෙත්තෙය්යො, පුණ්ණකො අථ මෙත්තගූ॥
gax:32:ධොතකො උපසීවො ච, නන්දො ච අථ හෙමකො।
gae:තොදෙය්ය-කප්පා දුභයො, ජතුකණ්ණී ච පණ්ඩිතො॥
gax:33:භද්රාවුධො <pb V=.4/> උදයො ච, පොසාලො චාපි බ්රාහ්මණො।
gax:මොඝරාජා ච මෙධාවී, පිඞ්ගියො ච මහාඉසි॥
gax:34:පච්චෙකගණිනො සබ්බෙ, සබ්බලොකස්ස විස්සුතා।
gax:ඣායී ඣානරතා ධීරා, පුබ්බවාසනවාසිතා॥
gax:35:බාවරිං අභිවාදෙත්වා, කත්වා ච නං පදක්ඛිණං।
gax:ජටාජිනධරා සබ්බෙ, පක්කාමුං උත්තරාමුඛා॥
gax:36:මළකස්ස පතිට්ඨානං, පුරමාහිස්සතිං <n>පුරමාහියති (ක॰)</n> තදා <n>සදා (ක॰)</n>।
gae:උජ්ජෙනිඤ්චාපි ගොනද්ධං, වෙදිසං වනසව්හයං॥
gax:37:කොසම්බිඤ්චාපි සාකෙතං, සාවත්ථිඤ්ච පුරුත්තමං।
gae:සෙතබ්යං කපිලවත්ථුං, කුසිනාරඤ්ච මන්දිරං॥
gax:38:පාවඤ්ච භොගනගරං, වෙසාලිං මාගධං පුරං।
gae:පාසාණකං චෙතියඤ්ච, රමණීයං මනොරමං॥
gax:39:තසිතොවුදකං සීතං, මහාලාභංව වාණිජො।
gae:ඡායං ඝම්මාභිතත්තොව තුරිතා පබ්බතමාරුහුං॥
gax:40:භගවා තම්හි සමයෙ, භික්ඛුසඞ්ඝපුරක්ඛතො।
gae:භික්ඛූනං ධම්මං දෙසෙති, සීහොව නදතී වනෙ॥
gax:41:අජිතො <pb T=.6/> අද්දස බුද්ධං, පීතරංසිංව <n>ජිතරංසිං සීතරංසිං (ක॰), වීතරංසිං (සී॰ ස්යා॰)</n> භාණුමං।
gae:චන්දං යථා පන්නරසෙ, පරිපූරං <n>පාරිපූරිං (සී॰ ස්යා॰)</n> උපාගතං॥
gax:42:අථස්ස ගත්තෙ දිස්වාන, පරිපූරඤ්ච බ්යඤ්ජනං।
gae:එකමන්තං ඨිතො හට්ඨො, මනොපඤ්හෙ අපුච්ඡථ॥
gax:43:“ආදිස්ස ජම්මනං බ්රූහි, ගොත්තං බ්රූහි සලක්ඛණං।
gae:මන්තෙසු පාරමිං බ්රූහි, කති වාචෙති බ්රාහ්මණො”॥
gax:44:“වීසං <pb M=.5/> වස්සසතං ආයු, සො ච ගොත්තෙන බාවරී।
gae:තීණිස්ස ලක්ඛණා ගත්තෙ, තිණ්ණං වෙදාන පාරගූ॥
gax:45:“ලක්ඛණෙ ඉතිහාසෙ ච, සනිඝණ්ඩුසකෙටුභෙ।
gae:පඤ්චසතානි වාචෙති, සධම්මෙ පාරමිං ගතො”॥
gax:46:“ලක්ඛණානං පවිචයං, බාවරිස්ස නරුත්තම।
gae:තණ්හච්ඡිද <n>කඞ්ඛච්ඡිද (ක॰)</n> පකාසෙහි, මා නො කඞ්ඛායිතං අහු”॥
gax:47:“මුඛං ජිව්හාය ඡාදෙති, උණ්ණස්ස භමුකන්තරෙ।
gae:කොසොහිතං වත්ථගුය්හං, එවං ජානාහි මාණව”॥
gax:48:පුච්ඡඤ්හි <pb V=.5/> කිඤ්චි අසුණන්තො, සුත්වා පඤ්හෙ වියාකතෙ।
gae:විචින්තෙති ජනො සබ්බො, වෙදජාතො කතඤ්ජලී॥
gax:49:“කො නු දෙවො වා බ්රහ්මා වා, ඉන්දො වාපි සුජම්පති।
gae:මනසා පුච්ඡිතෙ පඤ්හෙ, කමෙතං පටිභාසති॥
gax:50:“මුද්ධං මුද්ධාධිපාතඤ්ච, බාවරී පරිපුච්ඡති।
gae:තං බ්යාකරොහි භගවා, කඞ්ඛං විනය නො ඉසෙ”॥
gax:51:“අවිජ්ජා <pb T=.7/> මුද්ධාති ජානාහි, විජ්ජා මුද්ධාධිපාතිනී।
gae:සද්ධාසතිසමාධීහි, ඡන්දවීරියෙන සංයුතා”॥
gax:52:තතො වෙදෙන මහතා, සන්ථම්භෙත්වාන මාණවො।
gae:එකංසං අජිනං කත්වා, පාදෙසු සිරසා පති॥
gax:53:“බාවරී බ්රාහ්මණො භොතො, සහ සිස්සෙහි මාරිස।
gae:උදග්ගචිත්තො සුමනො, පාදෙ වන්දති චක්ඛුම”॥
gax:54:“සුඛිතො බාවරී හොතු, සහ සිස්සෙහි බ්රාහ්මණො।
gae:ත්වඤ්චාපි සුඛිතො හොහි, චිරං ජීවාහි මාණව॥
gax:55:“බාවරිස්ස ච තුය්හං වා, සබ්බෙසං සබ්බසංසයං।
gae:කතාවකාසා පුච්ඡව්හො, යං කිඤ්චි මනසිච්ඡථ”॥
gax:56:සම්බුද්ධෙන කතොකාසො, නිසීදිත්වාන පඤ්ජලී।
gae:අජිතො පඨමං පඤ්හං, තත්ථ පුච්ඡි තථාගතං॥
cen:වත්ථුගාථා නිට්ඨිතා।
sub:1:අජිතමාණවපුච්ඡා
gax:57:“කෙනස්සු <pb M=.6/> නිවුතො ලොකො, [ඉච්චායස්මා අජිතො]
gax:කෙනස්සු නප්පකාසති।
gae:කිස්සාභිලෙපනං බ්රූසි, කිංසු තස්ස මහබ්භයං”॥
gax:58:“අවිජ්ජාය <pb V=.6/> නිවුතො ලොකො, [අජිතාති භගවා]
gax:වෙවිච්ඡා පමාදා නප්පකාසති।
gae:ජප්පාභිලෙපනං බ්රූමි, දුක්ඛමස්ස මහබ්භයං”॥
gax:59:“සවන්ති සබ්බධි සොතා, [ඉච්චායස්මා අජිතො]
gax:සොතානං කිං නිවාරණං।
gae:සොතානං සංවරං බ්රූහි, කෙන සොතා පිධිය්යරෙ”॥
gax:60:“යානි සොතානි ලොකස්මිං, [අජිතාති භගවා]
gax:සති තෙසං නිවාරණං।
gae:සොතානං සංවරං බ්රූමි, පඤ්ඤායෙතෙ පිධිය්යරෙ”॥
gax:61:“පඤ්ඤා චෙව සති චාපි <n>සතී චෙව (සී॰)</n>, [ඉච්චායස්මා අජිතො]
gae:නාමරූපඤ්ච මාරිස।
gax:එතං මෙ පුට්ඨො පබ්රූහි, කත්ථෙතං උපරුජ්ඣති”॥
gax:62:“යමෙතං පඤ්හං අපුච්ඡි, අජිත තං වදාමි තෙ।
gax:යත්ථ නාමඤ්ච රූපඤ්ච, අසෙසං උපරුජ්ඣති।
gae:විඤ්ඤාණස්ස නිරොධෙන, එත්ථෙතං උපරුජ්ඣති”॥
gax:63:“යෙ ච සඞ්ඛාතධම්මාසෙ, යෙ ච සෙඛා <n>සෙක්ඛා (ක॰)</n> පුථූ ඉධ।
gae:තෙසං මෙ නිපකො ඉරියං, පුට්ඨො පබ්රූහි මාරිස”॥
gax:64:“කාමෙසු නාභිගිජ්ඣෙය්ය, මනසානාවිලො සියා।
gae:කුසලො සබ්බධම්මානං, සතො භික්ඛු පරිබ්බජෙ”ති॥
cen:අජිතමාණවපුච්ඡා පඨමා।
sub:2:තිස්සමෙත්තෙය්යමාණවපුච්ඡා
gax:65:“කොධ <pb M=.7/> සන්තුසිතො ලොකෙ, [ඉච්චායස්මා තිස්සමෙත්තෙය්යො]
gax:කස්ස නො සන්ති ඉඤ්ජිතා।
gax:කො උභන්තමභිඤ්ඤාය, මජ්ඣෙ මන්තා න ලිප්පති <n>න පිම්පති (බහූසු)</n>।
gae:කං බ්රූසි මහාපුරිසොති, කො ඉධ සිබ්බිනිමච්චගා”ති <n>සිබ්බනිමච්චගා (සී॰ ස්යා॰)</n>॥
gax:66:“කාමෙසු <pb V=.7/> බ්රහ්මචරියවා, [මෙත්තෙය්යාති භගවා]
gax:වීතතණ්හො සදා සතො।
gae:සඞ්ඛාය නිබ්බුතො භික්ඛු, තස්ස නො සන්ති ඉඤ්ජිතා॥
gax:67:“සො උභන්තමභිඤ්ඤාය, මජ්ඣෙ මන්තා න ලිප්පති।
gae:තං බ්රූමි මහාපුරිසොති, සො ඉධ සිබ්බිනිමච්චගා”ති॥
cen:තිස්සමෙත්තෙය්යමාණවපුච්ඡා දුතියා।
sub:3:පුණ්ණකමාණවපුච්ඡා
gax:68:“අනෙජං මූලදස්සාවිං, [ඉච්චායස්මා පුණ්ණකො]
gax:අත්ථි පඤ්හෙන ආගමං।
gax:කිං නිස්සිතා ඉසයො මනුජා, ඛත්තියා බ්රාහ්මණා දෙවතානං।
gae:යඤ්ඤමකප්පයිංසු පුථූධ ලොකෙ, පුච්ඡාමි තං භගවා බ්රූහි මෙතං”॥
gax:69:“යෙ කෙචිමෙ ඉසයො මනුජා, [පුණ්ණකාති භගවා]
gax:ඛත්තියා බ්රාහ්මණා දෙවතානං।
gax:යඤ්ඤමකප්පයිංසු පුථූධ ලොකෙ, ආසීසමානා පුණ්ණක ඉත්ථත්තං।
gae:ජරං සිතා යඤ්ඤමකප්පයිංසු”॥
gax:70:“යෙ <pb M=.8/> කෙචිමෙ ඉසයො මනුජා, [ඉච්චායස්මා පුණ්ණකො]
gax:ඛත්තියා බ්රාහ්මණා දෙවතානං।
gax:යඤ්ඤමකප්පයිංසු පුථූධ ලොකෙ, කච්චිසු තෙ භගවා යඤ්ඤපථෙ අප්පමත්තා।
gae:අතාරුං ජාතිඤ්ච ජරඤ්ච මාරිස, පුච්ඡාමි තං භගවා බ්රූහි මෙතං”॥
gax:71:“ආසීසන්ති ථොමයන්ති, අභිජප්පන්ති ජුහන්ති। [පුණ්ණකාති භගවා]
gax:කාමාභිජප්පන්ති පටිච්ච ලාභං, තෙ යාජයොගා භවරාගරත්තා।
gae:නාතරිංසු ජාතිජරන්ති බ්රූමි”॥
gax:72:“තෙ චෙ නාතරිංසු යාජයොගා, [ඉච්චායස්මා පුණ්ණකො]
gax:යඤ්ඤෙහි ජාතිඤ්ච ජරඤ්ච මාරිස।
gax:අථ කො චරහි දෙවමනුස්සලොකෙ, අතාරි ජාතිඤ්ච ජරඤ්ච මාරිස।
gae:පුච්ඡාමි තං භගවා බ්රූහි මෙතං”॥
gax:73:“සඞ්ඛාය <pb V=.8/> ලොකස්මි පරොපරානි, [පුණ්ණකාති භගවා]
gax:යස්සිඤ්ජිතං නත්ථි කුහිඤ්චි ලොකෙ।
gae:සන්තො විධූමො අනීඝො නිරාසො, අතාරි සො ජාතිජරන්ති බ්රූමී”ති॥
cen:පුණ්ණකමාණවපුච්ඡා තතියා।
sub:4:මෙත්තගූමාණවපුච්ඡා
gax:74:“පුච්ඡාමි තං භගවා බ්රූහි මෙතං, [ඉච්චායස්මා මෙත්තගූ]
gax:මඤ්ඤාමි තං වෙදගුං භාවිතත්තං।
gae:කුතො නු දුක්ඛා සමුදාගතා ඉමෙ, යෙ කෙචි ලොකස්මිමනෙකරූපා”॥
gax:75:“දුක්ඛස්ස <pb M=.9/> වෙ මං පභවං අපුච්ඡසි, [මෙත්තගූති භගවා]
gax:තං තෙ පවක්ඛාමි යථා පජානං।
gae:උපධිනිදානා පභවන්ති දුක්ඛා, යෙ කෙචි ලොකස්මිමනෙකරූපා॥
gax:76:“යො වෙ අවිද්වා උපධිං කරොති, පුනප්පුනං දුක්ඛමුපෙති මන්දො।
gae:තස්මා පජානං උපධිං න කයිරා, දුක්ඛස්ස ජාතිප්පභවානුපස්සී”॥
gax:77:“යං තං අපුච්ඡිම්හ අකිත්තයී නො, අඤ්ඤං තං පුච්ඡාම තදිඞ්ඝ බ්රූහි।
gax:‘කථං නු ධීරා විතරන්ති ඔඝං, ජාතිං ජරං සොකපරිද්දවඤ්ච’।
gae:තං මෙ මුනි සාධු වියාකරොහි, තථා හි තෙ විදිතො එස ධම්මො”॥
gax:78:“කිත්තයිස්සාමි තෙ ධම්මං, [මෙත්තගූති භගවා]
gax:දිට්ඨෙ ධම්මෙ අනීතිහං।
gae:යං විදිත්වා සතො චරං, තරෙ ලොකෙ විසත්තිකං”॥
gax:79:“තඤ්චාහං අභිනන්දාමි, මහෙසි ධම්මමුත්තමං।
gae:යං විදිත්වා සතො චරං, තරෙ ලොකෙ විසත්තිකං”॥
gax:80:“යං කිඤ්චි සම්පජානාසි, [මෙත්තගූති භගවා]
gax:උද්ධං අධො තිරියඤ්චාපි මජ්ඣෙ।
gae:එතෙසු නන්දිඤ්ච නිවෙසනඤ්ච, පනුජ්ජ විඤ්ඤාණං භවෙ න තිට්ඨෙ॥
gax:81:“එවංවිහාරී <pb V=.9/> සතො අප්පමත්තො, භික්ඛු චරං හිත්වා මමායිතානි।
gae:ජාතිං ජරං සොකපරිද්දවඤ්ච, ඉධෙව විද්වා පජහෙය්ය දුක්ඛං”॥
gax:82:“එතාභිනන්දාමි <pb M=.10/> වචො මහෙසිනො, සුකිත්තිතං ගොතමනූපධීකං।
gae:අද්ධා හි භගවා පහාසි දුක්ඛං, තථා හි තෙ විදිතො එස ධම්මො॥
gax:83:“තෙ චාපි නූනප්පජහෙය්යු දුක්ඛං, යෙ ත්වං මුනි අට්ඨිතං ඔවදෙය්ය।
gae:තං තං නමස්සාමි සමෙච්ච නාග, අප්පෙව මං භගවා අට්ඨිතං ඔවදෙය්ය”॥
gax:84:“යං බ්රාහ්මණං වෙදගුමාභිජඤ්ඤා, අකිඤ්චනං කාමභවෙ අසත්තං।
gae:අද්ධා හි සො ඔඝමිමං අතාරි, තිණ්ණො ච පාරං අඛිලො අකඞ්ඛො॥
gax:85:“විද්වා ච යො වෙදගූ නරො ඉධ, භවාභවෙ සඞ්ගමිමං විසජ්ජ।
gae:සො වීතතණ්හො අනීඝො නිරාසො, අතාරි සො ජාතිජරන්ති බ්රූමී”ති॥
cen:මෙත්තගූමාණවපුච්ඡා චතුත්ථී।
sub:5:ධොතකමාණවපුච්ඡා
gax:86:“පුච්ඡාමි තං භගවා බ්රූහි මෙතං, [ඉච්චායස්මා ධොතකො]
gax:වාචාභිකඞ්ඛාමි මහෙසි තුය්හං।
gae:තව සුත්වාන නිග්ඝොසං, සික්ඛෙ නිබ්බානමත්තනො”॥
gax:87:“තෙනහාතප්පං කරොහි, [ධොතකාති භගවා]
gax:ඉධෙව නිපකො සතො।
gae:ඉතො සුත්වාන නිග්ඝොසං, සික්ඛෙ නිබ්බානමත්තනො”॥
gax:88:“පස්සාමහං දෙවමනුස්සලොකෙ, අකිඤ්චනං බ්රාහ්මණමිරියමානං।
gae:තං තං නමස්සාමි සමන්තචක්ඛු, පමුඤ්ච මං සක්ක කථංකථාහි”॥
gax:89:“නාහං <pb M=.11/> සහිස්සාමි පමොචනාය, කථංකථිං ධොතක කඤ්චි ලොකෙ।
gae:ධම්මඤ්ච සෙට්ඨං අභිජානමානො <n>ආජානමානො (සී॰ ස්යා॰ පී॰)</n>, එවං තුවං ඔඝමිමං තරෙසි”॥
gax:90:“අනුසාස බ්රහ්මෙ කරුණායමානො, විවෙකධම්මං යමහං විජඤ්ඤං।
gae:යථාහං ආකාසොව අබ්යාපජ්ජමානො, ඉධෙව සන්තො අසිතො චරෙය්යං”॥
gax:91:“කිත්තයිස්සාමි <pb V=.10/> තෙ සන්තිං, [ධොතකාති භගවා]
gax:දිට්ඨෙ ධම්මෙ අනීතිහං।
gae:යං විදිත්වා සතො චරං, තරෙ ලොකෙ විසත්තිකං”॥
gax:92:“තඤ්චාහං අභිනන්දාමි, මහෙසි සන්තිමුත්තමං।
gae:යං විදිත්වා සතො චරං, තරෙ ලොකෙ විසත්තිකං”॥
gax:93:“යං කිඤ්චි සම්පජානාසි, [ධොතකාති භගවා]
gax:උද්ධං අධො තිරියඤ්චාපි මජ්ඣෙ।
gae:එතං විදිත්වා සඞ්ගොති ලොකෙ, භවාභවාය මාකාසි තණ්හ”න්ති॥
cen:ධොතකමාණවපුච්ඡා පඤ්චමී।
sub:6:උපසීවමාණවපුච්ඡා
gax:94:“එකො අහං සක්ක මහන්තමොඝං, [ඉච්චායස්මා උපසීවො]
gax:අනිස්සිතො නො විසහාමි තාරිතුං।
gae:ආරම්මණං බ්රූහි සමන්තචක්ඛු, යං නිස්සිතො ඔඝමිමං තරෙය්යං”॥
gax:95:“ආකිඤ්චඤ්ඤං <pb M=.12/> පෙක්ඛමානො සතිමා, [උපසීවාති භගවා]
gax:නත්ථීති නිස්සාය තරස්සු ඔඝං।
gae:කාමෙ පහාය විරතො කථාහි, තණ්හක්ඛයං නත්තමහාභිපස්ස”॥
gax:96:“සබ්බෙසු කාමෙසු යො වීතරාගො, [ඉච්චායස්මා උපසීවො]
gax:ආකිඤ්චඤ්ඤං නිස්සිතො හිත්වා මඤ්ඤං।
gae:සඤ්ඤාවිමොක්ඛෙ පරමෙ විමුත්තො <n>ධිමුත්තො (ක॰)</n>, තිට්ඨෙ නු සො තත්ථ අනානුයායී” <n>අනානුවායී (ස්යා॰ ක॰)</n>॥
gax:97:“සබ්බෙසු කාමෙසු යො වීතරාගො, [උපසීවාති භගවා]
gax:ආකිඤ්චඤ්ඤං නිස්සිතො හිත්වා මඤ්ඤං।
gae:සඤ්ඤාවිමොක්ඛෙ පරමෙ විමුත්තො, තිට්ඨෙය්ය සො තත්ථ අනානුයායී”॥
gax:98:“තිට්ඨෙ චෙ සො තත්ථ අනානුයායී, පූගම්පි වස්සානං සමන්තචක්ඛු।
gae:තත්ථෙව සො සීතිසියා විමුත්තො, චවෙථ විඤ්ඤාණං තථාවිධස්ස”॥
gax:99:“අච්චි <pb V=.11/> යථා වාතවෙගෙන ඛිත්තා, [උපසීවාති භගවා]
gax:අත්ථං පලෙති න උපෙති සඞ්ඛං।
gae:එවං මුනී නාමකායා විමුත්තො, අත්ථං පලෙති න උපෙති සඞ්ඛං”॥
gax:100:“අත්ථඞ්ගතො සො උද වා සො නත්ථි, උදාහු වෙ සස්සතියා අරොගො।
gae:තං මෙ මුනී සාධු වියාකරොහි, තථා හි තෙ විදිතො එස ධම්මො”॥
gax:101:“අත්ථඞ්ගතස්ස න පමාණමත්ථි, [උපසීවාති භගවා]
gax:යෙන නං වජ්ජුං තං තස්ස නත්ථි।
gae:සබ්බෙසු ධම්මෙසු සමූහතෙසු, සමූහතා වාදපථාපි සබ්බෙ”ති॥
cen:උපසීවමාණවපුච්ඡා ඡට්ඨී।
sub:7:නන්දමාණවපුච්ඡා
gax:102:“සන්ති <pb M=.13/> ලොකෙ මුනයො, [ඉච්චායස්මා නන්දො]
gax:ජනා වදන්ති තයිදං කථංසු।
gae:ඤාණූපපන්නං මුනි නො වදන්ති, උදාහු වෙ ජීවිතෙනූපපන්නං”॥
gax:103:“න දිට්ඨියා න සුතියා න ඤාණෙන, මුනීධ නන්ද කුසලා වදන්ති।
gae:විසෙනිකත්වා අනීඝා නිරාසා, චරන්ති යෙ තෙ මුනයොති බ්රූමි”॥
gax:104:“යෙ කෙචිමෙ සමණබ්රාහ්මණාසෙ, [ඉච්චායස්මා නන්දො]
gax:දිට්ඨස්සුතෙනාපි වදන්ති සුද්ධිං।
gax:සීලබ්බතෙනාපි වදන්ති සුද්ධිං,
gax:අනෙකරූපෙන වදන්ති සුද්ධිං।
gax:කච්චිස්සු තෙ භගවා තත්ථ යතා චරන්තා,
gax:අතාරු ජාතිඤ්ච ජරඤ්ච මාරිස।
gae:පුච්ඡාමි තං භගවා බ්රූහි මෙතං”॥
gax:105:“යෙ කෙචිමෙ සමණබ්රාහ්මණාසෙ, [නන්දාති භගවා]
gax:දිට්ඨස්සුතෙනාපි වදන්ති සුද්ධිං।
gax:සීලබ්බතෙනාපි වදන්ති සුද්ධිං, අනෙකරූපෙන වදන්ති සුද්ධිං।
gae:කිඤ්චාපි තෙ තත්ථ යතා චරන්ති, නාතරිංසු ජාතිජරන්ති බ්රූමි”॥
gax:106:“යෙ <pb V=.12/> කෙචිමෙ සමණබ්රාහ්මණාසෙ, [ඉච්චායස්මා නන්දො]
gax:දිට්ඨස්සුතෙනාපි වදන්ති සුද්ධිං।
gax:සීලබ්බතෙනාපි වදන්ති සුද්ධිං, අනෙකරූපෙන වදන්ති සුද්ධිං।
gax:තෙ චෙ මුනි බ්රූසි අනොඝතිණ්ණෙ, අථ කො චරහි දෙවමනුස්සලොකෙ।
gae:අතාරි ජාතිඤ්ච ජරඤ්ච මාරිස, පුච්ඡාමි තං භගවා බ්රූහි මෙතං”॥
gax:107:“නාහං <pb M=.14/> සබ්බෙ සමණබ්රාහ්මණාසෙ, [නන්දාති භගවා]
gax:ජාතිජරාය නිවුතාති බ්රූමි।
gax:යෙ සීධ දිට්ඨං ව සුතං මුතං වා, සීලබ්බතං වාපි පහාය සබ්බං।
gax:අනෙකරූපම්පි පහාය සබ්බං, තණ්හං පරිඤ්ඤාය අනාසවාසෙ।
gae:තෙ වෙ නරා ඔඝතිණ්ණාති බ්රූමි”॥
gax:108:“එතාභිනන්දාමි වචො මහෙසිනො, සුකිත්තිතං ගොතමනූපධීකං।
gax:යෙ සීධ දිට්ඨං ව සුතං මුතං වා, සීලබ්බතං වාපි පහාය සබ්බං।
gax:අනෙකරූපම්පි පහාය සබ්බං, තණ්හං පරිඤ්ඤාය අනාසවාසෙ।
gae:අහම්පි තෙ ඔඝතිණ්ණාති බ්රූමී”ති॥
cen:නන්දමාණවපුච්ඡා සත්තමා।
sub:8:හෙමකමාණවපුච්ඡා
gax:109:“යෙ මෙ පුබ්බෙ වියාකංසු, [ඉච්චායස්මා හෙමකො]
gax:හුරං ගොතමසාසනා।
gax:ඉච්චාසි ඉති භවිස්සති, සබ්බං තං ඉතිහීතිහං।
gae:සබ්බං තං තක්කවඩ්ඪනං, නාහං තත්ථ අභිරමිං॥
gax:110:“ත්වඤ්ච මෙ ධම්මමක්ඛාහි, තණ්හානිග්ඝාතනං මුනි।
gae:යං විදිත්වා සතො චරං, තරෙ ලොකෙ විසත්තිකං”॥
gax:111:“ඉධ දිට්ඨසුතමුතවිඤ්ඤාතෙසු, පියරූපෙසු හෙමක।
gae:ඡන්දරාගවිනොදනං, නිබ්බානපදමච්චුතං॥
gax:112:“එතදඤ්ඤාය <pb V=.13/> යෙ සතා, දිට්ඨධම්මාභිනිබ්බුතා।
gae:උපසන්තා ච තෙ සදා, තිණ්ණා ලොකෙ විසත්තික”න්ති॥
cen:හෙමකමාණවපුච්ඡා අට්ඨමා।
sub:9:තොදෙය්යමාණවපුච්ඡා
gax:113:“යස්මිං <pb M=.15/> කාමා න වසන්ති, [ඉච්චායස්මා තොදෙය්යො]
gax:තණ්හා යස්ස න විජ්ජති।
gax:කථංකථා ච යො තිණ්ණො, විමොක්ඛො තස්ස කීදිසො”॥
gax:114:“යස්මිං කාමා න වසන්ති, [තොදෙය්යාති භගවා]
gax:තණ්හා යස්ස න විජ්ජති।
gae:කථංකථා ච යො තිණ්ණො, විමොක්ඛො තස්ස නාපරො”॥
gax:115:“නිරාසසො සො උද ආසසානො <n>ආසයානො (ක॰)</n>, පඤ්ඤාණවා සො උද පඤ්ඤකප්පී।
gae:මුනිං අහං සක්ක යථා විජඤ්ඤං, තං මෙ වියාචික්ඛ සමන්තචක්ඛු”॥
gax:116:“නිරාසසො සො න ච ආසසානො, පඤ්ඤාණවා සො න ච පඤ්ඤකප්පී।
gae:එවම්පි තොදෙය්ය මුනිං විජාන, අකිඤ්චනං කාමභවෙ අසත්ත”න්ති॥
cen:තොදෙය්යමාණවපුච්ඡා නවමා।
sub:10:කප්පමාණවපුච්ඡා
gax:117:“මජ්ඣෙ සරස්මිං තිට්ඨතං, [ඉච්චායස්මා කප්පො]
gax:ඔඝෙ ජාතෙ මහබ්භයෙ।
gax:ජරාමච්චුපරෙතානං, දීපං පබ්රූහි මාරිස।
gae:ත්වඤ්ච මෙ දීපමක්ඛාහි, යථායිදං නාපරං සියා”॥
gax:118:“මජ්ඣෙ සරස්මිං තිට්ඨතං, [කප්පාති භගවා]
gax:ඔඝෙ ජාතෙ මහබ්භයෙ।
gae:ජරාමච්චුපරෙතානං, දීපං පබ්රූමි කප්ප තෙ॥
gax:119:“අකිඤ්චනං <pb V=.14/> <pb M=.16/> අනාදානං, එතං දීපං අනාපරං।
gae:නිබ්බානං ඉති නං බ්රූමි, ජරාමච්චුපරික්ඛයං॥
gax:120:“එතදඤ්ඤාය යෙ සතා, දිට්ඨධම්මාභිනිබ්බුතා।
gae:න තෙ මාරවසානුගා, න තෙ මාරස්ස පට්ඨගූ”ති <n>පද්ධගූ (සී॰)</n>॥
cen:කප්පමාණවපුච්ඡා දසමා।
sub:11:ජතුකණ්ණිමාණවපුච්ඡා
gax:121:“සුත්වානහං වීරමකාමකාමිං, [ඉච්චායස්මා ජතුකණ්ණි]
gax:ඔඝාතිගං පුට්ඨුමකාමමාගමං।
gae:සන්තිපදං බ්රූහි සහජනෙත්ත, යථාතච්ඡං භගවා බ්රූහි මෙතං॥
gax:122:“භගවා හි කාමෙ අභිභුය්ය ඉරියති, ආදිච්චොව පථවිං තෙජී තෙජසා।
gax:පරිත්තපඤ්ඤස්ස මෙ භූරිපඤ්ඤ, ආචික්ඛ ධම්මං යමහං විජඤ්ඤං।
gae:ජාතිජරාය ඉධ විප්පහානං”॥
gax:123:“කාමෙසු විනය ගෙධං, [ජතුකණ්ණීති භගවා]
gax:නෙක්ඛම්මං දට්ඨු ඛෙමතො।
gae:උග්ගහිතං නිරත්තං වා, මා තෙ විජ්ජිත්ථ කිඤ්චනං॥
gax:124:“යං පුබ්බෙ තං විසොසෙහි, පච්ඡා තෙ මාහු කිඤ්චනං।
gae:මජ්ඣෙ චෙ නො ගහෙස්සසි, උපසන්තො චරිස්සසි॥
gax:125:“සබ්බසො නාමරූපස්මිං, වීතගෙධස්ස බ්රාහ්මණ।
gae:ආසවාස්ස න විජ්ජන්ති, යෙහි මච්චුවසං වජෙ”ති॥
cen:ජතුකණ්ණිමාණවපුච්ඡා එකාදසමා।
sub:12:භද්රාවුධමාණවපුච්ඡා
gax:126:“ඔකඤ්ජහං <pb V=.15/> <pb M=.17/> තණ්හච්ඡිදං අනෙජං, [ඉච්චායස්මා භද්රාවුධො]
gax:නන්දිඤ්ජහං ඔඝතිණ්ණං විමුත්තං।
gae:කප්පඤ්ජහං අභියාචෙ සුමෙධං, සුත්වාන නාගස්ස අපනමිස්සන්ති ඉතො॥
gax:127:“නානාජනා ජනපදෙහි සඞ්ගතා,
gax:තව වීර වාක්යං අභිකඞ්ඛමානා।
gae:තෙසං තුවං සාධු වියාකරොහි, තථා හි තෙ විදිතො එස ධම්මො”॥
gax:128:“ආදානතණ්හං විනයෙථ සබ්බං, [භද්රාවුධාති භගවා]
gax:උද්ධං අධො තිරියඤ්චාපි මජ්ඣෙ।
gae:යං යඤ්හි ලොකස්මිමුපාදියන්ති, තෙනෙව මාරො අන්වෙති ජන්තුං॥
gax:129:“තස්මා පජානං න උපාදියෙථ, භික්ඛු සතො කිඤ්චනං සබ්බලොකෙ।
gae:ආදානසත්තෙ ඉති පෙක්ඛමානො, පජං ඉමං මච්චුධෙය්යෙ විසත්ත”න්ති॥
cen:භද්රාවුධමාණවපුච්ඡා ද්වාදසමා।
sub:13:උදයමාණවපුච්ඡා
gax:130:“ඣායිං විරජමාසීනං, [ඉච්චායස්මා උදයො]
gax:කතකිච්චං අනාසවං।
gax:පාරගුං සබ්බධම්මානං, අත්ථි පඤ්හෙන ආගමං।
gae:අඤ්ඤාවිමොක්ඛං පබ්රූහි, අවිජ්ජාය පභෙදනං”॥
gax:131:“පහානං කාමච්ඡන්දානං, [උදයාති භගවා]
gax:දොමනස්සාන චූභයං।
gae:ථිනස්ස ච පනූදනං, කුක්කුච්චානං නිවාරණං॥
gax:132:“උපෙක්ඛාසතිසංසුද්ධං <pb V=.16/> <pb M=.18/>, ධම්මතක්කපුරෙජවං।
gax:අඤ්ඤාවිමොක්ඛං පබ්රූමි, අවිජ්ජාය පභෙදනං”॥
gax:133:“කිංසු සංයොජනො ලොකො, කිංසු තස්ස විචාරණං।
gae:කිස්සස්ස විප්පහානෙන, නිබ්බානං ඉති වුච්චති”॥
gax:134:“නන්දිසංයොජනො ලොකො, විතක්කස්ස විචාරණං।
gae:තණ්හාය විප්පහානෙන, නිබ්බානං ඉති වුච්චති”॥
gax:135:“කථං සතස්ස චරතො, විඤ්ඤාණං උපරුජ්ඣති।
gae:භගවන්තං පුට්ඨුමාගම්ම, තං සුණොම වචො තව”॥
gax:136:“අජ්ඣත්තඤ්ච බහිද්ධා ච, වෙදනං නාභිනන්දතො।
gae:එවං සතස්ස චරතො, විඤ්ඤාණං උපරුජ්ඣතී”ති॥
cen:උදයමාණවපුච්ඡා තෙරසමා।
sub:14:පොසාලමාණවපුච්ඡා
gax:137:“යො අතීතං ආදිසති, [ඉච්චායස්මා පොසාලො]
gax:අනෙජො ඡින්නසංසයො।
gae:පාරගුං සබ්බධම්මානං, අත්ථි පඤ්හෙන ආගමං॥
gax:138:“විභූතරූපසඤ්ඤිස්ස, සබ්බකායප්පහායිනො।
gax:අජ්ඣත්තඤ්ච බහිද්ධා ච, නත්ථි කිඤ්චීති පස්සතො।
gae:ඤාණං සක්කානුපුච්ඡාමි, කථං නෙය්යො තථාවිධො”॥
gax:139:“විඤ්ඤාණට්ඨිතියො සබ්බා, [පොසාලාති භගවා]
gax:අභිජානං තථාගතො।
gae:තිට්ඨන්තමෙනං ජානාති, විමුත්තං තප්පරායණං॥
gax:140:“ආකිඤ්චඤ්ඤසම්භවං ඤත්වා, නන්දී සංයොජනං ඉති।
gax:එවමෙතං අභිඤ්ඤාය, තතො තත්ථ විපස්සති।
gae:එතං <n>එවං (ස්යා॰ ක॰)</n> ඤාණං තථං තස්ස, බ්රාහ්මණස්ස වුසීමතො”ති॥
cen:පොසාලමාණවපුච්ඡා චුද්දසමා।
sub:15:මොඝරාජමාණවපුච්ඡා
gax:141:“ද්වාහං <pb V=.17/> <pb M=.19/> සක්කං අපුච්ඡිස්සං, [ඉච්චායස්මා මොඝරාජා]
gax:න මෙ බ්යාකාසි චක්ඛුමා।
gae:යාවතතියඤ්ච දෙවීසි, බ්යාකරොතීති මෙ සුතං॥
gax:142:“අයං ලොකො පරො ලොකො, බ්රහ්මලොකො සදෙවකො।
gae:දිට්ඨිං තෙ නාභිජානාති, ගොතමස්ස යසස්සිනො॥
gax:143:“එවං අභික්කන්තදස්සාවිං, අත්ථි පඤ්හෙන ආගමං।
gae:කථං ලොකං අවෙක්ඛන්තං, මච්චුරාජා න පස්සති”॥
gax:144:“සුඤ්ඤතො ලොකං අවෙක්ඛස්සු, මොඝරාජ සදා සතො।
gax:අත්තානුදිට්ඨිං ඌහච්ච, එවං මච්චුතරො සියා।
gae:එවං ලොකං අවෙක්ඛන්තං, මච්චුරාජා න පස්සතී”ති॥
cen:මොඝරාජමාණවපුච්ඡා පන්නරසමා।
sub:16:පිඞ්ගියමාණවපුච්ඡා
gax:145:“ජිණ්ණොහමස්මි අබලො වීතවණ්ණො, [ඉච්චායස්මා පිඞ්ගියො]
gax:නෙත්තා න සුද්ධා සවනං න ඵාසු।
gax:මාහං නස්සං මොමුහො අන්තරාව, ආචික්ඛ ධම්මං යමහං විජඤ්ඤං।
gae:ජාතිජරාය ඉධ විප්පහානං”॥
gax:146:“දිස්වාන රූපෙසු විහඤ්ඤමානෙ, [පිඞ්ගියාති භගවා]
gax:රුප්පන්ති රූපෙසු ජනා පමත්තා।
gae:තස්මා තුවං පිඞ්ගිය අප්පමත්තො, ජහස්සු රූපං අපුනබ්භවාය”॥
gax:147:“දිසා <pb M=.20/> චතස්සො විදිසා චතස්සො, උද්ධං අධො දස දිසා ඉමායො।
gax:න තුය්හං අදිට්ඨං අසුතං අමුතං <n>අසුතං අමුතං වා (සී॰), අසුතාමුතං වා (ස්යා॰), අසුතං’මුතං වා (පී॰)</n>, අථො අවිඤ්ඤාතං කිඤ්චනමත්ථි <n>කඤ්චි මත්ථි (ස්යා॰), කිඤ්චි නත්ථි (පී॰), කිඤ්චිනමත්ථි (ක॰)</n> ලොකෙ।
gae:ආචික්ඛ ධම්මං යමහං විජඤ්ඤං, ජාතිජරාය ඉධ විප්පහානං”॥
gax:148:“තණ්හාධිපන්නෙ <pb V=.18/> මනුජෙ පෙක්ඛමානො, [පිඞ්ගියාති භගවා]
gax:සන්තාපජාතෙ ජරසා පරෙතෙ।
gae:තස්මා තුවං පිඞ්ගිය අප්පමත්තො, ජහස්සු තණ්හං අපුනබ්භවායා”ති॥
cen:පිඞ්ගියමාණවපුච්ඡා සොළසමා।
sub:17:පාරායනත්ථුතිගාථා
bod:ඉදමවොච <pb M=.21/> භගවා මගධෙසු විහරන්තො පාසාණකෙ චෙතියෙ, පරිචාරකසොළසානං <n>පරිචාරකසොළසන්නං (ස්යා॰ ක॰)</n> බ්රාහ්මණානං අජ්ඣිට්ඨො පුට්ඨො පුට්ඨො පඤ්හං <n>පඤ්හෙ (සී॰ පී॰)</n> බ්යාකාසි। එකමෙකස්ස චෙපි පඤ්හස්ස අත්ථමඤ්ඤාය ධම්මමඤ්ඤාය ධම්මානුධම්මං පටිපජ්ජෙය්ය, ගච්ඡෙය්යෙව ජරාමරණස්ස පාරං। “පාරඞ්ගමනීයා ඉමෙ ධම්මා”ති – තස්මා ඉමස්ස ධම්මපරියායස්ස පාරායනන්තෙව <n>පාරායණංත්වෙව (සී॰ අට්ඨ॰)</n> අධිවචනං।
gax:149:අජිතො තිස්සමෙත්තෙය්යො, පුණ්ණකො අථ මෙත්තගූ।
gae:ධොතකො උපසීවො ච, නන්දො ච අථ හෙමකො॥
gax:150:තොදෙය්යකප්පා දුභයො, ජතුකණ්ණී ච පණ්ඩිතො।
gax:භද්රාවුධො උදයො ච, පොසාලො චාපි බ්රාහ්මණො।
gae:මොඝරාජා ච මෙධාවී, පිඞ්ගියො ච මහාඉසි॥
gax:151:එතෙ බුද්ධං උපාගච්ඡුං, සම්පන්නචරණං ඉසිං।
gae:පුච්ඡන්තා නිපුණෙ පඤ්හෙ, බුද්ධසෙට්ඨං උපාගමුං॥
gax:152:තෙසං බුද්ධො පබ්යාකාසි, පඤ්හෙ පුට්ඨො යථාතථං।
gae:පඤ්හානං වෙය්යාකරණෙන, තොසෙසි බ්රාහ්මණෙ මුනි॥
gax:153:තෙ තොසිතා චක්ඛුමතා, බුද්ධෙනාදිච්චබන්ධුනා।
gae:බ්රහ්මචරියමචරිංසු, වරපඤ්ඤස්ස සන්තිකෙ॥
gax:154:එකමෙකස්ස පඤ්හස්ස, යථා බුද්ධෙන දෙසිතං।
gae:තථා යො පටිපජ්ජෙය්ය, ගච්ඡෙ පාරං අපාරතො॥
gax:155:අපාරා පාරං ගච්ඡෙය්ය, භාවෙන්තො මග්ගමුත්තමං।
gae:මග්ගො සො පාරං ගමනාය, තස්මා පාරායනං ඉති॥
sub:18:පාරායනානුගීතිගාථා
gax:156:“පාරායනමනුගායිස්සං <pb V=.19/>, [ඉච්චායස්මා පිඞ්ගියො]
gax:යථාද්දක්ඛි තථාක්ඛාසි, විමලො භූරිමෙධසො।
gae:නික්කාමො නිබ්බනො <n>නිබ්බුතො (ස්යා॰)</n> නාගො, කිස්ස හෙතු මුසා භණෙ॥
gax:157:“පහීනමලමොහස්ස, මානමක්ඛප්පහායිනො।
gae:හන්දාහං කිත්තයිස්සාමි, ගිරං වණ්ණූපසඤ්හිතං॥
gax:158:“තමොනුදො <pb M=.22/> බුද්ධො සමන්තචක්ඛු, ලොකන්තගූ සබ්බභවාතිවත්තො।
gae:අනාසවො සබ්බදුක්ඛප්පහීනො, සච්චව්හයො බ්රහ්මෙ උපාසිතො මෙ॥
gax:159:“දිජො යථා කුබ්බනකං පහාය, බහුප්ඵලං කානනමාවසෙය්ය।
gae:එවම්පහං අප්පදස්සෙ පහාය, මහොදධිං හංසොරිව අජ්ඣපත්තො॥
gax:160:“යෙමෙ පුබ්බෙ වියාකංසු, හුරං ගොතමසාසනා।
gax:ඉච්චාසි ඉති භවිස්සති।
gae:සබ්බං තං ඉතිහීතිහං, සබ්බං තං තක්කවඩ්ඪනං॥
gax:161:“එකො තමනුදාසිනො, ජුතිමා සො පභඞ්කරො।
gae:ගොතමො භූරිපඤ්ඤාණො, ගොතමො භූරිමෙධසො॥
gax:162:“යො මෙ ධම්මමදෙසෙසි, සන්දිට්ඨිකමකාලිකං।
gae:තණ්හක්ඛයමනීතිකං, යස්ස නත්ථි උපමා ක්වචි”॥
gax:163:“කිං නු තම්හා විප්පවසසි, මුහුත්තමපි පිඞ්ගිය।
gae:ගොතමා භූරිපඤ්ඤාණා, ගොතමා භූරිමෙධසා॥
gax:164:“යො තෙ ධම්මමදෙසෙසි, සන්දිට්ඨිකමකාලිකං।
gae:තණ්හක්ඛයමනීතිකං, යස්ස නත්ථි උපමා ක්වචි”॥
gax:165:“නාහං තම්හා විප්පවසාමි, මුහුත්තමපි බ්රාහ්මණ।
gae:ගොතමා භූරිපඤ්ඤාණා, ගොතමා භූරිමෙධසා॥
gax:166:“යො මෙ ධම්මමදෙසෙසි, සන්දිට්ඨිකමකාලිකං।
gae:තණ්හක්ඛයමනීතිකං, යස්ස නත්ථි උපමා ක්වචි॥
bod:167:“පස්සාමි නං මනසා චක්ඛුනාව, රත්තින්දිවං බ්රාහ්මණ අප්පමත්තො।
gae:නමස්සමානො විවසෙමි රත්තිං, තෙනෙව මඤ්ඤාමි අවිප්පවාසං॥
gax:168:“සද්ධා <pb V=.20/> <pb M=.23/> ච පීති ච මනො සති ච,
gax:නාපෙන්තිමෙ ගොතමසාසනම්හා।
gae:යං යං දිසං වජති භූරිපඤ්ඤො, ස තෙන තෙනෙව නතොහමස්මි॥
gax:169:“ජිණ්ණස්ස මෙ දුබ්බලථාමකස්ස, තෙනෙව කායො න පලෙති තත්ථ।
gae:සඞ්කප්පයන්තාය <n>සංකප්පයත්තාය (සී॰)</n> වජාමි නිච්චං, මනො හි මෙ බ්රාහ්මණ තෙන යුත්තො॥
gax:170:“පඞ්කෙ සයානො පරිඵන්දමානො, දීපා දීපං උපල්ලවිං।
gae:අථද්දසාසිං සම්බුද්ධං, ඔඝතිණ්ණමනාසවං॥
gax:171:“යථා අහූ වක්කලි මුත්තසද්ධො, භද්රාවුධො ආළවිගොතමො ච।
gae:එවමෙව ත්වම්පි පමුඤ්චස්සු සද්ධං, ගමිස්සසි ත්වං පිඞ්ගිය මච්චුධෙය්යස්ස පාරං” <n>මච්චුධෙය්යපාරං (සී॰)</n>॥
gax:172:“එස භිය්යො පසීදාමි, සුත්වාන මුනිනො වචො।
gae:විවට්ටච්ඡදො සම්බුද්ධො, අඛිලො පටිභානවා॥
gax:173:“අධිදෙවෙ අභිඤ්ඤාය, සබ්බං වෙදි පරොපරං।
gae:පඤ්හානන්තකරො සත්ථා, කඞ්ඛීනං පටිජානතං॥
gax:174:“අසංහීරං අසංකුප්පං, යස්ස නත්ථි උපමා ක්වචි।
gae:අද්ධා ගමිස්සාමි න මෙත්ථ කඞ්ඛා, එවං මං ධාරෙහි අධිමුත්තචිත්ත”න්ති <n>අජිතමාණවපුච්ඡාය පට්ඨාය යාවපාරායනානුගීතිගාතාපරියොසානා ස්යා॰ … පොත්ථකෙ නත්ථි</n>॥
cen:පාරායනානුගීතිගාථා නිට්ඨිතා।
