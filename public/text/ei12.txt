cha:13:වීසතිනිපාතො
sub:1:අම්බපාලීථෙරීගාථා
gax:252:“කාළකා <pb T=.475/> <pb M=.408/> භමරවණ්ණසාදිසා, වෙල්ලිතග්ගා මම මුද්ධජා අහුං।
gae:තෙ ජරාය සාණවාකසාදිසා, සච්චවාදිවචනං අනඤ්ඤථා॥
bod:253:“වාසිතොව සුරභී කරණ්ඩකො, පුප්ඵපූර මම උත්තමඞ්ගජො <n>උත්තමඞ්ගභූතො (ක॰)</n>।
gae:තං ජරායථ සලොමගන්ධිකං, සච්චවාදිවචනං අනඤ්ඤථා॥
gax:254:“කානනංව <pb V=.333/> සහිතං සුරොපිතං, කොච්ඡසූචිවිචිතග්ගසොභිතං।
gae:තං ජරාය විරලං තහිං තහිං, සච්චවාදිවචනං අනඤ්ඤථා॥
gax:255:“කණ්හඛන්ධකසුවණ්ණමණ්ඩිතං, සොභතෙ සුවෙණීහිලඞ්කතං।
gae:තං <pb P=.148/> ජරාය ඛලිතං සිරං කතං, සච්චවාදිවචනං අනඤ්ඤථා॥
gax:256:“චිත්තකාරසුකතාව ලෙඛිකා, සොභරෙ සු භමුකා පුරෙ මම।
gae:තා <pb T=.476/> ජරාය වලිභිප්පලම්බිතා, සච්චවාදිවචනං අනඤ්ඤථා॥
gax:257:“භස්සරා සුරුචිරා යථා මණී, නෙත්තහෙසුමභිනීලමායතා।
gae:තෙ ජරායභිහතා න සොභරෙ, සච්චවාදිවචනං අනඤ්ඤථා॥
gax:258:“සණ්හතුඞ්ගසදිසී <pb M=.409/> ච නාසිකා, සොභතෙ සු අභියොබ්බනං පති।
gae:සා ජරාය උපකූලිතා විය, සච්චවාදිවචනං අනඤ්ඤථා॥
gax:259:“කඞ්කණං ව සුකතං සුනිට්ඨිතං, සොභරෙ සු මම කණ්ණපාළියො।
gae:තා ජරාය වලිභිප්පලම්බිතා, සච්චවාදිවචනං අනඤ්ඤථා॥
gax:260:“පත්තලීමකුලවණ්ණසාදිසා, සොභරෙ සු දන්තා පුරෙ මම।
gae:තෙ ජරාය ඛණ්ඩිතා චාසිතා <n>පීතකා (සී॰)</n>, සච්චවාදිවචනං අනඤ්ඤථා॥
gax:261:“කානනම්හි වනසණ්ඩචාරිනී, කොකිලාව <pb T=.477/> මධුරං නිකූජිහං।
gae:තං ජරාය ඛලිතං තහිං තහිං, සච්චවාදිවචනං අනඤ්ඤථා॥
gax:262:“සණ්හකම්බුරිව සුප්පමජ්ජිතා, සොභතෙ සු ගීවා පුරෙ මම।
gae:සා ජරාය භග්ගා <n>භඤ්ජිතා (?)</n> විනාමිතා, සච්චවාදිවචනං අනඤ්ඤථා॥
gax:263:“වට්ටපලිඝසදිසොපමා <pb P=.149/> උභො, සොභරෙ සු බාහා පුරෙ මම।
gae:තා ජරාය යථ පාටලිබ්බලිතා <n>යථා පාටලිප්පලිතා (සී॰ ස්යා॰ ක॰)</n>, සච්චවාදිවචනං අනඤ්ඤථා॥
gax:264:“සණ්හමුද්දිකසුවණ්ණමණ්ඩිතා, සොභරෙ සු හත්ථා පුරෙ මම।
gae:තෙ ජරාය යථා මූලමූලිකා, සච්චවාදිවචනං අනඤ්ඤථා॥
gax:265:“පීනවට්ටසහිතුග්ගතා <pb M=.410/> උභො, සොභරෙ <n>සොභතෙ (අට්ඨ॰)</n> සු ථනකා පුරෙ මම।
gae:ථෙවිකීව ලම්බන්ති නොදකා, සච්චවාදිවචනං <pb T=.478/> අනඤ්ඤථා॥
gax:266:“කඤ්චනස්සඵලකංව සම්මට්ඨං, සොභතෙ සු කායො පුරෙ මම।
gae:සො වලීහි සුඛුමාහි ඔතතො, සච්චවාදිවචනං අනඤ්ඤථා॥
gax:267:“නාගභොගසදිසොපමා උභො, සොභරෙ සු ඌරූ පුරෙ මම।
gae:තෙ ජරාය යථා වෙළුනාළියො, සච්චවාදිවචනං අනඤ්ඤථා॥
gax:268:“සණ්හනූපුරසුවණ්ණමණ්ඩිතා <pb V=.334/>, සොභරෙ සු ජඞ්ඝා පුරෙ මම।
gae:තා ජරාය තිලදණ්ඩකාරිව, සච්චවාදිවචනං අනඤ්ඤථා॥
gax:269:“තූලපුණ්ණසදිසොපමා උභො, සොභරෙ සු පාදා පුරෙ මම।
gae:තෙ ජරාය ඵුටිතා වලීමතා, සච්චවාදිවචනං අනඤ්ඤථා॥
gax:270:“එදිසො අහු අයං සමුස්සයො, ජජ්ජරො බහුදුක්ඛානමාලයො।
gae:සොපලෙපපතිතො <pb P=.150/> ජරාඝරො, සච්චවාදිවචනං අනඤ්ඤථා”॥
cen:… අම්බපාලී ථෙරී…।
sub:2:රොහිනීථෙරීගාථා
gax:271:“‘සමණා’ති <pb T=.479/> භොති සුපි <n>භොති ත්වං සයසි (සී॰), භොති මං විපස්සි (ස්යා॰)</n>, ‘සමණා’ති පබුජ්ඣසි <n>පටිබුජ්ඣසි (සී॰ ස්යා॰)</n>।
gae:සමණානෙව <n>සමණානමෙව (සී॰ ස්යා॰)</n> කිත්තෙසි, සමණී නූන <n>සමණී නු (ක॰)</n> භවිස්සසි॥
gax:272:“විපුලං <pb M=.411/> අන්නඤ්ච පානඤ්ච, සමණානං පවෙච්චසි <n>පයච්ඡසි (සී॰)</n>।
gae:රොහිනී දානි පුච්ඡාමි, කෙන තෙ සමණා පියා॥
gax:273:“අකම්මකාමා අලසා, පරදත්තූපජීවිනො।
gae:ආසංසුකා සාදුකාමා, කෙන තෙ සමණා පියා”॥
gax:274:“චිරස්සං වත මං තාත, සමණානං පරිපුච්ඡසි।
gae:තෙසං තෙ කිත්තයිස්සාමි, පඤ්ඤාසීලපරක්කමං॥
gax:275:“කම්මකාමා අනලසා, කම්මසෙට්ඨස්ස කාරකා।
gae:රාගං දොසං පජහන්ති, තෙන මෙ සමණා පියා॥
gax:276:“තීණි පාපස්ස මූලානි, ධුනන්ත්න්ත්ති සුචිකාරිනො।
gae:සබ්බං පාපං පහීනෙසං, තෙන මෙ සමණා පියා॥
gax:277:“කායකම්මං සුචි නෙසං, වචීකම්මඤ්ච තාදිසං।
gae:මනොකම්මං සුචි නෙසං, තෙන මෙ සමණා පියා॥
gax:278:“විමලා සඞ්ඛමුත්තාව, සුද්ධා සන්තරබාහිරා।
gae:පුණ්ණා සුක්කාන ධම්මානං <n>සුක්කෙහි ධම්මෙහි (සී॰ ස්යා॰ අට්ඨ॰)</n>, තෙන මෙ සමණා පියා॥
gax:279:“බහුස්සුතා ධම්මධරා, අරියා ධම්මජීවිනො।
gae:අත්ථං ධම්මඤ්ච දෙසෙන්ති, තෙන මෙ සමණා පියා॥
gax:280:“බහුස්සුතා <pb T=.480/> ධම්මධරා, අරියා ධම්මජීවිනො।
gae:එකග්ගචිත්තා සතිමන්තො, තෙන මෙ සමණා පියා॥
gax:281:“දූරඞ්ගමා <pb V=.335/> සතිමන්තො, මන්තභාණී අනුද්ධතා।
gae:දුක්ඛස්සන්තං පජානන්ති, තෙන මෙ සමණා පියා॥
gax:282:“යස්මා ගාමා පක්කමන්ති, න විලොකෙන්ති කිඤ්චනං।
gae:අනපෙක්ඛාව ගච්ඡන්ති, තෙන මෙ සමණා පියා॥
gax:283:“න <pb P=.151/> තෙසං කොට්ඨෙ ඔපෙන්ති, න කුම්භිං න ඛළොපියං।
gae:පරිනිට්ඨිතමෙසානා, තෙන මෙ සමණා පියා॥
gax:284:“න තෙ හිරඤ්ඤං ගණ්හන්ති, න සුවණ්ණං න රූපියං।
gae:පච්චුප්පන්නෙන යාපෙන්ති, තෙන මෙ සමණා පියා॥
gax:285:“නානාකුලා <pb M=.412/> පබ්බජිතා, නානාජනපදෙහි ච।
gae:අඤ්ඤමඤ්ඤං පියායන්ති <n>පිහයන්ති (ක॰)</n>, තෙන මෙ සමණා පියා”॥
gax:286:“අත්ථාය වත නො භොති, කුලෙ ජාතාසි රොහිනී।
gae:සද්ධා බුද්ධෙ ච ධම්මෙ ච, සඞ්ඝෙ ච තිබ්බගාරවා॥
gax:287:“තුවං හෙතං පජානාසි, පුඤ්ඤක්ඛෙත්තං අනුත්තරං।
gae:අම්හම්පි එතෙ සමණා, පටිගණ්හන්ති දක්ඛිණං”॥
gax:288:“පතිට්ඨිතො හෙත්ථ යඤ්ඤො, විපුලො නො භවිස්සති।
gae:සචෙ භායසි දුක්ඛස්ස, සචෙ තෙ දුක්ඛමප්පියං॥
gax:289:“උපෙහි සරණං බුද්ධං, ධම්මං සඞ්ඝඤ්ච තාදිනං।
gae:සමාදියාහි සීලානි, තං තෙ අත්ථාය හෙහිති”॥
gax:290:“උපෙමි <pb T=.481/> සරණං බුද්ධං, ධම්මං සඞ්ඝඤ්ච තාදිනං।
gae:සමාදියාමි සීලානි, තං මෙ අත්ථාය හෙහිති॥
gax:291:“බ්රහ්මබන්ධු පුරෙ ආසිං, සො ඉදානිම්හි බ්රාහ්මණො।
gae:තෙවිජ්ජො සොත්තියො චම්හි, වෙදගූ චම්හි න්හාතකො”॥
cen:… රොහිනී ථෙරී…।
sub:3:චාපාථෙරීගාථා
gax:292:“ලට්ඨිහත්ථො පුරෙ ආසි, සො දානි මිගලුද්දකො।
gae:ආසාය පලිපා ඝොරා, නාසක්ඛි පාරමෙතවෙ॥
gax:293:“සුමත්තං මං මඤ්ඤමානා, චාපා පුත්තමතොසයි।
gae:චාපාය බන්ධනං ඡෙත්වා, පබ්බජිස්සං පුනොපහං॥
gax:294:“මා <pb V=.336/> මෙ කුජ්ඣි මහාවීර, මා මෙ කුජ්ඣි මහාමුනි।
gae:න හි කොධපරෙතස්ස, සුද්ධි අත්ථි කුතො තපො॥
gax:295:“පක්කමිස්සඤ්ච <pb P=.152/> නාළාතො, කොධ නාළාය වච්ඡති।
gae:බන්ධන්තී ඉත්ථිරූපෙන, සමණෙ ධම්මජීවිනො” <n>ධම්මජීවිනෙ (ක॰)</n>॥
gax:296:“එහි කාළ නිවත්තස්සු, භුඤ්ජ කාමෙ යථා පුරෙ।
gae:අහඤ්ච තෙ වසීකතා, යෙ ච මෙ සන්ති ඤාතකා”॥
gax:297:“එත්තො <pb M=.413/> චාපෙ චතුබ්භාගං, යථා භාසසි ත්වඤ්ච මෙ।
gae:තයි රත්තස්ස පොසස්ස, උළාරං වත තං සියා”॥
gax:298:“කාළඞ්ගිනිංව තක්කාරිං, පුප්ඵිතං ගිරිමුද්ධනි।
gae:ඵුල්ලං දාලිමලට්ඨිංව, අන්තොදීපෙව පාටලිං॥
gax:299:“හරිචන්දනලිත්තඞ්ගිං, කාසිකුත්තමධාරිනිං।
gae:තං <pb T=.482/> මං රූපවතිං සන්තිං, කස්ස ඔහාය ගච්ඡසි”॥
gax:300:“සාකුන්තිකොව සකුණිං <n>සකුණං (ස්යා॰)</n>, යථා බන්ධිතුමිච්ඡති।
gae:ආහරිමෙන රූපෙන, න මං ත්වං බාධයිස්සසි”॥
gax:301:“ඉමඤ්ච මෙ පුත්තඵලං, කාළ උප්පාදිතං තයා।
gae:තං මං පුත්තවතිං සන්තිං, කස්ස ඔහාය ගච්ඡසි”॥
gax:302:“ජහන්ති පුත්තෙ සප්පඤ්ඤා, තතො ඤාතී තතො ධනං।
gae:පබ්බජන්ති මහාවීරා, නාගො ඡෙත්වාව බන්ධනං”॥
gax:303:“ඉදානි තෙ ඉමං පුත්තං, දණ්ඩෙන ඡුරිකාය වා।
gae:භූමියං වා නිසුම්භිස්සං <n>නිසුම්භෙය්යං (සී॰)</n>, පුත්තසොකා න ගච්ඡසි”॥
gax:304:“සචෙ පුත්තං සිඞ්ගාලානං, කුක්කුරානං පදාහිසි।
gae:න මං පුත්තකත්තෙ ජම්මි, පුනරාවත්තයිස්සසි”॥
gax:305:“හන්ද ඛො දානි භද්දන්තෙ, කුහිං කාළ ගමිස්සසි।
gae:කතමං <pb P=.153/> ගාමනිගමං, නගරං රාජධානියො”॥
gax:306:“අහුම්හ පුබ්බෙ ගණිනො, අස්සමණා සමණමානිනො।
gae:ගාමෙන ගාමං විචරිම්හ, නගරෙ රාජධානියො॥
gax:307:“එසො හි භගවා බුද්ධො, නදිං නෙරඤ්ජරං පති।
gax:සබ්බදුක්ඛප්පහානාය, ධම්මං දෙසෙති පාණිනං।
gae:තස්සාහං සන්තිකං ගච්ඡං, සො මෙ සත්ථා භවිස්සති”॥
gax:308:“වන්දනං <pb V=.337/> දානි වජ්ජාසි, ලොකනාථං අනුත්තරං।
gae:පදක්ඛිණඤ්ච කත්වාන, ආදිසෙය්යාසි දක්ඛිණං”॥
gax:309:“එතං ඛො ලබ්භමම්හෙහි, යථා භාසසි ත්වඤ්ච මෙ।
gax:වන්දනං දානි තෙ වජ්ජං, ලොකනාථං අනුත්තරං।
gae:පදක්ඛිණඤ්ච <pb T=.483/> කත්වාන, ආදිසිස්සාමි දක්ඛිණං”॥
gax:310:තතො <pb M=.414/> ච කාළො පක්කාමි, නදිං නෙරඤ්ජරං පති।
gae:සො අද්දසාසි සම්බුද්ධං, දෙසෙන්තං අමතං පදං॥
gax:311:දුක්ඛං දුක්ඛසමුප්පාදං, දුක්ඛස්ස ච අතික්කමං।
gae:අරියං චට්ඨඞ්ගිකං මග්ගං, දුක්ඛූපසමගාමිනං॥
gax:312:තස්ස පාදානි වන්දිත්වා, කත්වාන නං <n>කත්වානහං (සී॰)</n> පදක්ඛිණං।
gax:චාපාය ආදිසිත්වාන, පබ්බජිං අනගාරියං।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
cen:… චාපා ථෙරී…।
sub:4:සුන්දරීථෙරීගාථා
gax:313:“පෙතානි භොති පුත්තානි, ඛාදමානා තුවං පුරෙ।
gae:තුවං දිවා ච රත්තො ච, අතීව පරිතප්පසි॥
gax:314:“සාජ්ජ සබ්බානි ඛාදිත්වා, සතපුත්තානි <n>සත්ත පුත්තානි (ස්යා॰)</n> බ්රාහ්මණී।
gae:වාසෙට්ඨි කෙන වණ්ණෙන, න බාළ්හං පරිතප්පසි”॥
gax:315:“බහූනි පුත්තසතානි, ඤාතිසඞ්ඝසතානි ච।
gae:ඛාදිතානි අතීතංසෙ, මම තුය්හඤ්ච බ්රාහ්මණ॥
gax:316:“සාහං නිස්සරණං ඤත්වා, ජාතියා මරණස්ස ච।
gae:න <pb T=.484/> සොචාමි න රොදාමි, න චාපි පරිතප්පයිං”॥
gax:317:“අබ්භුතං <pb P=.154/> වත වාසෙට්ඨි, වාචං භාසසි එදිසිං।
gae:කස්ස ත්වං ධම්මමඤ්ඤාය, ගිරං <n>ථිරං (සී॰)</n> භාසසි එදිසිං”॥
gax:318:“එස බ්රාහ්මණ සම්බුද්ධො, නගරං මිථිලං පති।
gae:සබ්බදුක්ඛප්පහානාය, ධම්මං දෙසෙසි පාණිනං॥
gax:319:“තස්ස බ්රහ්මෙ <n>බ්රාහ්මණ (සී॰ ස්යා॰)</n> අරහතො, ධම්මං සුත්වා නිරූපධිං।
gae:තත්ථ විඤ්ඤාතසද්ධම්මා, පුත්තසොකං බ්යපානුදිං”॥
gax:320:“සො <pb V=.338/> අහම්පි ගමිස්සාමි, නගරං මිථිලං පති।
gae:අප්පෙව මං සො භගවා, සබ්බදුක්ඛා පමොචයෙ”॥
gax:321:අද්දස <pb M=.415/> බ්රාහ්මණො බුද්ධං, විප්පමුත්තං නිරූපධිං।
gae:ස්වස්ස ධම්මමදෙසෙසි, මුනි දුක්ඛස්ස පාරගූ॥
gax:322:දුක්ඛං දුක්ඛසමුප්පාදං, දුක්ඛස්ස ච අතික්කමං।
gae:අරියං චට්ඨඞ්ගිකං මග්ගං, දුක්ඛූපසමගාමිනං॥
gax:323:තත්ථ විඤ්ඤාතසද්ධම්මො, පබ්බජ්ජං සමරොචයි।
gae:සුජාතො තීහි රත්තීහි, තිස්සො විජ්ජා අඵස්සයි॥
gax:324:“එහි සාරථි ගච්ඡාහි, රථං නිය්යාදයාහිමං।
gax:ආරොග්යං බ්රාහ්මණිං වජ්ජ <n>වජ්ජා (සී॰)</n>, ‘පබ්බජි <n>පබ්බජිතො (සී॰)</n> දානි බ්රාහ්මණො।
gae:සුජාතො තීහි රත්තීහි, තිස්සො විජ්ජා අඵස්සයි’”॥
gax:325:තතො ච රථමාදාය, සහස්සඤ්චාපි සාරථි।
gax:ආරොග්යං <pb T=.485/> බ්රාහ්මණිවොච, “පබ්බජි දානි බ්රාහ්මණො।
gae:සුජාතො තීහි රත්තීහි, තිස්සො විජ්ජා අඵස්සයි”॥
gax:326:“එතඤ්චාහං අස්සරථං, සහස්සඤ්චාපි සාරථි।
gae:තෙවිජ්ජං බ්රාහ්මණං සුත්වා <n>ඤත්වා (සී॰)</n>, පුණ්ණපත්තං දදාමි තෙ”॥
gax:327:“තුය්හෙව හොත්වස්සරථො, සහස්සඤ්චාපි බ්රාහ්මණි।
gae:අහම්පි පබ්බජිස්සාමි, වරපඤ්ඤස්ස සන්තිකෙ”॥
gax:328:“හත්ථී <pb P=.155/> ගවස්සං මණිකුණ්ඩලඤ්ච, ඵීතඤ්චිමං ගහවිභවං පහාය।
gax:පිතා පබ්බජිතො තුය්හං, භුඤ්ජ භොගානි සුන්දරි। තුවං දායාදිකා කුලෙ”॥
gax:329:“හත්ථී ගවස්සං මණිකුණ්ඩලඤ්ච, රම්මං චිමං ගහවිභවං පහාය।
gae:පිතා පබ්බජිතො මය්හං, පුත්තසොකෙන අට්ටිතො।
gae:අහම්පි පබ්බජිස්සාමි, භාතුසොකෙන අට්ටිතා”॥
gax:330:“සො තෙ ඉජ්ඣතු සඞ්කප්පො, යං ත්වං පත්ථෙසි සුන්දරී।
gax:උත්තිට්ඨපිණ්ඩො උඤ්ඡො ච, පංසුකූලඤ්ච චීවරං।
gae:එතානි අභිසම්භොන්තී, පරලොකෙ අනාසවා”॥
gax:331:“සික්ඛමානාය <pb M=.416/> මෙ අය්යෙ, දිබ්බචක්ඛු විසොධිතං।
gae:පුබ්බෙනිවාසං ජානාමි, යත්ථ මෙ වුසිතං පුරෙ॥
gax:332:“තුවං <pb T=.486/> <pb V=.339/> නිස්සාය කල්යාණී, ථෙරී සඞ්ඝස්ස සොභනෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:333:“අනුජානාහි මෙ අය්යෙ, ඉච්ඡෙ සාවත්ථි ගන්තවෙ।
gae:සීහනාදං නදිස්සාමි, බුද්ධසෙට්ඨස්ස සන්තිකෙ”॥
gax:334:“පස්ස සුන්දරි සත්ථාරං, හෙමවණ්ණං හරිත්තචං।
gae:අදන්තානං දමෙතාරං, සම්බුද්ධමකුතොභයං”॥
gax:335:“පස්ස සුන්දරිමායන්තිං, විප්පමුත්තං නිරූපධිං।
gae:වීතරාගං විසංයුත්තං, කතකිච්චමනාසවං॥
gax:336:“බාරාණසීතො නික්ඛම්ම, තව සන්තිකමාගතා।
gae:සාවිකා තෙ මහාවීර, පාදෙ වන්දති සුන්දරී”॥
gax:337:“තුවං බුද්ධො තුවං සත්ථා, තුය්හං ධීතාම්හි බ්රාහ්මණ।
gae:ඔරසා මුඛතො ජාතා, කතකිච්චා අනාසවා”॥
gax:338:“තස්සා <pb P=.156/> තෙ ස්වාගතං භද්දෙ, තතො <n>අථො (ක॰)</n> තෙ අදුරාගතං।
gax:එවඤ්හි දන්තා ආයන්ති, සත්ථු පාදානි වන්දිකා।
gae:වීතරාගා විසංයුත්තා, කතකිච්චා අනාසවා”॥
cen:… සුන්දරී ථෙරී…।
sub:5:සුභාකම්මාරධීතුථෙරීගාථා
gax:339:“දහරාහං සුද්ධවසනා, යං පුරෙ ධම්මමස්සුණිං।
gae:තස්සා මෙ අප්පමත්තාය, සච්චාභිසමයො අහු॥
gax:340:“තතොහං සබ්බකාමෙසු, භුසං අරතිමජ්ඣගං।
gae:සක්කායස්මිං භයං දිස්වා, නෙක්ඛම්මමෙව <n>නෙක්ඛම්මඤ්ඤෙව (සී॰), නෙක්ඛම්මස්සෙව (ස්යා॰)</n> පීහයෙ॥
gax:341:“හිත්වානහං <pb T=.487/> ඤාතිගණං, දාසකම්මකරානි ච।
gae:ගාමඛෙත්තානි ඵීතානි, රමණීයෙ පමොදිතෙ॥
gax:342:“පහායහං <pb M=.417/> පබ්බජිතා, සාපතෙය්යමනප්පකං।
gae:එවං සද්ධාය නික්ඛම්ම, සද්ධම්මෙ සුප්පවෙදිතෙ॥
gax:343:“නෙතං <n>න මෙතං (සී॰ ස්යා॰)</n> අස්ස පතිරූපං, ආකිඤ්චඤ්ඤඤ්හි පත්ථයෙ।
gae:යො <n>යා (ස්යා॰)</n> ජාතරූපං රජතං, ඡඩ්ඩෙත්වා <n>ථපෙත්වා (ක॰)</n> පුනරාගමෙ <n>පුනරාගහෙ (ක॰)</n>॥
gax:344:“රජතං <pb V=.340/> ජාතරූපං වා, න බොධාය න සන්තියා।
gae:නෙතං සමණසාරුප්පං, න එතං අරියද්ධනං॥
gax:345:“ලොභනං මදනඤ්චෙතං, මොහනං රජවඩ්ඪනං।
gae:සාසඞ්කං බහුආයාසං, නත්ථි චෙත්ථ ධුවං ඨිති॥
gax:346:“එත්ථ රත්තා පමත්තා ච, සඞ්කිලිට්ඨමනා නරා।
gae:අඤ්ඤමඤ්ඤෙන බ්යාරුද්ධා, පුථු කුබ්බන්ති මෙධගං॥
gax:347:“වධො බන්ධො පරික්ලෙසො, ජානි සොකපරිද්දවො।
gae:කාමෙසු අධිපන්නානං, දිස්සතෙ බ්යසනං බහුං॥
gax:348:“තං මං ඤාතී අමිත්තාව, කිං වො කාමෙසු යුඤ්ජථ।
gae:ජානාථ මං පබ්බජිතං, කාමෙසු භයදස්සිනිං॥
gax:349:“න <pb P=.157/> හිරඤ්ඤසුවණ්ණෙන, පරික්ඛීයන්ති ආසවා।
gae:අමිත්තා වධකා කාමා, සපත්තා සල්ලබන්ධනා॥
gax:350:“තං <pb T=.488/> මං ඤාතී අමිත්තාව, කිං වො කාමෙසු යුඤ්ජථ।
gae:ජානාථ මං පබ්බජිතං, මුණ්ඩං සඞ්ඝාටිපාරුතං॥
gax:351:“උත්තිට්ඨපිණ්ඩො උඤ්ඡො ච, පංසුකූලඤ්ච චීවරං।
gae:එතං ඛො මම සාරුප්පං, අනගාරූපනිස්සයො॥
gax:352:“වන්තා මහෙසීහි කාමා, යෙ දිබ්බා යෙ ච මානුසා।
gae:ඛෙමට්ඨානෙ විමුත්තා තෙ, පත්තා තෙ අචලං සුඛං॥
gax:353:“මාහං කාමෙහි සඞ්ගච්ඡිං, යෙසු තාණං න විජ්ජති।
gae:අමිත්තා වධකා කාමා, අග්ගික්ඛන්ධූපමා දුඛා॥
gax:354:“පරිපන්ථො <pb M=.418/> එස භයො, සවිඝාතො සකණ්ටකො।
gae:ගෙධො සුවිසමො චෙසො <n>ලෙපො (සී॰)</n>, මහන්තො මොහනාමුඛො॥
gax:355:“උපසග්ගො භීමරූපො, කාමා සප්පසිරූපමා।
gae:යෙ බාලා අභිනන්දන්ති, අන්ධභූතා පුථුජ්ජනා॥
gax:356:“කාමපඞ්කෙන සත්තා හි, බහූ ලොකෙ අවිද්දසූ।
gae:පරියන්තං න ජානන්ති, ජාතියා මරණස්ස ච॥
gax:357:“දුග්ගතිගමනං මග්ගං, මනුස්සා කාමහෙතුකං।
gae:බහුං වෙ පටිපජ්ජන්ති, අත්තනො රොගමාවහං॥
gax:358:“එවං <pb V=.341/> අමිත්තජනනා, තාපනා සංකිලෙසිකා।
gae:ලොකාමිසා බන්ධනීයා, කාමා මරණබන්ධනා <n>චරණබන්ධනා (සී॰)</n>॥
gax:359:“උම්මාදනා <pb T=.489/> උල්ලපනා, කාමා චිත්තප්පමද්දිනො।
gae:සත්තානං සඞ්කිලෙසාය, ඛිප්පං <n>ඛිපං (සී॰)</n> මාරෙන ඔඩ්ඩිතං॥
gax:360:“අනන්තාදීනවා කාමා, බහුදුක්ඛා මහාවිසා।
gae:අප්පස්සාදා <pb P=.158/> රණකරා, සුක්කපක්ඛවිසොසනා <n>විසොසකා (සී॰)</n>॥
gax:361:“සාහං එතාදිසං කත්වා, බ්යසනං කාමහෙතුකං।
gae:න තං පච්චාගමිස්සාමි, නිබ්බානාභිරතා සදා॥
gax:362:“රණං කරිත්වා <n>තරිත්වා (සී॰)</n> කාමානං, සීතිභාවාභිකඞ්ඛිනී।
gae:අප්පමත්තා විහස්සාමි, සබ්බසංයොජනක්ඛයෙ॥
gax:363:“අසොකං විරජං ඛෙමං, අරියට්ඨඞ්ගිකං උජුං।
gae:තං මග්ගං අනුගච්ඡාමි, යෙන තිණ්ණා මහෙසිනො”॥
gax:364:ඉමං පස්සථ ධම්මට්ඨං, සුභං කම්මාරධීතරං।
gae:අනෙජං උපසම්පජ්ජ, රුක්ඛමූලම්හි ඣායති॥
gax:365:අජ්ජට්ඨමී පබ්බජිතා, සද්ධා සද්ධම්මසොභනා।
gae:විනීතුප්පලවණ්ණාය, තෙවිජ්ජා මච්චුහායිනී॥
gax:366:සායං <pb M=.419/> භුජිස්සා අනණා, භික්ඛුනී භාවිතින්ද්රියා।
gae:සබ්බයොගවිසංයුත්තා, කතකිච්චා අනාසවා॥
gax:367:තං සක්කො දෙවසඞ්ඝෙන, උපසඞ්කම්ම ඉද්ධියා।
gae:නමස්සති භූතපති, සුභං කම්මාරධීතරන්ති॥
cen:… සුභා කම්මාරධීතා ථෙරී…।
cen:වීසතිනිපාතො නිට්ඨිතො।
