cha:7:මහාසමයසුත්තං
bod:331:එවං <pb T=2.287/> <pb M=2.203/> <pb V=2.185/> මෙ <pb P=2.253/> සුතං – එකං සමයං භගවා සක්කෙසු විහරති කපිලවත්ථුස්මිං මහාවනෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි; දසහි ච ලොකධාතූහි දෙවතා යෙභුය්යෙන සන්නිපතිතා හොන්ති භගවන්තං දස්සනාය භික්ඛුසඞ්ඝඤ්ච। අථ ඛො චතුන්නං සුද්ධාවාසකායිකානං දෙවතානං <n>දෙවානං (සී॰ ස්යා॰ පී॰)</n> එතදහොසි – “අයං ඛො භගවා සක්කෙසු විහරති කපිලවත්ථුස්මිං මහාවනෙ මහතා භික්ඛුසඞ්ඝෙන සද්ධිං පඤ්චමත්තෙහි භික්ඛුසතෙහි සබ්බෙහෙව අරහන්තෙහි; දසහි ච ලොකධාතූහි දෙවතා යෙභුය්යෙන සන්නිපතිතා හොන්ති භගවන්තං දස්සනාය භික්ඛුසඞ්ඝඤ්ච। යංනූන මයම්පි යෙන භගවා තෙනුපසඞ්කමෙය්යාම; උපසඞ්කමිත්වා භගවතො සන්තිකෙ පච්චෙකං ගාථං <n>පච්චෙකගාථං (සී॰ ස්යා॰ පී॰), පච්චෙකගාථා (ක॰ සී॰)</n> භාසෙය්යාමා”ති।
bod:332:අථ ඛො තා දෙවතා සෙය්යථාපි නාම බලවා පුරිසො සමිඤ්ජිතං වා බාහං පසාරෙය්ය පසාරිතං වා බාහං සමිඤ්ජෙය්ය <pb P=2.254/>, එවමෙව සුද්ධාවාසෙසු දෙවෙසු අන්තරහිතා භගවතො පුරතො පාතුරහෙසුං। අථ ඛො තා දෙවතා භගවන්තං අභිවාදෙත්වා එකමන්තං අට්ඨංසු। එකමන්තං ඨිතා ඛො එකා දෙවතා භගවතො සන්තිකෙ ඉමං ගාථං අභාසි –
gax:“මහාසමයො පවනස්මිං, දෙවකායා සමාගතා।
gae:ආගතම්හ <pb T=2.288/> ඉමං ධම්මසමයං, දක්ඛිතායෙ අපරාජිතසඞ්ඝ”න්ති॥
bod:අථ ඛො අපරා දෙවතා භගවතො සන්තිකෙ ඉමං ගාථං අභාසි –
gax:“තත්ර භික්ඛවො සමාදහංසු, චිත්තමත්තනො උජුකං අකංසු <n>උජුකමකංසු (සී॰ ස්යා॰ පී॰)</n>।
gae:සාරථීව නෙත්තානි ගහෙත්වා, ඉන්ද්රියානි රක්ඛන්ති පණ්ඩිතා”ති॥
bod:අථ <pb V=2.186/> ඛො අපරා දෙවතා භගවතො සන්තිකෙ ඉමං ගාථං අභාසි –
gax:“ඡෙත්වා ඛීලං ඡෙත්වා පලිඝං, ඉන්දඛීලං ඌහච්ච <n>උහච්ච (ක॰)</n> මනෙජා।
gae:තෙ චරන්ති සුද්ධා විමලා, චක්ඛුමතා සුදන්තා සුසුනාගා”ති॥
bod:අථ <pb M=2.204/> <pb P=2.255/> ඛො අපරා දෙවතා භගවතො සන්තිකෙ ඉමං ගාථං අභාසි –
gax:“යෙකෙචි බුද්ධං සරණං ගතාසෙ, න තෙ ගමිස්සන්ති අපායභූමිං।
gae:පහාය මානුසං දෙහං, දෙවකායං පරිපූරෙස්සන්තී”ති॥
sub:දෙවතාසන්නිපාතා
bod:333:අථ ඛො භගවා භික්ඛූ ආමන්තෙසි – “යෙභුය්යෙන, භික්ඛවෙ, දසසු ලොකධාතූසු දෙවතා සන්නිපතිතා හොන්ති <n>( ) සී॰ ඉපොත්ථකෙසු නත්ථි</n>, තථාගතං දස්සනාය භික්ඛුසඞ්ඝඤ්ච <pb T=2.289/>। යෙපි තෙ, භික්ඛවෙ, අහෙසුං අතීතමද්ධානං අරහන්තො සම්මාසම්බුද්ධා, තෙසම්පි භගවන්තානං එතංපරමායෙව <n>එතපරමායෙව (සී॰ ස්යා॰ පී॰)</n> දෙවතා සන්නිපතිතා අහෙසුං සෙය්යථාපි මය්හං එතරහි। යෙපි තෙ, භික්ඛවෙ, භවිස්සන්ති අනාගතමද්ධානං අරහන්තො සම්මාසම්බුද්ධා, තෙසම්පි භගවන්තානං එතංපරමායෙව දෙවතා සන්නිපතිතා භවිස්සන්ති සෙය්යථාපි මය්හං එතරහි। ආචික්ඛිස්සාමි, භික්ඛවෙ, දෙවකායානං නාමානි; කිත්තයිස්සාමි, භික්ඛවෙ, දෙවකායානං නාමානි; දෙසෙස්සාමි, භික්ඛවෙ, දෙවකායානං නාමානි। තං සුණාථ, සාධුකං මනසිකරොථ, භාසිස්සාමී”ති। “එවං, භන්තෙ”ති ඛො තෙ භික්ඛූ භගවතො පච්චස්සොසුං।
bod:334:භගවා එතදවොච –
gax:“සිලොකමනුකස්සාමි, යත්ථ භුම්මා තදස්සිතා।
gae:යෙ සිතා ගිරිගබ්භරං, පහිතත්තා සමාහිතා॥
gax:“පුථූසීහාව සල්ලීනා, ලොමහංසාභිසම්භුනො।
gae:ඔදාතමනසා සුද්ධා, විප්පසන්නමනාවිලා” <n>විප්පසන්නාමනාවිලා (පී॰ ක॰)</n>॥
gax:භිය්යො <pb V=2.187/> <pb P=2.256/> පඤ්චසතෙ ඤත්වා, වනෙ කාපිලවත්ථවෙ।
gae:තතො ආමන්තයී සත්ථා, සාවකෙ සාසනෙ රතෙ॥
gax:“දෙවකායා අභික්කන්තා, තෙ විජානාථ භික්ඛවො”।
gae:තෙ ච ආතප්පමකරුං, සුත්වා බුද්ධස්ස සාසනං॥
gax:තෙසං පාතුරහු ඤාණං, අමනුස්සානදස්සනං।
gae:අප්පෙකෙ සතමද්දක්ඛුං, සහස්සං අථ සත්තරිං॥
gax:සතං <pb M=2.205/> එකෙ සහස්සානං, අමනුස්සානමද්දසුං।
gae:අප්පෙකෙනන්තමද්දක්ඛුං <pb T=2.290/>, දිසා සබ්බා ඵුටා අහුං॥
gax:තඤ්ච සබ්බං අභිඤ්ඤාය, වවත්ථිත්වාන <n>වවක්ඛිත්වාන (සී॰ ස්යා॰ පී॰), අවෙක්ඛිත්වාන (ටීකා)</n> චක්ඛුමා।
gae:තතො ආමන්තයී සත්ථා, සාවකෙ සාසනෙ රතෙ॥
gax:“දෙවකායා අභික්කන්තා, තෙ විජානාථ භික්ඛවො।
gae:යෙ වොහං කිත්තයිස්සාමි, ගිරාහි අනුපුබ්බසො॥
bod:335:“සත්තසහස්සා තෙ යක්ඛා, භුම්මා කාපිලවත්ථවා।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“ඡසහස්සා හෙමවතා, යක්ඛා නානත්තවණ්ණිනො।
gax:ඉද්ධිමන්තො ජුතීමන්තො <n>ජුතීමන්තො (සී॰ පී॰)</n>, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“සාතාගිරා තිසහස්සා, යක්ඛා නානත්තවණ්ණිනො।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“ඉච්චෙතෙ <pb V=2.188/> සොළසසහස්සා, යක්ඛා නානත්තවණ්ණිනො।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“වෙස්සාමිත්තා <pb P=2.257/> පඤ්චසතා, යක්ඛා නානත්තවණ්ණිනො।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා <pb T=2.291/> අභික්කාමුං, භික්ඛූනං සමිතිං වනං॥
gax:“කුම්භීරො රාජගහිකො, වෙපුල්ලස්ස නිවෙසනං।
gax:භිය්යො නං සතසහස්සං, යක්ඛානං පයිරුපාසති।
gae:කුම්භීරො රාජගහිකො, සොපාගා සමිතිං වනං॥
bod:336:“පුරිමඤ්ච දිසං රාජා, ධතරට්ඨො පසාසති।
gae:ගන්ධබ්බානං අධිපති, මහාරාජා යසස්සිසො॥
gax:“පුත්තාපි <pb M=2.206/> තස්ස බහවො, ඉන්දනාමා මහබ්බලා।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“දක්ඛිණඤ්ච දිසං රාජා, විරූළ්හො තං පසාසති <n>තප්පසාසති (ස්යා॰)</n>।
gae:කුම්භණ්ඩානං අධිපති, මහාරාජා යසස්සිසො॥
gax:“පුත්තාපි තස්ස බහවො, ඉන්දනාමා මහබ්බලා।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“පච්ඡිමඤ්ච දිසං රාජා, විරූපක්ඛො පසාසති।
gae:නාගානඤ්ච අධිපති, මහාරාජා යසස්සිසො॥
gax:“පුත්තාපි <pb V=2.189/> <pb P=2.258/> තස්ස බහවො, ඉන්දනාමා මහබ්බලා।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා <pb T=2.292/> අභික්කාමුං, භික්ඛූනං සමිතිං වනං॥
gax:“උත්තරඤ්ච දිසං රාජා, කුවෙරො තං පසාසති।
gae:යක්ඛානඤ්ච අධිපති, මහාරාජා යසස්සිසො॥
gax:“පුත්තාපි තස්ස බහවො, ඉන්දනාමා මහබ්බලා।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“පුරිමං දිසං ධතරට්ඨො, දක්ඛිණෙන විරූළ්හකො।
gae:පච්ඡිමෙන විරූපක්ඛො, කුවෙරො උත්තරං දිසං॥
gax:“චත්තාරො තෙ මහාරාජා, සමන්තා චතුරො දිසා।
gae:දද්දල්ලමානා <n>දද්දළ්හමානා (ක॰)</n> අට්ඨංසු, වනෙ කාපිලවත්ථවෙ॥
bod:337:“තෙසං මායාවිනො දාසා, ආගුං <n>ආගූ (ස්යා॰), ආගු (සී॰ පී॰) එවමුපරිපි</n> වඤ්චනිකා සඨා।
gae:මායා කුටෙණ්ඩු විටෙණ්ඩු <n>වෙටෙණ්ඩු (සී॰ ස්යා॰ පී॰)</n>, විටුච්ච <n>විටූ ච (ස්යා॰)</n> විටුටො සහ॥
gax:“චන්දනො කාමසෙට්ඨො ච, කින්නිඝණ්ඩු <n>කින්නුඝණ්ඩු (සී॰ ස්යා॰ පී॰)</n> නිඝණ්ඩු ච।
gae:පනාදො ඔපමඤ්ඤො ච, දෙවසූතො ච මාතලි॥
gax:“චිත්තසෙනො <pb M=2.207/> ච ගන්ධබ්බො, නළොරාජා ජනෙසභො <n>ජනොසභො (ස්යා॰)</n>।
gae:ආගා පඤ්චසිඛො චෙව, තිම්බරූ සූරියවච්චසා <n>සුරියවච්චසා (සී॰ පී॰)</n>॥
gax:“එතෙ චඤ්ඤෙ ච රාජානො, ගන්ධබ්බා සහ රාජුභි।
gae:මොදමානා අභික්කාමුං, භික්ඛූනං සමිතිං වනං॥
bod:338:“අථාගුං <pb V=2.190/> නාගසා නාගා, වෙසාලා සහතච්ඡකා।
gae:කම්බලස්සතරා <pb T=2.293/> ආගුං, පායාගා සහ ඤාතිභි॥
gax:“යාමුනා ධතරට්ඨා ච, ආගූ නාගා යසස්සිනො।
gae:එරාවණො මහානාගො, සොපාගා සමිතිං වනං॥
gax:“යෙ නාගරාජෙ සහසා හරන්ති, දිබ්බා දිජා පක්ඛි විසුද්ධචක්ඛූ।
gae:වෙහායසා <pb P=2.259/> <n>වෙහාසයා (සී॰ පී॰)</n> තෙ වනමජ්ඣපත්තා, චිත්රා සුපණ්ණා ඉති තෙස නාමං॥
gax:“අභයං තදා නාගරාජානමාසි, සුපණ්ණතො ඛෙමමකාසි බුද්ධො।
gae:සණ්හාහි වාචාහි උපව්හයන්තා, නාගා සුපණ්ණා සරණමකංසු බුද්ධං॥
bod:339:“ජිතා වජිරහත්ථෙන, සමුද්දං අසුරාසිතා।
gae:භාතරො වාසවස්සෙතෙ, ඉද්ධිමන්තො යසස්සිනො॥
gax:“කාලකඤ්චා මහාභිස්මා <n>කාලකඤ්ජා මහාභිංසා (සී॰ පී॰)</n>, අසුරා දානවෙඝසා।
gae:වෙපචිත්ති සුචිත්ති ච, පහාරාදො නමුචී සහ॥
gax:“සතඤ්ච බලිපුත්තානං, සබ්බෙ වෙරොචනාමකා।
gax:සන්නය්හිත්වා බලිසෙනං <n>බලීසෙනං (ස්යා॰)</n>, රාහුභද්දමුපාගමුං।
gae:සමයොදානි භද්දන්තෙ, භික්ඛූනං සමිතිං වනං॥
bod:340:“ආපො ච දෙවා පථවී, තෙජො වායො තදාගමුං।
gae:වරුණා වාරණා <n>වාරුණා (ස්යා॰)</n> දෙවා, සොමො ච යසසා සහ॥
gax:“මෙත්තා <pb T=2.294/> කරුණා කායිකා, ආගුං දෙවා යසස්සිනො।
gae:දසෙතෙ දසධා කායා, සබ්බෙ නානත්තවණ්ණිනො॥
gax:“ඉද්ධිමන්තො <pb M=2.208/> ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“වෙණ්ඩුදෙවා <pb V=2.191/> සහලි ච <n>වෙණ්හූච දෙවා සහලීච (සී॰ පී॰)</n>, අසමා ච දුවෙ යමා।
gae:චන්දස්සූපනිසා දෙවා, චන්දමාගුං පුරක්ඛත්වා॥
gax:“සූරියස්සූපනිසා <n>සුරියස්සූපනිසා (සී॰ ස්යා॰ පී॰)</n> දෙවා, සූරියමාගුං පුරක්ඛත්වා।
gae:නක්ඛත්තානි පුරක්ඛත්වා, ආගුං මන්දවලාහකා॥
gax:“වසූනං <pb P=2.260/> වාසවො සෙට්ඨො, සක්කොපාගා පුරින්දදො।
gae:දසෙතෙ දසධා කායා, සබ්බෙ නානත්තවණ්ණිනො॥
gax:“ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“අථාගුං සහභූ දෙවා, ජලමග්ගිසිඛාරිව।
gae:අරිට්ඨකා ච රොජා ච, උමාපුප්ඵනිභාසිනො॥
gax:“වරුණා සහධම්මා ච, අච්චුතා ච අනෙජකා।
gax:සූලෙය්යරුචිරා ආගුං, ආගුං වාසවනෙසිනො।
gae:දසෙතෙ දසධා කායා, සබ්බෙ නානත්තවණ්ණිනො॥
gax:“ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“සමානා මහාසමනා, මානුසා මානුසුත්තමා।
gae:ඛිඩ්ඩාපදොසිකා <pb T=2.295/> ආගුං, ආගුං මනොපදොසිකා॥
gax:“අථාගුං හරයො දෙවා, යෙ ච ලොහිතවාසිනො।
gax:පාරගා මහාපාරගා, ආගුං දෙවා යසස්සිනො।
gae:දසෙතෙ දසධා කායා, සබ්බෙ නානත්තවණ්ණිනො॥
gax:“ඉද්ධිමන්තො <pb V=2.192/> ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“සුක්කා කරම්භා <n>කරුම්හා (සී॰ ස්යා॰ පී॰)</n> අරුණා, ආගුං වෙඝනසා සහ।
gae:ඔදාතගය්හා පාමොක්ඛා, ආගුං දෙවා විචක්ඛණා॥
gax:“සදාමත්තා <pb M=2.209/> හාරගජා, මිස්සකා ච යසස්සිනො।
gae:ථනයං ආග පජ්ජුන්නො, යො දිසා අභිවස්සති॥
gax:“දසෙතෙ දසධා කායා, සබ්බෙ නානත්තවණ්ණිනො।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“ඛෙමියා <pb P=2.261/> තුසිතා යාමා, කට්ඨකා ච යසස්සිනො।
gax:ලම්බීතකා ලාමසෙට්ඨා, ජොතිනාමා ච ආසවා।
gae:නිම්මානරතිනො ආගුං, අථාගුං පරනිම්මිතා॥
gax:“දසෙතෙ දසධා කායා, සබ්බෙ නානත්තවණ්ණිනො।
gax:ඉද්ධිමන්තො ජුතිමන්තො, වණ්ණවන්තො යසස්සිනො।
gae:මොදමානා අභික්කාමුං, භික්ඛූනං සමිතිං වනං॥
gax:“සට්ඨෙතෙ <pb T=2.296/> දෙවනිකායා, සබ්බෙ නානත්තවණ්ණිනො।
gae:නාමන්වයෙන ආගච්ඡුං <n>ආගඤ්ඡුං (සී॰ ස්යා॰ පී॰)</n>, යෙ චඤ්ඤෙ සදිසා සහ॥
gax:“‘පවුට්ඨජාතිමඛිලං <n>පවුත්ථජාතිං අඛිලං (සී॰ පී॰)</n>, ඔඝතිණ්ණමනාසවං।
gae:දක්ඛෙමොඝතරං නාගං, චන්දංව අසිතාතිගං’॥
bod:341:“සුබ්රහ්මා පරමත්තො ච <n>පරමත්ථො ච (ක॰)</n>, පුත්තා ඉද්ධිමතො සහ।
gae:සනඞ්කුමාරො තිස්සො ච, සොපාග සමිතිං වනං॥
gax:“සහස්සං <pb V=2.193/> බ්රහ්මලොකානං, මහාබ්රහ්මාභිතිට්ඨති।
gae:උපපන්නො ජුතිමන්තො, භිස්මාකායො යසස්සිසො॥
gax:“දසෙත්ථ ඉස්සරා ආගුං, පච්චෙකවසවත්තිනො।
gae:තෙසඤ්ච මජ්ඣතො ආග, හාරිතො පරිවාරිතො॥
bod:342:“තෙ ච සබ්බෙ අභික්කන්තෙ, සඉන්දෙ <n>සින්දෙ (ස්යා॰)</n> දෙවෙ සබ්රහ්මකෙ।
gae:මාරසෙනා අභික්කාමි, පස්ස කණ්හස්ස මන්දියං॥
gax:“‘එථ <pb P=2.262/> ගණ්හථ බන්ධථ, රාගෙන බද්ධමත්ථු වො।
gae:සමන්තා පරිවාරෙථ, මා වො මුඤ්චිත්ථ කොචි නං’॥
gax:“ඉති <pb M=2.210/> තත්ථ මහාසෙනො, කණ්හො සෙනං අපෙසයි।
gae:පාණිනා තලමාහච්ච, සරං කත්වාන භෙරවං॥
gax:“යථා පාවුස්සකො මෙඝො, ථනයන්තො සවිජ්ජුකො। +
gae:තදා සො පච්චුදාවත්ති, සඞ්කුද්ධො අසයංවසෙ <n>අසයංවසී (සී॰ පී॰)</n>॥
bod:343:තඤ්ච සබ්බං අභිඤ්ඤාය, වවත්ථිත්වාන චක්ඛුමා।
gae:තතො <pb T=2.297/> ආමන්තයී සත්ථා, සාවකෙ සාසනෙ රතෙ॥
gax:“මාරසෙනා අභික්කන්තා, තෙ විජානාථ භික්ඛවො।
gax:තෙ ච ආතප්පමකරුං, සුත්වා බුද්ධස්ස සාසනං।
gae:වීතරාගෙහි පක්කාමුං, නෙසං ලොමාපි ඉඤ්ජයුං॥
gax:“‘සබ්බෙ විජිතසඞ්ගාමා, භයාතීතා යසස්සිනො।
gae:මොදන්ති සහ භූතෙහි, සාවකා තෙ ජනෙසුතා”ති॥
cen:මහාසමයසුත්තං නිට්ඨිතං සත්තමං।
