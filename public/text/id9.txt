cha:(10) 5:අසුරවග්ගො
sub:1:අසුරසුත්තවණ්ණනා
bod:91:පඤ්චමස්ස <pb V=2.319/> <pb P=3.116/> පඨමෙ <b>අසුරො</b>ති අසුරසදිසො බීභච්ඡො। <b>දෙවො</b>ති දෙවසදිසො ගුණවසෙන අභිරූපො පාසාදිකො।
sub:2:පඨමසමාධිසුත්තවණ්ණනා
bod:92:දුතියෙ <pb M=2.325/> <b>අජ්ඣත්තං චෙතොසමථස්සා</b>ති නියකජ්ඣත්තෙ අප්පනාචිත්තසමාධිස්ස। <b>අධිපඤ්ඤාධම්මවිපස්සනායා</b>ති සඞ්ඛාරපරිග්ගාහකවිපස්සනාඤාණස්ස। තඤ්හි අධිපඤ්ඤාසඞ්ඛාතඤ්ච, පඤ්චක්ඛන්ධසඞ්ඛාතෙසු ච ධම්මෙසු විපස්සනාභූතං, තස්මා “අධිපඤ්ඤාධම්මවිපස්සනා”ති වුච්චතීති।
sub:3:දුතියසමාධිසුත්තවණ්ණනා
bod:93:තතියෙ <b>යොගො කරණීයො</b>ති යුත්තප්පයුත්තතා කත්තබ්බා। <b>ඡන්දො</b>ති කත්තුකම්යතාඡන්දො। <b>වායාමො</b>ති පයොගො। <b>උස්සාහො</b>ති තතො අධිමත්තතරං වීරියං। <b>උස්සොළ්හී</b>ති පඞ්කලග්ගසකටඋද්ධරණසදිසං මහාවීරියං। <b>අප්පටිවානී</b>ති අනිවත්තනතා।
sub:4:තතියසමාධිසුත්තවණ්ණනා
bod:94:චතුත්ථෙ <b>එවං ඛො, ආවුසො, සඞ්ඛාරා දට්ඨබ්බා</b>තිආදීසු, ආවුසො, සඞ්ඛාරා නාම අනිච්චතො දට්ඨබ්බා, අනිච්චතො සම්මසිතබ්බා, අනිච්චතො පස්සිතබ්බා। තථා දුක්ඛතො, අනත්තතොති එවං අත්ථො දට්ඨබ්බො। <b>එවං ඛො, ආවුසො, චිත්තං සණ්ඨපෙතබ්බ</b>න්තිආදීසුපි පඨමජ්ඣානවසෙන, ආවුසො, චිත්තං සණ්ඨපෙතබ්බං පඨමජ්ඣානවසෙන සන්නිසාදෙතබ්බං, පඨමජ්ඣානවසෙන <pb V=2.320/> එකොදි කාතබ්බං, පඨමජ්ඣානවසෙන සමාදහිතබ්බං। තථා දුතියජ්ඣානාදිවසෙනාති එවං අත්ථො දට්ඨබ්බො। ඉමෙසු තීසුපි සුත්තෙසු සමථවිපස්සනා ලොකියලොකුත්තරාව කථිතා।
sub:5:ඡවාලාතසුත්තවණ්ණනා
bod:95:පඤ්චමෙ <b>ඡවාලාත</b>න්ති සුසානෙ අලාතං। <b>මජ්ඣෙ</b> <pb P=3.117/> <b>ගූථගත</b>න්ති මජ්ඣට්ඨානෙ ගූථමක්ඛිතං। <b>නෙව ගාමෙ කට්ඨත්ථං ඵරතී</b>ති කූටගොපානසිථම්භසොපානාදීනං අත්ථාය අනුපනෙය්යතාය ගාමෙ න කට්ඨත්ථං සාධෙති, ඛෙත්තකුටිපාදං වා මඤ්චපාදං වා කාතුං අනුපනෙය්යතාය න අරඤ්ඤෙ කට්ඨත්ථං සාධෙති। ද්වීසු කොටීසු ගය්හමානං හත්ථං ඩහති, මජ්ඣෙ ගය්හමානං ගූථෙන මක්ඛෙති। <b>තථූපම</b>න්ති තංසරික්ඛකං। <b>අභික්කන්තතරො</b>ති සුන්දරතරො। <b>පණීතතරො</b>ති උත්තමතරො। <b>ගවා ඛීර</b>න්ති ගාවිතො ඛීරං। <b>ඛීරම්හා දධී</b>තිආදීසු පරං පරං පුරිමතො පුරිමතො අග්ගං, සප්පිමණ්ඩො පන තෙසු සබ්බෙසුපි අග්ගමෙව <pb M=2.326/>। <b>අග්ගො</b>තිආදීසු ගුණෙහි අග්ගො චෙව සෙට්ඨො ච පමුඛො ච උත්තමො ච පවරො චාති වෙදිතබ්බො। ඡවාලාතූපමාය න දුස්සීලො පුග්ගලො කථිතො, අප්පස්සුතො පන විස්සට්ඨකම්මන්තො ගොණසදිසො පුග්ගලො කථිතොති වෙදිතබ්බො। ඡට්ඨෙ සබ්බං උත්තානත්ථමෙව।
sub:7:ඛිප්පනිසන්තිසුත්තවණ්ණනා
bod:97:සත්තමෙ <b>ඛිප්පනිසන්තී</b>ති ඛිප්පනිසාමනො සීඝං ජානිතුං සමත්ථො। <b>සුතානඤ්ච ධම්මාන</b>න්ති සුතප්පගුණානං තන්තිධම්මානං। <b>අත්ථූපපරික්ඛී</b>ති අත්ථං උපපරික්ඛකො। <b>අත්ථමඤ්ඤාය ධම්මමඤ්ඤායා</b>ති අට්ඨකථඤ්ච පාළිඤ්ච ජානිත්වා। <b>ධම්මානුධම්මප්පටිපන්නො හොතී</b>ති නවලොකුත්තරධම්මානං <pb P=3.118/> අනුරූපධම්මභූතං සසීලකං පුබ්බභාගප්පටිපදං පටිපන්නො හොති। <b>නො ච කල්යාණවාචො</b>ති න සුන්දරවචනො। <b>න කල්යාණවාක්කරණො</b>ති න සුන්දරවචනඝොසො හොති। <b>පොරියා</b>තිආදීහි සද්ධිං නො-කාරො යොජෙතබ්බොයෙව। ගුණපරිපුණ්ණාය අපලිබුද්ධාය අදොසාය අගළිතපදබ්යඤ්ජනාය අත්ථං විඤ්ඤාපෙතුං සමත්ථාය වාචාය සමන්නාගතො න හොතීති අත්ථො। ඉමිනා උපායෙන සබ්බත්ථ අත්ථො වෙදිතබ්බො।
sub:8:අත්තහිතසුත්තවණ්ණනා
bod:98-99:අට්ඨමං <pb V=2.321/> පුග්ගලජ්ඣාසයවසෙනාපි දසබලස්ස දෙසනාඤාණවිලාසෙනාපි කථිතං, නවමං පඤ්චවෙරවසෙන।
sub:10:පොතලියසුත්තවණ්ණනා
bod:100:දසමෙ <b>කාලෙනා</b>ති යුත්තප්පත්තකාලෙන। <b>ඛමතී</b>ති රුච්චති। <b>යදිදං තත්ථ තත්ථ කාලඤ්ඤුතා</b>ති යා එසා තත්ථ තත්ථ කාලං ජානනා। තං තං කාලං ඤත්වා හි අවණ්ණාරහස්ස අවණ්ණකථනං වණ්ණාරහස්ස ච වණ්ණකථනං පණ්ඩිතානං පකතීති දස්සෙති।
cen:අසුරවග්ගො පඤ්චමො।
cen:දුතියපණ්ණාසකං නිට්ඨිතං।
tit:3:තතියපණ්ණාසකං
