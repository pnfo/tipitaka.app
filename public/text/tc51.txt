cha:ද්විපඤ්ඤාසතිම පරිච්ඡෙද
sub:තිරාජකොනාම
gax:1:තතො <pb M=.340/> ලඞ්කාභිසෙකං සො, පත්වා සෙනො කමාගතං।
gae:මහින්දස්සාදිපාදස්ස, යුවරාජපදං අදා॥
gax:2:පඤ්ඤො මහාකවී බ්යත්තො, මජ්ඣත්තො මිත්තසත්තුසු।
gae:යුත්තො දයාය මෙත්තාය, රාජා සො සබ්බදා අහු॥
gax:3:කාලං දෙවො’නතික්කම්ම, සම්මා ධාරාභිවස්සති।
gae:රට්ඨෙ තස්මිං වසන්තා’සුං, සුඛිතා නිබ්භයා සදා॥
gax:4:සුත්තන්තං ලොහපාසාදෙ, නිසින්නො වණ්ණයී තදා।
gae:නිකායත්තයවාසීහි, රාජා සො පරිවාරිතො॥
gax:5:දාඨධාතුකරණ්ඩං සො, නානාරතනභූසිතං।
gae:අකා චතුවිහාරෙසු, ධාතුපූජා ච’නෙකධා॥
gax:6:පරිවෙණං සිත්ථගාමං, කාරෙත්වා වුත්ථමත්තනා।
gae:ලොකං පුත්තංව පාලෙත්වා, තිවස්සෙන දිවඞ්ගතො॥
gax:7:යුවරාජා මහින්දො සො, රාජාසි තදනන්තරං।
gae:මහාපුඤ්ඤො මහාතෙජො, මහාසෙනො මහායසො॥
gax:8:එකච්ඡත්තං අකා ලඞ්කං, ඝාතෙත්වා චොරුපද්දවං।
gae:අකංසු තමුපට්ඨානං, නිච්චමණ්ඩලනායකං॥
gax:9:විජ්ජමානෙපි ලඞ්කායං, ඛත්තියානං නරාධිපො।
gae:කාලිඞ්ගචක්කවත්තිස්ස, වංසෙ ජාතං කුමාරිකං॥
gax:10:ආණාපෙත්වාන තං අග්ග-මහෙසිං අත්තනො අකා।
gae:තස්සා පුත්තා දුවෙ ජාතා, ධීතා එකා මනොරමා॥
gax:11:ආදිපාදෙ අකා පුත්තෙ, ධීතරං චොපරාජිනිං।
gae:ඉති සීහළවංසඤ්ච, පට්ඨපෙසි සභූපති॥
gax:12:බලකායං ඉමං දෙසං, මද්දනත්ථාය වල්ලභො।
gae:පෙසෙසි නාගදීපං සො, සුත්වා තං භූපති ඉධ॥
gax:13:බලං <pb M=.341/> දත්වාන සෙනව්හ-රාජසෙනාපතිං තදා।
gae:වල්ලභස්ස බලෙනෙ’ස, යුජ්ඣිතුං තත්ථ පෙසයි॥
gax:14:ගන්ත්වා සෙනාපතී තත්ථ, බලෙනෙ’තස්ස රාජිනො।
gae:යුජ්ඣිත්වා තං විනාසෙත්වා, ගණ්හි සො යුද්ධමණ්ඩලෙ॥
gax:15:අසක්කෙන්තො ඉමං ජෙතුං, රාජා නං වල්ලභාදයො।
gae:රාජානො මිත්තසම්බන්ධං, ලංකින්දෙන අකංසු තෙ॥
gax:16:ඉච්ඡෙවං රාජිනො තෙජො, ජම්බුදීපමවත්ථරි।
gae:පත්ථරිත්වාන ලංකායං, උල්ලඞ්ඝිත්වාන සාගරං॥
gax:17:සද්ධම්මං කථායන්තානං, කත්වා සම්මා න මුත්තමං।
gae:ධම්මං සුත්වාන සො රාජා, පසන්නො බුද්ධසාසනෙ॥
gax:18:රාජා සො සන්නිපාතෙත්වා, පංසුකූලිකභික්ඛවො।
gae:යාචිත්වා අත්තනො ගෙහං, ආණාපෙත්වාන සාධුකං॥
gax:19:ආසනං පඤ්ඤපෙත්වාන, නිසීදාපිය භොජනං।
gae:දාපෙසි විපුලං සුද්ධං, සදා එකදිනෙ විය॥
gax:20:අනෙකබ්යඤ්ජනං රාජා-රඤ්ඤකානං තපස්සිනං।
gae:පෙසෙසි භොජනං සුද්ධං, මහග්ඝං විපුලං සදා॥
gax:21:වෙජ්ජෙව පෙසයිත්වාන, විලානානං තපස්සිනං।
gae:සන්තිකං සො දයාවාසො, තිකිච්ඡාපෙසි නිච්චසො॥
gax:22:ගුළානි ඝනපාකානි, ලසුණානං රසානි ච।
gae:තම්බුලමුඛවාසඤ්ච, පච්ඡභත්තෙ අදා සදා॥
gax:23:පත්තෙසු පූරයිත්වාන, ලසුණං මරිචම්පි ච।
gae:පිප්ඵලිසඞ්ගීවෙරානි, ගුළානි තිඵලානි ච॥
gax:24:ඝතං තෙලං මධුඤ්චාය, පාපුරත්ථරණානි ච।
gae:පංසුකූලිකභික්ඛූනං, පච්චෙකං සබ්බදා අදා॥
gax:25:චීවරාදීනි සබ්බානි, පරික්ඛාරානි භූපති।
gae:කාරාපෙත්වාන දාපෙසි, භික්ඛූනං පංසුකුලිනං॥
gax:26:රාජා මහාවිහාරස්මිං, එකෙකස්ස හි භික්ඛුනො।
gae:පච්චෙකං නවවත්ථානි, චීවරත්ථාය දාපයි॥
gax:27:නිකායත්තයවාසීනං, භික්ඛූනං ලාභවාසිනං।
gae:තුලාභාරමදා ද්වීසු, වාරෙසු සමහීපති॥
gax:28:රාජා <pb M=.342/> සො නාගතෙභොගං,
gax:රාජානො සඞ්ඝභොගතො।
gax:න ගණ්හන්තූනි පාසාණෙ,
gae:ලිඛාපෙත්වා නිධාපයි॥
gax:29:කථාපෙත්වාන බුද්ධස්ස, සරණානි ගුණෙනව।
gae:අනාථෙහි ච තෙසඤ්ච, භත්තවත්ථානි දාපයි॥
gax:30:දානසාලං කරිත්වාන, හත්ථිසාලකභූමියං।
gae:යාචකානං අදා දානං, තෙසඤ්ච සයනාසනං॥
gax:31:වෙජ්ජසාලාසු සබ්බාසු, භෙසජ්ජං මඤ්චකඤ්ච සො।
gae:චොරානං බන්ධනාගාරෙ, නිච්චං භත්තානි දාපයි॥
gax:32:වානරානං වරහානං, මිගානං සුනඛාන ච।
gae:භත්තං පූවඤ්ච දාපෙසි, දයාවාසො යථිච්ඡකං॥
gax:33:රාජා චතුවිහාරෙසු, කත්වා සො වීහිරාසයො।
gae:යථිච්ඡිතෙන ගණ්හන්තු, අනාථා ඉති දාපයි॥
gax:34:නානාපූජාහි පූජෙත්වා, කත්වා මඞ්ගලමුත්තමං।
gae:කථාපෙසි ච භික්ඛූහි, බ්යත්තෙහි විනයං තදා॥
gax:35:ථෙරෙන ධම්මමිත්තෙන-සිත්ථගාමකවාසිනා।
gae:පූජයිත්වාන කාරෙසි, අභිධම්මස්ස වණ්ණනං॥
gax:36:දාඨානාගා’භිධානෙන, ථෙරෙනා’රඤ්ඤවාසිනා।
gae:ලංකාලංකාරභූතෙන, අභිධම්මං කථාපයි॥
gax:37:පට්ටකඤ්චුකපූජාහි, හෙමමාලිකචෙතියං।
gae:නච්චගීතෙහි ගන්ධෙහි, පුප්ඵෙහි විවිධෙහි ච॥
gax:38:දීපමාලාහි ධූපෙහි, පූජයිත්වාන’නෙකධා।
gae:තස්ස වත්ථානි භාජෙත්වා, භික්ඛූනං දාපයී සයං॥
gax:39:සදා සො අත්තනො රජ්ජෙ, උය්යානෙසු තහිංතහිං।
gae:ආණාපෙත්වාන පුප්ඵානි, පූජෙසි රතනත්තයං॥
gax:40:පාසාදං චන්දනං නාම, කාතුං මරිචවට්ටියං।
gae:අකාරම්භඤ්ච භික්ඛූනං භොගගාමෙ ච දාපයි॥
gax:41:කෙසධාතුං නිධාපෙත්වා, කරණ්ඩං රතනෙහි සො।
gae:කාරයිත්වාන පූජෙසි, ඨපෙත්වා තත්ථ භූපති॥
gax:42:සොණ්ණරජතපට්ටෙහි <pb M=.343/>, ථූපාරාමම්හි චෙතියං।
gae:ඡාදාපෙත්වා යථාරජ්ජං, පූජං කාරෙසි භූපති॥
gax:43:තස්මිං ධාතුඝරෙ රාජා, සොණ්ණද්වාරමකාරයි।
gae:පජ්ජලන්තං සිනෙරුංව, රංසීහි සූරියස්ස සො॥
gax:44:ඣාපිතං චොළරාජස්ස, බලෙන පදලඤ්ඡනෙ।
gae:චතුන්නං චෙතියානං සො, රමනීයං ඝරං අකා॥
gax:45:ඣාතං නගරමජ්ඣම්හි, දාඨාධාතුඝරං අකා।
gae:ධම්මසඞ්ගණීගෙහඤ්ච, මහාපාළිඤ්ච භූපති॥
gax:46:තම්බූලමණ්ඩපං කත්වා, තත්ථ සුඞ්කං මහීපති।
gae:භික්ඛූනං ථෙරවංසෙ සො, භෙසජ්ජත්ථාය දාපයි॥
gax:47:උපස්සයං කරිත්වාන, මහාමඞ්ගලනාමකං।
gae:ථෙරවංසම්හි ජාතානං, භික්ඛුනීනං අදාපයි॥
gax:48:මාතුලොදයරාජෙන, ආරද්ධං සාධුනා තදා।
gae:නිට්ඨාපෙසි මහීපාලො, පාසාදං මණිනාමකං॥
gax:49:පරිවෙණානි චත්තාරි, තස්මිං ජෙතවනෙ තදා।
gae:කාරාපයිංසු චත්තාරො, අමච්චා තස්ස රාජිනො॥
gax:50:රඤ්ඤො කිත්තිසමාදෙවී, කිත්තිනාමා මනොරමා।
gae:පරිවෙණං අකාරාමං, ථූපාරාමස්ස පච්ඡතො॥
gax:51:සා තස්මිං පරිවෙණෙ ච, අකා කප්පාසගාමකෙ।
gae:චීවරචෙතියෙ චෙව, තිස්සො පොක්ඛරණී සුචි॥
gax:52:ද්වාදසරතනායාමං, ධජං සොණ්ණමයඤ්ච සා।
gae:පූජෙසි පුඤ්ඤසම්භාරං, හෙමමාලික චෙතියෙ॥
gax:53:ගිහීනං වජ්ජසාලඤ්ච, පුත්තො තස්සා පුරෙඅකා।
gae:ගුණවාසක්කසෙනානී, භික්ඛූනඤ්ච පුරාබහි॥
gax:54:රාජා චතුවිහාරෙසු, දිබ්බපාසාදසන්නිභෙ।
gae:මණ්ඩපෙ කාරයිත්වාන, ධාතුපූජා අනෙකධා॥
gax:55:වස්සමෙකමතික්කම්ම, කාරාපෙත්වා මහීපති।
gae:චාරිත්තං පුබ්බරාජූනං, පරිපාලෙසි සාධුකං॥
gax:56:එවමාදීනි පුඤ්ඤානි, උළාරානි අනෙකධා।
gae:කත්වා සොළසමෙ වස්සෙ, රාජා සො තිදිවං ගතො॥
gax:57:ජාතො <pb M=.344/> පටිච්ච තං රාජං, සෙනා ද්වාදසවස්සිකො।
gae:කාලිඞ්ගදෙවියා පුත්තො, පත්තරජ්ජො තදා අහු॥
gax:58:උදයස්ස කනිට්ඨස්ස, යුවරාජපදං අදා।
gae:පිතු සෙනාපති සෙනො, තස්ස සෙනාපති අහු॥
gax:59:පච්චන්තං බලමාදාය, ගතෙ සෙනාපතිම්හි සො।
gae:මාතරා සහ වත්තන්තං, කණිට්ඨං තස්ස භාතරං॥
gax:60:මාරාපෙත්වා මහාමල්ලං, අකා සෙනාපතිං තදා।
gae:අමච්චං උදයං නාම, සකං වචනකාරකං॥
gax:61:තං සුත්වා කුපිතො හුත්වා, සෙනො සෙනාපති තදා।
gae:බලමාදාය ආගඤ්ඡි, ගණ්හිස්සාමීති සත්තවො॥
gax:62:සුත්වාන තං මහීපාලො, කතවන්තං වාචමත්තනො।
gae:රක්ඛාමි තං අමච්චන්ති, ගතො නික්ඛම්ම රොහණං॥
gax:63:තස්ස මායා නිවත්තිත්වා, යුවරාජඤ්ච රාජිනිං।
gae:ආදාය කුපිතා තෙන ආණාපෙසි චමූපතිං॥
gax:64:තාය සො සඞ්ගහීතොව, දමිළෙ සන්නිපාතිය।
gae:දත්වා ජනපදං තෙසං, පුටත්ථිනගරෙ වසී॥
gax:65:යුජ්ඣිතුං තෙන සො රාජා, බලං පෙසෙසි රොහණා।
gae:සෙනාපති විනාසෙසි, සබ්බං තං රාජිනො බලං॥
gax:66:දමිළා තෙ ජනපදං, පීළෙත්වා රක්ඛසා විය।
gae:විලුම්පිත්වාන ගණ්හන්ති, නරානං සන්තකං තදා॥
gax:67:ඛිත්තා මනුස්සා ගන්ත්වාන, රොහණං රාජසන්තිකං।
gae:නිවෙදෙසුං පවත්තිං තං, මන්තෙත්වා සචීවෙහි සො॥
gax:68:රක්ඛිතුං සාසනං රට්ඨං, තම්පහාය චමූපතිං।
gae:සන්ධිං කත්වාන සෙනෙන, පුළත්ථිනගරං අගා॥
gax:69:මහෙසිං අත්තජං කත්වා, පාලෙතුං වංසමත්තනො।
gae:පුත්තං උප්පාදයිත්වාන, කස්සපං නාම උත්තමං॥
gax:70:වසන්තෙ තත්ථ ලංකින්දෙ, අහිතා වල්ලභා ජනා।
gae:අලභන්තා සුරං පාතු-මාරියා තස්ස සන්තිකෙ॥
gax:71:මජ්ජපානෙ ගුණං වත්වා, පායෙසුං තං මහීපතිං।
gae:පිවිත්වා මජ්ජපානං සො, මත්තබ්යාළො අහු තදා॥
gax:72:ආහාරානං <pb M=.345/> ඛයං පත්වා, චජිත්වා දුල්ලභං පදං।
gae:මතො සො දසමෙ වස්සෙ, තරුණොයෙව භූපති॥
gax:73:ඉතො විදිත්වා ඛලුපාපමිත්ත-
gax:විධෙය්යභාවං පරිහානි හෙතුං।
gax:සුඛත්තිතොයෙව ඉද වා හුරං වා।
gae:ජහන්තු තෙ ඝොරවිසං’ව බාලං॥
cen:සුජනප්පසාදසංවෙගත්ථාය කතෙ මහාවංසෙති රාජකො නාම
cen:ද්විපඤ්ඤාසතිමො පරිච්ඡෙදො।
