cha:16:සොළසමො පරිච්ඡෙදො
sub:අභිඤ්ඤානිද්දෙසො
gax:1043:ඉතො <pb P=.104/> පරං කරිස්සාමි, පඤ්ඤාසුද්ධිකරං පරං।
gae:පඤ්චන්නම්පි අභිඤ්ඤානං, මුඛමත්තනිදස්සනං॥
gax:1044:රූපාරූපසමාපත්තී,
gax:නිබ්බත්තෙත්වා පනට්ඨපි।
gax:ලොකිකාපි අභිඤ්ඤායො,
gae:භාවෙතබ්බා විභාවිනා॥
gax:1045:චතුත්ථජ්ඣානමත්තෙපි, සුචිණ්ණවසිනා සතා।
gae:අනුයොගමභිඤ්ඤාසු, කාතුං වත්තති යොගිනො॥
gax:1046:අභිඤ්ඤා <pb M=.142/> නාම භික්ඛූනං, සාභිඤ්ඤානං අනුත්තරො।
gae:අලඞ්කාරො හි තාණන්ති, සත්ථන්ති ච පවුච්චති॥
gax:1047:නිබ්බත්තිතාස්වභිඤ්ඤාසු, යොගාවචරභික්ඛුනා।
gae:සමාධිභාවනා හිස්ස, තදා නිට්ඨඞ්ගතා සියා॥
gax:1048:දිබ්බානි <pb V=.135/> චක්ඛුසොතානි, ඉද්ධිචිත්තවිජානනං।
gae:පුබ්බෙනිවාසඤාණන්ති, පඤ්චාභිඤ්ඤා ඉමා සියුං॥
gax:1049:කසිණානුලොමතාදීහි, චතුද්දසනයෙහි ච।
gae:දමෙතබ්බමභිඤ්ඤායො, පත්තුකාමෙන මානසං॥
gax:1050:දන්තෙ සමාහිතෙ සුද්ධෙ, පරියොදාතෙ අනඞ්ගණෙ।
gae:නුපක්ලෙසෙ මුදුභූතෙ, කම්මනීයෙ ඨිතාචලෙ॥
gax:1051:ඉති අට්ඨඞ්ගසම්පන්නෙ, චිත්තෙ ඉද්ධිවිධාය ච।
gae:අභිනීහරති චෙ චිත්තං, සිජ්ඣතිද්ධිවිකුබ්බනං॥
gax:1052:අභිඤ්ඤාපාදකජ්ඣානං, සමාපජ්ජ තතො පන।
gae:වුට්ඨාය හි සතං වාපි, සහස්සං වා යදිච්ඡති॥
gax:1053:“සතං හොමි සතං හොමී”-ච්චෙවං කත්වාන මානසං।
gae:අභිඤ්ඤාපාදකජ්ඣානං, සමාපජ්ජ තතො පන॥
gax:1054:වුට්ඨාය පුනධිට්ඨාති,
gax:සහාධිට්ඨානචෙතසා।
gax:සතං හොති හි සො යොගී,
gae:සහස්සාදීස්වයං නයො॥
gax:1055:පාදකජ්ඣානචිත්තං තු, නිමිත්තාරම්මණං සියා।
gae:පරිකම්මමනානෙත්ථ, සතාරම්මණිකානි තු॥
gax:1056:තදාධිට්ඨානචිත්තම්පි <pb P=.105/>, සතාරම්මණමෙව තං।
gae:පුබ්බෙ වුත්තප්පනාචිත්තං, විය ගොත්රභුනන්තරං॥
gax:1057:තමෙකං <pb M=.143/> ජායතෙ තත්ථ, චතුත්ථජ්ඣානිකං මනො।
gae:පරිකම්මවිසෙසොව, සෙසං පුබ්බසමං ඉධ॥
cen:ඉද්ධිවිධඤාණං।
gax:1058:දිබ්බසොතමිදං <pb V=.136/> තත්ථ, භාවෙතබ්බං කථං සියා।
gae:අභිඤ්ඤාපාදකජ්ඣානං, සමාපජ්ජ තතො පුන॥
gax:1059:වුට්ඨාය පරිකම්මෙන, කාමාවචරචෙතසා।
gae:සද්දො ආවජ්ජිතබ්බොව, මහන්තො සුඛුමොපි ච॥
gax:1060:තස්සෙවං පන සද්දස්ස, නිමිත්තං මනසි කුබ්බතො।
gae:දිබ්බසොතමිදානිස්ස, උප්පජ්ජිස්සති තං ඉති॥
gax:1061:සද්දෙස්වඤ්ඤතරං සද්දං, කත්වා ආරම්මණං තතො।
gae:උප්පජ්ජිත්වා නිරුද්ධෙ තු, මනොද්වාරාවජ්ජනෙ පුන॥
gax:1062:ජවනානි හි ජායන්තෙ, තස්ස චත්තාරි පඤ්ච වා।
gae:පුරිමානෙත්ථ චිත්තෙසු, තීණි චත්තාරි වා පන॥
gax:1063:පරිකම්මොපචාරානු-ලොමගොත්රභුනාමකා।
gae:චතුත්ථං පඤ්චමං වාපි, අප්පනාචිත්තමීරිතං॥
gax:1064:සහජාතං තු යං ඤාණං, අප්පනාමානසෙන හි।
gae:තං ඤාණං දිබ්බසොතන්ති, වදන්ති සුතකොවිදා॥
gax:1065:ථාමජාතං කරොන්තෙන, තං ඤාණං තෙන යොගිනා।
gae:“එත්ථන්තරගතං සද්දං, සුණාමී”ති ච චෙතසා॥
gax:1066:අඞ්ගුලං ද්වඞ්ගුලං භිය්යො,
gax:විදත්ථි රතනං තථා।
gax:ගාමො දෙසො තතො යාව,
gae:චක්කවාළා තතො පරං॥
gax:1067:ඉච්චෙවං තු පරිච්ඡිජ්ජ, වඩ්ඪෙතබ්බං යථාක්කමං।
gae:එසො අධිගතාභිඤ්ඤො, පාදකාරම්මණෙන තු॥
gax:1068:ඵුට්ඨොකාසගතෙ <pb M=.144/> සද්දෙ, සබ්බෙ පන සුණාති සො।
gae:සුණන්තො පාටියෙක්කම්පි, සල්ලක්ඛෙතුං පහොති සො॥
cen:දිබ්බසොතඤාණං।
gax:1069:කථං <pb V=.137/> පනුප්පාදෙතබ්බං, චෙතොපරියමානසං।
gae:දිබ්බචක්ඛුවසෙනෙව, ඉදං ඤාණං පනිජ්ඣති॥
gax:1070:ආලොකං පන වඩ්ඪෙත්වා, තස්මා දිබ්බෙන චක්ඛුනා।
gae:හදයං පන නිස්සාය, වත්තමානං තු ලොහිතං॥
gax:1071:දිස්වා පරස්ස විඤ්ඤෙය්යං,
gax:හොති චිත්තං තු භික්ඛුනා।
gax:සොමනස්සයුතෙ චිත්තෙ,
gae:ලොහිතං ලොහිතං සියා॥
gax:1072:දොමනස්සයුතෙ චිත්තෙ, වත්තමානෙ තු කාළකං।
gae:උපෙක්ඛාසහිතෙ චිත්තෙ, තිලතෙලූපමං සියා॥
gax:1073:තස්මා <pb P=.106/> පරස්ස සත්තස්ස, දිස්වා හදයලොහිතං।
gae:චෙතොපරියඤාණං තං, කාතබ්බං ථාමතං ගතං॥
gax:1074:එවං ථාමගතෙ තස්මිං, යථානුක්කමතො පන।
gae:චිත්තමෙව විජානාති, විනා ලොහිතදස්සනං॥
gax:1075:කාමාවචරචිත්තඤ්ච, රූපාරූපෙසු මානසං।
gae:සබ්බමෙව විජානාති, සරාගාදිප්පභෙදකං॥
cen:චෙතොපරියඤාණං।
gax:1076:පුබ්බෙනිවාසඤාණෙන, කත්තබ්බා තදනුස්සති।
gax:තං සම්පාදෙතුකාමෙන, ආදිකම්මිකභික්ඛුනා।
gae:ඣානානි පන චත්තාරි, සමාපජ්ජානුපුබ්බතො॥
gax:1077:අභිඤ්ඤාපාදකජ්ඣානා, වුට්ඨාය හි තතො පුන।
gae:භික්ඛුනා වජ්ජිතබ්බාව, නිසජ්ජා සබ්බපච්ඡිමා॥
gax:1078:තතො <pb M=.145/> <pb V=.138/> පභුති සබ්බම්පි, පටිලොමක්කමා පන।
gae:සබ්බමාවජ්ජිතබ්බං තං, දිවසෙ රත්තියං කතං॥
gax:1079:පටිලොමක්කමෙනෙව, දුතියෙ තතියෙපි ච।
gae:දිවසෙ පක්ඛමාසෙසු, තථා සංවච්ඡරෙසුපි॥
gax:1080:යාව අස්මිං භවෙ සන්ධි, තාව තෙන ච භික්ඛුනා।
gae:කතමාවජ්ජිතබ්බං තං, පුරිමස්මිං භවෙපි ච॥
gax:1081:චුතික්ඛණෙපි නිබ්බත්තං, නාමරූපඤ්ච සාධුකං।
gae:එවමාවජ්ජිතෙ තස්මිං, නාමරූපෙ යදා පන॥
gax:1082:තදෙවාරම්මණං කත්වා, නාමරූපං චුතික්ඛණෙ।
gae:මනොද්වාරෙ මනක්කාරො, උප්පජ්ජති තදා පන॥
gax:1083:ආවජ්ජනෙ නිරුද්ධස්මිං, තදෙවාරම්මණං පන।
gax:කත්වා ජවනචිත්තානි, හොන්ති චත්තාරි පඤ්ච වා।
gae:පුබ්බෙ වුත්තනයෙනෙව, සෙසං ඤෙය්යං විභාවිනා॥
gax:1084:පරිකම්මාදිනාමානි, පුරිමානි භවන්ති තු।
gae:පච්ඡිමං අප්පනාචිත්තං, රූපාවචරිකං භවෙ॥
gax:1085:තෙන චිත්තෙන යං ඤාණං, සංයුත්තං තෙන යා පන।
gae:සංයුත්තා සති සා පුබ්බෙ-නිවාසානුස්සතීරිතා॥
cen:පුබ්බෙනිවාසානුස්සතිඤාණං।
gax:1086:රූපං පස්සිතුකාමෙන, භික්ඛුනා දිබ්බචක්ඛුනා।
gae:කසිණාරම්මණං ඣානං, අභිඤ්ඤාපාදකං පන॥
gax:1087:අභිනීහාරක්ඛමං කත්වා, තෙජොකසිණමෙව වා।
gae:ඔදාතකසිණං වාපි, ආලොකකසිණම්පි වා॥
gax:1088:ඉමෙසු <pb V=.139/> කතපුඤ්ඤෙහි, කසිණෙසු ච තීසුපි।
gae:ආලොකකසිණං එත්ථ, සෙට්ඨන්ති පරිදීපිතං॥
gax:1089:තස්මා <pb M=.146/> <pb P=.107/> තමිතරං වාපි, උප්පාදෙත්වා යථාක්කමං।
gae:උපචාරභූමියංයෙව, ඨත්වා තං පන පණ්ඩිතො॥
gax:1090:වඩ්ඪෙත්වාන ඨපෙතබ්බං, න උප්පාදෙය්ය අප්පනං।
gae:උප්පාදෙති සචෙ හොති, පාදකජ්ඣානනිස්සිතං॥
gax:1091:ඣානස්ස වඩ්ඪිතස්සන්තො-ගතං රූපං තු යොගිනා।
gae:පස්සිතබ්බං භවෙ රූපං, පස්සතො පන තස්ස තං॥
gax:1092:පරිකම්මස්ස වාරො හි, අතික්කමති තාවදෙ।
gae:ආලොකොපි තතො තස්ස, ඛිප්පමන්තරධායති॥
gax:1093:තස්මිං අන්තරහිතෙ රූප-ගතම්පි ච න දිස්සති।
gae:තෙනාථ පාදකජ්ඣානං, පවිසිත්වා තතො පුන॥
gax:1094:වුට්ඨාය පන ආලොකො, ඵරිතබ්බොව භික්ඛුනා।
gae:එවං අනුක්කමෙනෙව, ආලොකො ථාමවා සියා॥
gax:1095:“ආලොකො එත්ථ හොතූ”ති,
gax:යත්තකං ඨානමෙව සො।
gax:පරිච්ඡින්දති තත්ථෙව,
gae:ආලොකො පන තිට්ඨති॥
gax:1096:දිවසම්පි නිසීදිත්වා, පස්සතො හොති දස්සනං।
gae:තිණුක්කාය ගතො මග්ගං, පුරිසෙත්ථ නිදස්සනං॥
gax:1097:උප්පාදනක්කමොපිස්ස, තත්රායං දිබ්බචක්ඛුනො।
gae:වුත්තප්පකාරරූපං තං, කත්වා ආරම්මණං පන॥
gax:1098:මනොද්වාරෙ මනක්කාරෙ, ජාතෙ යානි තදෙව ච।
gae:රූපං ආරම්මණං කත්වා, ජායන්ති ජවනානි හි॥
gax:1099:කාමාවචරචිත්තානි <pb V=.140/>, තානි චත්තාරි පඤ්ච වා।
gae:හෙට්ඨා වුත්තනයෙනෙව, සෙසං ඤෙය්යං විභාවිනා॥
gax:1100:අත්ථසාධකචිත්තං තං, චතුත්ථජ්ඣානිකං මතං।
gae:තංචිත්තසංයුතං ඤාණං, දිබ්බචක්ඛුන්ති වුච්චති॥
gax:1101:අනාගතංසඤාණස්ස <pb M=.147/>, යථාකම්මුපගස්ස ච।
gae:පරිකම්මං විසුං නත්ථි, ඉජ්ඣන්ති දිබ්බචක්ඛුනා॥
gax:1102:චුතූපපාතඤාණම්පි, දිබ්බචක්ඛුන්ති වා පන।
gae:අත්ථතො එකමෙවෙදං, බ්යඤ්ජනෙ පන නානතා॥
cen:දිබ්බචක්ඛුඤාණං।
gax:1103:යොධ සුණාති කරොති ච චිත්තෙ,
gax:ගන්ථමිමං පරමං පන භික්ඛු।
gax:සො අභිධම්මමහණ්ණවපාරං,
gae:යාති අනෙන තරෙන තරිත්වා॥
cen:ඉති අභිධම්මාවතාරෙ අභිඤ්ඤානිද්දෙසො නාම
cen:සොළසමො පරිච්ඡෙදො।
