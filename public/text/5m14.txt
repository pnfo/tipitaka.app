cha:පාටිදෙසනීයකථාවණ්ණනා
bod:2432:එවං පාචිත්තියවිනිච්ඡයං දස්සෙත්වා ඉදානි පාටිදෙසනීයං දස්සෙතුමාහ <b>“අගිලානා”</b>තිආදි। යා පන භික්ඛුනී <pb M=2.124/> අගිලානා සයං අත්තනා විඤ්ඤත්තියා ලද්ධං සප්පිං සචෙ “භුඤ්ජිස්සාමී”ති ගණ්හති, තස්සා එවං ගහණෙ දුක්කටං පරිදීපිතන්ති යොජනා। තත්ථ යස්සා විනා සප්පිනා ඵාසු හොති, සා <b>අගිලානා</b> නාම। <b>සප්පි</b>න්ති පුබ්බෙ වුත්තවිනිච්ඡයං පාළිආගතං ගොසප්පිආදිකමෙව।
bod:2433:<b>තිපාටිදෙසනීය</b>න්ති අගිලානා අගිලානසඤ්ඤා, වෙමතිකා, ගිලානසඤ්ඤාති තීසු <pb V=2.102/> විකප්පෙසු තීණි පාටිදෙසනීයානි। <b>ගිලානා ද්විකදුක්කට</b>න්ති ගිලානාය ද්විකදුක්කටං। ගිලානා අගිලානසඤ්ඤා, වෙමතිකා වාති ද්වීසු විකප්පෙසු ද්වෙ දුක්කටානි।
bod:2434-5:ගිලානා හුත්වා සප්පිං විඤ්ඤාපෙත්වා පච්ඡා වූපසන්තගෙලඤ්ඤා හුත්වා <b>සෙවන්තියා</b> පරිභුඤ්ජන්තියාපි ච ගිලානාය අවසෙසං පරිභුඤ්ජන්තියා වා <b>ඤාතකාදිතො</b> ඤාතකපවාරිතට්ඨානතො විඤ්ඤත්තං භුඤ්ජන්තියා වා අඤ්ඤස්සත්ථාය විඤ්ඤත්තං පරිභුඤ්ජන්තියා වා අත්තනො ධනෙන ගහිතං භුඤ්ජන්තියා වා උම්මත්තිකාය වා අනාපත්තීති යොජනා।
cen:පඨමං।
bod:2436:<b>සෙසෙසු දුතියාදීසූ</b>ති “යා පන භික්ඛුනී අගිලානා තෙලං…පෙ॰… මධුං…පෙ॰… ඵාණිතං…පෙ॰… මච්ඡං…පෙ॰… මංසං…පෙ॰… ඛීරං…පෙ॰… දධිං විඤ්ඤාපෙත්වා භුඤ්ජෙය්ය, පටිදෙසෙතබ්බං තාය භික්ඛුනියා ගාරය්හං අය්යෙ ධම්මං ආපජ්ජිං අසප්පායං පාටිදෙසනීයං, තං පටිදෙසෙමී”ති (පාචි॰ 1236) එවං දුතියාදීසු සත්තසු පාටිදෙසනීයෙසු। <b>නත්ථි කාචි විසෙසතා</b>ති තෙලාදිපදානි විනා අඤ්ඤො කොචි විසෙසො නත්ථීති අත්ථො।
bod:2437:පාළියං <pb M=2.125/> අනාගතෙසු සබ්බෙසු සප්පිආදීසු අට්ඨසු අඤ්ඤතරං විඤ්ඤාපෙත්වා භුඤ්ජන්තියාපි දුක්කටන්ති යොජනා।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:පාටිදෙසනීයකථාවණ්ණනා නිට්ඨිතා।
