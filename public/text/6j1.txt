cha:2:දුතියො පරිච්ඡෙදො
sub:චෙතසිකනිද්දෙසවණ්ණනා
bod:67:<b>චිත්තානන්තරමුද්දිට්ඨා</b> <pb V=1.16/>, <b>යෙ ච චෙතසිකා මයා</b> යෙ ච චෙතසිකා චිත්තානන්තරං මයා උද්දිට්ඨා, ඉතො පරං ඉදානි <b>තෙසං</b> චෙතසිකානං විභාජනං කරිස්සාමි අහං।
bod:<b>ඉමෙසු පන කරුණාමුදිතාවසෙන භාවනාකාලෙ කරුණාපුබ්බභාගො වා,</b> අප්පනාපත්තාය කරුණාය පුබ්බභාගො, තස්මිං පුබ්බභාගෙ, කරුණාතො පුබ්බභාගෙ කාමාවචරචිත්තෙති අත්ථො। එකා කරුණා උප්පජ්ජති। මුදිතාපුබ්බභාගෙ වා අප්පනාපත්තාය මුදිතාය පුබ්බභාගෙ එකා මුදිතා <pb M=.20/> උප්පජ්ජති। ඉමිනා කාමාවචරචිත්තෙන යොගී මිච්ඡාකම්මන්තාදීහි ධම්මෙහි විරමති। <b>රමු</b>-ධාතු කීළායං, <b>වි</b>-සද්දො විරමණත්ථො।
bod:68:<b>ආදිනා පුඤ්ඤචිත්තෙන, තෙත්තිංස නියතා මතා ආදිනා පුඤ්ඤචිත්තෙන</b> පඨමමහාකුසලචිත්තෙන සහ නියතා <b>තෙත්තිංස</b> චෙතසිකා භගවතා මතාති, අථ වා කරුණාමුදිතා අනියතා <b>එකෙන</b> ධම්මෙන සහ <b>චතුත්තිංස</b> ධම්මා භවන්ති।
bod:69:<b>කස්මා පනෙත්ථ මෙත්තා ච, උපෙක්ඛා ච න උද්ධටා එත්ථ</b> එතෙසු යෙවාපනකධම්මෙසු, නිද්ධාරණං, මෙත්තා ච උපෙක්ඛා ච <b>ධම්මරාජෙන</b> සත්ථුනා <b>න උද්ධටා</b> න වුත්තා කස්මා කාරණා।
bod:70:<b>අබ්යාපාදෙන මෙත්තාපි</b> අබ්යාපාදෙන මෙත්තා ගහිතා, <b>උපෙක්ඛා</b>ති තත්රමජ්ඣත්තතාය ච ගහිතා <b>යස්මා</b> කාරණා, තස්මා උභොපෙතා භගවතා න ගහිතා।
bod:71:<b>කස්මා යෙවාපනා ධම්මා, බුද්ධෙනාදිච්චබන්ධුනා</b> සබ්බෙ තෙ <b>යෙවාපනා ධම්මා</b> යෙවාපනනාමකා පාළියං සරූපෙන එව। බන්ධති ස්නෙහෙන එතස්මින්ති බන්ධු, ආදිච්චස්ස බන්ධු ආදිච්චබන්ධු, තෙන <b>ආදිච්චබන්ධුනා</b> බුද්ධෙන <b>න ච උද්ධටා</b> න දෙසිතා।
bod:72:කස්මා <pb V=1.17/> කාරණා? <b>යස්මා අනියතා කෙචි</b> යෙවාපනකා අනියතා, <b>යස්මා</b> කාරණා <b>රාසිං</b> දුකවග්ගාදිරාසිං <b>න භජන්ති</b> න සෙවන්ති, <b>යස්මා</b> කාරණා <b>කෙචි</b> යෙවාපනකා දුබ්බලා, තස්මා පාළියං භගවතා න වුත්තා।
bod:73:<b>ඡන්දාධිමොක්ඛමුදිතා මනසි ච කාරො,</b>
gax:මජ්ඣත්තතා ච කරුණා විරතිත්තයඤ්ච।
gax:පුඤ්ඤෙසු තෙන නියතානියතා ච සබ්බෙ,
gae:යෙවාපනා මුනිවරෙන න චෙව වුත්තා॥
bod:ඡන්දාධිමොක්ඛො <pb M=.21/> මුදිතා මනසිකාරො මජ්ඣත්තතා කරුණා විරතිත්තයඤ්ච <b>පුඤ්ඤෙසු</b>කුසලෙසු නියතා චත්තාරො අනියතා පඤ්ච සබ්බෙ යෙවාපනා න ච එව තෙන මුනිවරෙන වුත්තා।
bod:74-80:<b>කස්මා පනෙත්ථ ඵස්සොව, පඨමං සමුදීරිතො එත්ථ</b> එතෙසු චෙතසිකෙසු, ජාතිනිද්ධාරණං, ඵස්සොව පඨමං <b>සමුදීරිතො</b> කථිතො। කස්මා කාරණා? <b>කිර</b> මයා සුතං, ආරම්මණෙ චිත්තස්ස පඨමං අභිනිපාතත්තා ඵස්සො පඨමං සමුදීරිතො, <b>ඵුසිත්වා පන ඵස්සෙන</b> ඵස්සෙන ආරම්මණං ඵුසිත්වා යොගිනො වෙදනාය ආරම්මණං <b>වෙදයෙ,</b> සඤ්ඤාය <b>සඤ්ජානාති,</b> චෙතනාය ආරම්මණං <b>චෙතයෙ</b>। <b>සහජාතානං</b> චෙතසිකානං ඵස්සොව <b>ඉධ</b> ඉමස්මිං චිත්තෙ මහෙසිනා පඨමං වුත්තො। <b>හි</b> කස්මා කාරණා? යස්මා <b>බලවපච්චයත්තා,</b> තස්මා වුත්තො। <b>අකාරණමිදං සබ්බං, චිත්තානං තු සහෙව ච</b> “පඨමාභිනිපාතත්තා”ති ච “බලවපච්චයත්තා”ති ච <b>ඉදං සබ්බං</b> වචනං <b>අකාරණං</b> අහෙතුකං අයුත්තං, කස්මා කාරණා? <b>චිත්තජානං</b> චිත්තෙහි සහප්පවත්තානං චෙතසිකානං <b>එකුප්පාදාදිභාවෙන</b> සමානුප්පාදසමානනිරොධසමානාලම්බණසමානවත්ථුකභාවෙන පවත්තිතො අකාරණං අයුත්තං। <b>අයං තු පඨමුප්පන්නො, අයං පච්ඡාති නත්ථිදං අයං</b> ධම්මො පඨමුප්පන්නො, <b>අයං</b> ධම්මො පච්ඡාකාලෙ උප්පන්නො ඉති <b>ඉදං</b> වචනං නත්ථි। බලවපච්චයත්තෙපි කාරණං න ච දිස්සති। දෙසනාක්කමතො චෙව පඨමං සමුදීරිතො <b>ඉච්චෙවං</b> ඉති එවං ඉති ඉමිනා මයා වුත්තප්පකාරෙන ඵස්සස්ස පඨමං සමුදීරිතතං <b>විඤ්ඤුනා</b> විභාවිනා විඤ්ඤෙය්යං, <b>විසෙසතො</b> විසෙසෙන අඤ්ඤථා න විඤ්ඤෙය්යං। <b>න ච පරියෙසිතබ්බොයං, තස්මා පුබ්බාපරක්කමො</b> යස්මා කාරණා අයං පුබ්බාපරක්කමො විඤ්ඤුනා <b>න ච පරියෙසිතබ්බො</b> න ගවෙසිතබ්බො, ධම්මා එව වචනත්ථලක්ඛණාදීහි <b>විජානතා</b> පණ්ඩිතෙන පරියෙසිතබ්බා।
bod:<b>ඉට්ඨාකාරානුභවනරසා</b> <pb M=.22/> <pb V=1.18/> ඉට්ඨාරම්මණානුභවනකිච්චා <b>සුභොජනරසං</b> අනුභවන්තො <b>රාජා විය</b>। චෙතසිකඅස්සාදපච්චුපට්ඨානා චෙතසිකපස්සද්ධිපදට්ඨානා।
bod:<b>පච්චාභිඤ්ඤාණකරණරසා</b> පටිජානනකිච්චා <b>වඩ්ඪකිස්ස අභිඤ්ඤාණකරණමිව</b> වඩ්ඪකිනො සකිං සඤ්ජානිත්වාපි දාරුහරෙසු සුත්තස්ස පටිපසාරණං වියාති අධිප්පායො। <b>යථාගහිතනිමිත්තවසෙනා</b>ති යථාපවත්තිතනිමිත්තස්ස වසෙන। මනසි අභිනිවෙසකරණං ගය්හාකාරා।
bod:<b>ආයූහනරසා</b> පවත්තනකිච්චසාධකා। <b>මහාවඩ්ඪකිආදයො විය</b> යථා මහාවඩ්ඪකී සයම්පි දාරුං තච්ඡති, පරෙපි දාරුං තච්ඡාපෙති, එවං සයම්පි ආරම්මණෙ සන්දහති, සම්පයුත්තධම්මෙපි අභිසන්දහාපෙති।
bod:ආහනනං භුසො හනනං, පරියාහනනං සමන්තා හනනං, තං රසො එතස්සාති <b>ආහනනපරියාහනනරසො</b>।
bod:<b>ආරම්මණානුමජ්ජනලක්ඛණො</b> ආරම්මණපරිමද්දනලක්ඛණො।
bod:<b>පිනයතීති පීති,</b> සහජාතධම්මෙ ආරම්මණෙ පිනයතීති අත්ථො। කායචිත්ත<b>ඵරණරසා</b>। උදග්ගස්ස චිත්තස්ස භාවො ඔදග්යං, තං පච්චුපට්ඨානං එතස්සාති <b>ඔදග්යපච්චුපට්ඨානා</b>।
bod:<b>සද්දහන්ති</b> වත්ථුත්තයං සද්දහන්ති। <b>අකාලුසියපච්චුපට්ඨානා</b> අනාවිලභාවපච්චුපට්ඨානා। <b>සද්ධෙය්යවත්ථුපදට්ඨානා</b> සද්දහිතබ්බවත්ථුත්තයාසන්නකාරණා।
bod:<b>අරඤ්ඤගතසුදෙසකො විය</b> අරඤ්ඤෙ ගතො මග්ගසුදෙසකො විය।
bod:<b>අත්තනා අවිනිබ්භුත්තානං ධම්මාන</b>න්ති අවිගතානං චෙතසිකානං। <b>තෙස</b>න්ති තෙසං චෙතසිකානං ධම්මානං। සන්තෙපි ච <b>තෙසං</b> <pb M=.23/> චෙතසිකානං අනුපාලනලක්ඛණාදිම්හි <pb V=1.19/> විධානෙ අත්ථික්ඛණෙයෙව <b>තං</b> තෙසං පාලෙතබ්බානං චෙතසිකානං පවත්තක්ඛණෙයෙව තං ජීවිතං <b>තෙ ධම්මෙ</b> පාලෙතබ්බෙ චෙතසිකෙ අනුපාලෙති। <b>උදකං වියා</b>ති යථා උදකං අත්තනි උප්පලාදීනි අනුපාලෙති, තථා අනුපාලනලක්ඛණාදිම්හි විධානෙ සන්තෙපි තෙසං අත්ථික්ඛණෙයෙව අනුපාලෙති, විජ්ජමානක්ඛණෙව අනුපාලෙතීති අධිප්පායො। පච්චයුප්පන්නෙපි ච ධම්මෙ අනුපාලෙති, <b>ධාති විය කුමාරං</b> අඤ්ඤාය ජනිතං කුමාරං රක්ඛන්තී ධාති විය, පරස්ස පුත්තං අඞ්කාදිනා ධාරෙතීති <b>ධාති</b>। <b>සයංපවත්තිතධම්මසම්බන්ධෙනෙව පවත්තති</b> අත්තනා පවත්තිතෙහි ධම්මෙහි සම්පවත්තති। <b>නියාමකො විය</b> යථා නියාමකො එකනාවාය වුත්ථෙහි ජනෙහි සහ පවත්තති, භඞ්ගතො උද්ධං තං ජීවිතං න පවත්තයති, අත්තනො ච අභාවා ඨපයිතබ්බානං චෙතසිකානඤ්ච අභාවා, භඞ්ගක්ඛණෙ චෙතසිකෙ න ඨපෙති සයං භිජ්ජමානත්තා, වට්ටිස්නෙහො ඛීයමානො පදීපසිඛං න කරොති යථා।
bod:<b>සොම්මභාවපච්චුපට්ඨානො</b>ති මුදුභාවපච්චුපට්ඨානො, සීතලභාවපච්චුපට්ඨානො වා।
bod:<b>කායොති චෙත්ථ වෙදනාදයො තයො ඛන්ධා</b> වෙදනාක්ඛන්ධො සඤ්ඤාක්ඛන්ධො සඞ්ඛාරක්ඛන්ධො ඉමෙ ඛන්ධා ගහිතා।
bod:<b>නිම්මද්දනරසා</b>ති නිම්මද්දනකිච්චා। <b>කායචිත්තානං අවූපසමතාඋද්ධච්චාදිකිලෙසපටිපක්ඛභූතා</b>ති <b>ආදි</b>ග්ගහණෙන කුක්කුච්චං ගහෙතබ්බං।
cen:ඉති අභිධම්මාවතාරටීකාය
cen:චෙතසිකනිද්දෙසවණ්ණනා නිට්ඨිතා।
cen:දුතියො පරිච්ඡෙදො।
