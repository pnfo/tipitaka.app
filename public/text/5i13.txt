cha:4:පාචිත්තියකණ්ඩං
tit:1:ලසුණවග්ගො
sub:1:පඨමලසුණාදිසික්ඛාපදවණ්ණනා
bod:797:පාචිත්තියෙසු <pb M=2.76/> <pb V=2.74/> ලසුණවග්ගස්ස පඨමෙ <b>බදරසාළවං</b> නාම බදරඵලානි සුක්ඛාපෙත්වා තෙහි කත්තබ්බබ්යඤ්ජනවිකති। ආමකමාගධලසුණඤ්චෙව, අජ්ඣොහරණඤ්චාති ද්වෙ අඞ්ගානි।
bod:799-812:දුතියාදීනි උත්තානත්ථානි।
bod:815:ඡට්ඨෙ පාළියං <b>ආසුම්භිත්වා</b>ති පාතෙත්වා।
bod:817:<b>දධිමත්ථූ</b>ති දධිම්හි පසන්නොදකං। <b>රසඛීරාදීන</b>න්ති මංසරසඛීරාදීනං। භුඤ්ජන්තස්ස භික්ඛුනො හත්ථපාසෙ ඨානං, පානීයස්ස වා විධූපනස්ස වා ගහණන්ති ද්වෙ අඞ්ගානි।
bod:822:සත්තමෙ <b>අවිඤ්ඤත්තියා ලද්ධ</b>න්ති අත්තනො විඤ්ඤත්තිං විනා ලද්ධං। <b>පුබ්බාපරවිරුද්ධ</b>න්ති සයං කරණෙ පාචිත්තියන්ති ඉදං කාරාපනෙ දුක්කටවචනෙන විරුජ්ඣනං සන්ධාය වුත්තං। තෙනාහ <b>“න හී”</b>තිආදි, “අවිඤ්ඤත්තියා ලද්ධ”න්තිආදිවචනෙන වා විරුජ්ඣනං සන්ධාය වුත්තං। අඤ්ඤාය විඤ්ඤත්තිපි හි ඉමිස්සා අවිඤ්ඤත්තියා ලද්ධමෙවාති। ආමකධඤ්ඤවිඤ්ඤාපනාදි, තං භජ්ජනාදිනා අජ්ඣොහරණන්ති ද්වෙ අඞ්ගානි।
bod:824:අට්ඨමෙ <b>නිබ්බිට්ඨො</b>ති ලද්ධො। <b>කෙණී</b>ති රඤ්ඤො දාතබ්බො ආයො, ආයුප්පත්තිට්ඨානන්ති අත්ථො <pb V=2.75/>। තෙනාහ <b>“එකං ඨානන්තර”</b>න්තිආදි। <b>ඨානන්තර</b>න්ති ච ගාමජනපදාණායත්තං। වළඤ්ජියමානතිරොකුට්ටාදිතා, අනපලොකෙත්වා උච්චාරාදීනං ඡඩ්ඩනාදීති ද්වෙ අඞ්ගානි।
bod:830:නවමෙ <b>“මත්ථකච්ඡින්නනාළිකෙරම්පී”</b>ති වුත්තත්තා හරිතූපරි ඡඩ්ඩනමෙව පටික්ඛිත්තං। තෙනාහ <b>“අනික්ඛිත්තබීජෙසූ”</b>තිආදි। යත්ථ ච ඡඩ්ඩෙතුං වට්ටති, තත්ථ හරිතෙ වච්චාදිං කාතුම්පි වට්ටති එව। <b>සබ්බෙස</b>න්ති භික්ඛුභික්ඛුනීනං।
bod:836-7:දසමෙ <pb M=2.77/> <b>තෙසංයෙවා</b>ති යෙසං නිච්චං පස්සති। <b>ආරාමෙ ඨත්වා</b>ති ඨිතනිසන්නට්ඨානෙ එව ඨත්වා සමන්තතො ගීවං පරිවත්තෙත්වාපි පස්සති, අනාපත්ති। ඨිතට්ඨානතො ගන්ත්වා පස්සිතුං න වට්ටති। කෙචි පන “වට්ටතී”ති වදන්ති। තං පන “දස්සනාය ගච්ඡෙය්ය, පාචිත්තිය”න්ති සාමඤ්ඤතො ගමනස්ස පටික්ඛිත්තත්තා, අනාපත්තියම්පි ගමනාය අවුත්තත්තා ච න ගහෙතබ්බං। නච්චාදිතා, අනනුඤ්ඤාතකාරණා ගමනං, දස්සනාදි චාති තීණි අඞ්ගානි।
cen:නිට්ඨිතො ලසුණවග්ගො පඨමො।
tit:2:අන්ධකාරවග්ගො
sub:1:පඨමාදිසික්ඛාපදවණ්ණනා
bod:841:දුතියවග්ගස්ස පඨමෙ <b>දානෙ වා</b>ති දානනිමිත්තං। රත්තන්ධකාරෙ පුරිසස්ස හත්ථපාසෙ ඨානාදි, රහොපෙක්ඛා, සහායාභාවොති තීණි අඞ්ගානි।
bod:842-850:දුතියාදීනි උත්තානානි।
bod:854:පඤ්චමෙ <b>පල්ලඞ්කස්ස අනොකාසෙ</b>ති ඌරුබද්ධාසනස්ස අප්පහොනකෙ। පුරෙභත්තං අන්තරඝරෙ පල්ලඞ්කප්පහොනකාසනෙ නිසජ්ජා, අනනුඤ්ඤාතකාරණා අනාපුච්ඡා වුත්තපරිච්ඡෙදාතික්කමොති ද්වෙ අඞ්ගානි।
bod:860-879:ඡට්ඨාදීනි <pb V=2.76/> උත්තානානි।
cen:නිට්ඨිතො අන්ධකාරවග්ගො දුතියො।
tit:3:නග්ගවග්ගො
sub:1:පඨමාදිසික්ඛාපදවණ්ණනා
bod:883-887:තතියවග්ගස්ස පඨමදුතියානි උත්තානානි।
bod:893:තතියෙ <b>විසිබ්බෙත්වා</b>ති විජටෙත්වා। <b>ධුරං නික්ඛිත්තමත්තෙ</b>ති විසිබ්බනදිවසතො පඤ්ච දිවසෙ අතික්කාමෙත්වා ධුරං නික්ඛිත්තමත්තෙ। අන්තොපඤ්චාහෙ පන ධුරනික්ඛෙපෙපි අනාපත්ති එව “අඤ්ඤත්ර චතූහපඤ්චාහා”ති වුත්තත්තා <pb M=2.78/>। උපසම්පන්නාය චීවරං සිබ්බනත්ථාය විසිබ්බෙත්වා පඤ්චහාතික්කමො, අනනුඤ්ඤාතකාරණා ධුරනික්ඛෙපොති ද්වෙ අඞ්ගානි।
bod:900:චතුත්ථෙ පඤ්චන්නං චීවරානං අපරිවත්තනං, අනනුඤ්ඤාතකාරණා පඤ්චාහාතික්කමොති ද්වෙ අඞ්ගානි।
bod:903:පඤ්චමං උත්තානමෙව।
bod:909:ඡට්ඨෙ විකප්පනුපගස්ස සඞ්ඝෙ පරිණතතා, විනා ආනිසංසදස්සනෙන අන්තරායකරණන්ති ද්වෙ අඞ්ගානි।
bod:911:සත්තමං උත්තානමෙව।
bod:916:අට්ඨමෙ <b>කුම්භථූණං</b> නාම කුම්භසද්දො, තෙන කීළන්තීති <b>කුම්භථූණිකා</b>। තෙනාහ <b>“ඝටකෙන කීළනකා”</b>ති। <b>දීඝනිකායට්ඨකථායං</b> පන “චතුරස්සඅම්බණකතාළ”න්ති වුත්තං। තඤ්හි රුක්ඛසාරාදිමයං අන්තොඡිද්දං චතූසු පස්සෙසු චම්මොනද්ධං වාදිතභණ්ඩං, යං “බිම්බිසක”න්තිපි වුච්චති, තං වාදෙන්තාපි කුම්භථූණිකා। තෙනාහ <b>“බිම්බිසකවාදිතකාතිපි වදන්තී”</b>ති।
bod:918:පාළියං <pb V=2.77/> <b>කප්පකත</b>න්ති කප්පකතං නිවාසනපාරුපනූපගං। සමණචීවරතා, අනනුඤ්ඤාතානං දානන්ති ද්වෙ අඞ්ගානි।
bod:921-931:නවමදසමානි උත්තානානෙව।
cen:නිට්ඨිතො නග්ගවග්ගො තතියො।
tit:4:තුවට්ටවග්ගො
sub:10:දසමසික්ඛාපදවණ්ණනා
bod:976:තුවට්ටවග්ගස්ස දසමෙ චාරිකාය අපක්කමනං පණ්ණත්තිවජ්ජමෙව। පණ්ණත්තිවිජානනචිත්තෙන සචිත්තකතං සන්ධාය පනෙත්ථ <b>“ලොකවජ්ජ”</b>න්ති දට්ඨබ්බං। සෙසං සබ්බත්ථ උත්තානමෙව।
cen:නිට්ඨිතො තුවට්ටවග්ගො චතුත්ථො।
tit:5:චිත්තාගාරවග්ගො
sub:1:පඨමාදිසික්ඛාපදවණ්ණනා
bod:978:චිත්තාගාරවග්ගස්ස <pb M=2.79/> පඨමෙ <b>පාටෙක්කා ආපත්තියො</b>ති ගීවාය පරිවත්තනප්පයොගගණනාය।
bod:1015:නවමෙ හත්ථිආදීසු <b>සිප්ප</b>-සද්දො පච්චෙකං යොජෙතබ්බො, තථා ආථබ්බණාදීසු <b>මන්ත</b>-සද්දො। තත්ථ <b>ආථබ්බණමන්තො</b> නාම ආථබ්බණවෙදවිහිතො පරූපඝාතකරො මන්තො। <b>ඛීලනමන්තො</b> නාම වෙරිමාරණත්ථාය සාරදාරුමයං ඛීලං මන්තෙත්වා පථවියං ආකොටනමන්තො। <b>අගදප්පයොගො</b> විසප්පයොජනං। <b>නාගමණ්ඩල</b>න්ති සප්පානං පවෙසනිවාරණත්ථං මණ්ඩලබන්ධමන්තො। සෙසං සබ්බත්ථ උත්තානමෙව।
cen:නිට්ඨිතො චිත්තාගාරවග්ගො පඤ්චමො।
bod:1025-1116:ආරාමවග්ගෙ <pb V=2.78/>, ගබ්භිනිවග්ගෙ ච සබ්බං උත්තානමෙව।
tit:8:කුමාරිභූතවග්ගො
sub:1:පඨමාදිසික්ඛාපදවණ්ණනා
bod:1119:අට්ඨමවග්ගස්ස පඨමෙ <b>සබ්බපඨමා ද්වෙ මහාසික්ඛමානා</b>ති ගබ්භිනිවග්ගෙ (පාචි॰ 1067 ආදයො) සබ්බපඨමං වුත්තා ද්වෙ। <b>සික්ඛමානා ඉච්චෙව වත්තබ්බා</b>ති සම්මුතිකම්මාදීසු අඤ්ඤථා වුත්තෙ කම්මං කුප්පතීති අධිප්පායො।
bod:1167:එකාදසමෙ <b>පාරිවාසියෙන ඡන්දදානෙනා</b>ති පරිවුත්ථෙන නවිකප්පවුත්ථෙන විගතෙන ඡන්දදානෙනාති අත්ථො, ඡන්දවිස්සජ්ජනමත්තෙන වා।
bod:1168:<b>“වුට්ඨිතායා”</b>ති එතෙන “ඉදානි කම්මං න කරිස්සාමා”ති ධුරං නික්ඛිපිත්වා කායෙන අවුට්ඨහිත්වා නිසින්නායපි පරිසාය කම්මං කාතුං න වට්ටතීති දස්සෙති। තෙනාහ <b>“ඡන්දං අවිස්සජ්ජෙත්වා අවුට්ඨිතායා”</b>ති। පාළියං පන “අනාපත්ති අවුට්ඨිතාය පරිසායා”ති සාමඤ්ඤතො වුත්තත්තා <pb M=2.80/>, <b>උපොසථක්ඛන්ධකෙ</b> ච “න, භික්ඛවෙ, පාරිවාසිකපාරිසුද්ධිදානෙන උපොසථො කාතබ්බො අඤ්ඤත්ර අවුට්ඨිතාය පරිසායා”ති (මහාව॰ 183) වුත්තත්තා, <b>තදට්ඨකථාය</b>ම්පි “පාරිවාසියපාරිසුද්ධිදානං නාම පරිසාය වුට්ඨිතකාලතො පට්ඨාය න වට්ටති, අවුට්ඨිතාය පන වට්ටතී”ති (මහාව॰ අට්ඨ॰ 183) වුත්තත්තා ච “කම්මං න කරිස්සාමී”ති ධුරං නික්ඛිපිත්වා නිසින්නායපි කම්මං කාතුං වට්ටතීති ගහෙතබ්බං। සෙසං උත්තානමෙව।
cen:නිට්ඨිතො කුමාරිභූතවග්ගො අට්ඨමො।
bod:1181:ඡත්තවග්ගො උත්තානො එව।
cen:ඛුද්දකවණ්ණනානයො නිට්ඨිතො।
