cha:9:සුපණ්ණසංයුත්තවණ්ණනා
bod:392-437:සුපණ්ණසංයුත්තෙ <pb V=2.313/> පත්තානං වණ්ණවන්තතාය ගරුළා <b>සුපණ්ණා</b>ති වුත්තා। ඉධාපි පඨමසුත්තං පුරිමනයෙනෙව අට්ඨුප්පත්තියං වුත්තං। <b>හරන්තී</b>ති උද්ධරන්ති। උද්ධරමානා ච පන තෙ අත්තනා හීනෙ වා සමෙ වා උද්ධරිතුං සක්කොන්ති, න <pb P=2.350/> අත්තනා පණීතතරෙ। සත්තවිධා හි අනුද්ධරණීයනාගා නාම පණීතතරා කම්බලස්සතරා ධතරට්ඨා සත්තසීදන්තරවාසිනො පථවිට්ඨකා පබ්බතට්ඨකා විමානට්ඨකාති। තත්ර අණ්ඩජාදීනං ජලාබුජාදයො පණීතතරා <pb M=2.321/>, තෙ තෙහි අනුද්ධරණීයා। කම්බලස්සතරා පන නාගසෙනාපතිනො, තෙ යත්ථ කත්ථචි දිස්වා යො කොචි සුපණ්ණො උද්ධරිතුං න සක්කොති। ධතරට්ඨා පන නාගරාජානො, තෙපි කොචි උද්ධරිතුං න සක්කොති। යෙ පන සත්තසීදන්තරෙ මහාසමුද්දෙ වසන්ති, තෙ යස්මා කත්ථචි විකම්පනං කාතුං න සක්කා, තස්මා කොචි උද්ධරිතුං න සක්කොති। පථවිට්ඨකාදීනං නිලීයනොකාසො අත්ථි, තස්මා තෙපි උද්ධරිතුං න සක්කොති। යෙ පන මහාසමුද්දෙ ඌමිපිට්ඨෙ වසන්ති, තෙ යො කොචි සමො වා පණීතතරො වා සුපණ්ණො උද්ධරිතුං සක්කොති। සෙසං නාගසංයුත්තෙ වුත්තනයමෙවාති।
cen:සුපණ්ණසංයුත්තවණ්ණනා නිට්ඨිතා।
