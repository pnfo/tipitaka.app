cha:15:සොළසකනිපාතො
sub:1:අඤ්ඤාසිකොණ්ඩඤ්ඤත්ථෙරගාථා
gax:673:“එස <pb M=.317/> <pb V=.252/> <pb P=.69/> භිය්යො පසීදාමි, සුත්වා ධම්මං මහාරසං।
gae:විරාගො දෙසිතො ධම්මො, අනුපාදාය සබ්බසො॥
gax:674:“බහූනි ලොකෙ චිත්රානි, අස්මිං පථවිමණ්ඩලෙ।
gae:මථෙන්ති <pb T=.366/> මඤ්ඤෙ සඞ්කප්පං, සුභං රාගූපසංහිතං॥
gax:675:“රජමුහතඤ්ච වාතෙන, යථා මෙඝොපසම්මයෙ।
gae:එවං සම්මන්ති සඞ්කප්පා, යදා පඤ්ඤාය පස්සති॥
gax:676:<n>ධ॰ ප॰ 277 ධම්මපදෙ</n> “සබ්බෙ සඞ්ඛාරා අනිච්චාති, යදා පඤ්ඤාය පස්සති।
gae:අථ නිබ්බින්දති දුක්ඛෙ, එස මග්ගො විසුද්ධියා॥
gax:677:<n>ධ॰ ප॰ 278 ධම්මපදෙ</n> “සබ්බෙ සඞ්ඛාරා දුක්ඛාති, යදා පඤ්ඤාය පස්සති
gae:අථ නිබ්බින්දති දුක්ඛෙ, එස මග්ගො විසුද්ධියා॥
gax:678:<n>ධ॰ ප॰ 279 ධම්මපදෙ</n> “සබ්බෙ ධම්මා අනත්තාති, යදා පඤ්ඤාය පස්සති।
gae:අථ නිබ්බින්දති දුක්ඛෙ, එස මග්ගො විසුද්ධියා॥
gax:679:“බුද්ධානුබුද්ධො යො ථෙරො, කොණ්ඩඤ්ඤො තිබ්බනික්කමො।
gae:පහීනජාතිමරණො, බ්රහ්මචරියස්ස කෙවලී॥
gax:680:“ඔඝපාසො දළ්හඛිලො <n>දළ්හො ඛිලො (ස්යා॰ ක॰)</n>, පබ්බතො දුප්පදාලයො।
gax:ඡෙත්වා ඛිලඤ්ච පාසඤ්ච, සෙලං භෙත්වාන <n>ඡෙත්වාන (ක॰)</n> දුබ්භිදං।
gae:තිණ්ණො පාරඞ්ගතො ඣායී, මුත්තො සො මාරබන්ධනා॥
gax:681:“උද්ධතො චපලො භික්ඛු, මිත්තෙ ආගම්ම පාපකෙ।
gae:සංසීදති මහොඝස්මිං, ඌමියා පටිකුජ්ජිතො॥
gax:682:“අනුද්ධතො අචපලො, නිපකො සංවුතින්ද්රියො।
gae:කල්යාණමිත්තො මෙධාවී, දුක්ඛස්සන්තකරො සියා॥
gax:683:“කාලපබ්බඞ්ගසඞ්කාසො, කිසො ධමනිසන්ථතො।
gae:මත්තඤ්ඤූ <pb T=.367/> අන්නපානස්මිං, අදීනමනසො නරො॥
gax:684:“ඵුට්ඨො <pb V=.253/> ඩංසෙහි මකසෙහි, අරඤ්ඤස්මිං බ්රහාවනෙ।
gae:නාගො සඞ්ගාමසීසෙව, සතො තත්රාධිවාසයෙ॥
gax:685:“නාභිනන්දාමි <pb M=.318/> මරණං…පෙ॰… නිබ්බිසං භතකො යථා॥
gax:686:“නාභිනන්දාමි මරණං…පෙ॰… සම්පජානාඑ පතිස්සතො॥
gax:687:“පරිචිණ්ණො මයා සත්ථා…පෙ॰… භවනෙත්ති සමූහතා॥
gax:688:“යස්ස චත්ථාය පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, කිං මෙ සද්ධිවිහාරිනා”ති॥
cen:… අඤ්ඤාසිකොණ්ඩඤ්ඤො <n>අඤ්ඤාකොණ්ඩඤ්ඤො (සී॰ ස්යා॰)</n> ථෙරො…।
sub:2:උදායිත්ථෙරගාථා
gax:689:<n>අ॰ නි॰ 6.43</n> “මනුස්සභූතං සම්බුද්ධං, අත්තදන්තං සමාහිතං।
gae:ඉරියමානං බ්රහ්මපථෙ, චිත්තස්සූපසමෙ රතං॥
gax:690:“යං මනුස්සා නමස්සන්ති, සබ්බධම්මාන පාරගුං।
gae:දෙවාපි තං නමස්සන්ති, ඉති මෙ අරහතො සුතං॥
gax:691:“සබ්බසංයොජනාතීතං <pb P=.70/>, වනා නිබ්බනමාගතං।
gae:කාමෙහි නෙක්ඛම්මරතං <n>නික්ඛම්මරතං (ක॰)</n>, මුත්තං සෙලාව කඤ්චනං॥
gax:692:“ස වෙ අච්චරුචි නාගො, හිමවාවඤ්ඤෙ සිලුච්චයෙ।
gae:සබ්බෙසං <pb T=.368/> නාගනාමානං, සච්චනාමො අනුත්තරො॥
gax:693:“නාගං වො කිත්තයිස්සාමි, න හි ආගුං කරොති සො।
gae:සොරච්චං අවිහිංසා ච, පාදා නාගස්ස තෙ දුවෙ॥
gax:694:“සති ච සම්පජඤ්ඤඤ්ච, චරණා නාගස්ස තෙපරෙ।
gae:සද්ධාහත්ථො මහානාගො, උපෙක්ඛාසෙතදන්තවා॥
gax:695:“සති ගීවා සිරො පඤ්ඤා, වීමංසා ධම්මචින්තනා।
gae:ධම්මකුච්ඡිසමාවාසො, විවෙකො තස්ස වාලධි॥
gax:696:“සො ඣායී අස්සාසරතො, අජ්ඣත්තං සුසමාහිතො।
gae:ගච්ඡං සමාහිතො නාගො, ඨිතො නාගො සමාහිතො॥
gax:697:“සයං සමාහිතො නාගො, නිසින්නොපි සමාහිතො।
gae:සබ්බත්ථ සංවුතො නාගො, එසා නාගස්ස සම්පදා॥
gax:698:“භුඤ්ජති <pb M=.319/> අනවජ්ජානි, සාවජ්ජානි න භුඤ්ජති।
gae:ඝාසමච්ඡාදනං ලද්ධා, සන්නිධිං පරිවජ්ජයං॥
gax:699:“සංයොජනං <pb V=.254/> අණුං ථූලං, සබ්බං ඡෙත්වාන බන්ධනං।
gae:යෙන යෙනෙව ගච්ඡති, අනපක්ඛොව ගච්ඡති॥
gax:700:“යථාපි උදකෙ ජාතං, පුණ්ඩරීකං පවඩ්ඪති।
gae:නොපලිප්පති තොයෙන, සුචිගන්ධං මනොරමං॥
gax:701:“තථෙව ච ලොකෙ ජාතො, බුද්ධො ලොකෙ විහරති।
gae:නොපලිප්පති ලොකෙන, තොයෙන පදුමං යථා॥
gax:702:“මහාගිනි පජ්ජලිතො, අනාහාරොපසම්මති।
gae:අඞ්ගාරෙසු <pb T=.369/> ච සන්තෙසු, නිබ්බුතොති පවුච්චති॥
gax:703:“අත්ථස්සායං විඤ්ඤාපනී, උපමා විඤ්ඤූහි දෙසිතා।
gae:විඤ්ඤිස්සන්ති මහානාගා, නාගං නාගෙන දෙසිතං॥
gax:704:“වීතරාගො වීතදොසො, වීතමොහො අනාසවො।
gae:සරීරං විජහං නාගො, පරිනිබ්බිස්සත්යනාසවො”ති॥
cen:… උදායී ථෙරො…।
cen:සොළසකනිපාතො නිට්ඨිතො।
bod:තත්රුද්දානං –
gax:කොණ්ඩඤ්ඤො ච උදායී ච, ථෙරා ද්වෙ තෙ මහිද්ධිකා।
gae:සොළසම්හි නිපාතම්හි, ගාථායො ද්වෙ ච තිංස චාති॥
