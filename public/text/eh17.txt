cha:17:තිංසනිපාතො
sub:1:ඵුස්සත්ථෙරගාථා
gax:949:පාසාදිකෙ <pb M=.341/> <pb V=.273/> <pb P=.87/> බහූ දිස්වා, භාවිතත්තෙ සුසංවුතෙ।
gae:ඉසි පණ්ඩරසගොත්තො <n>පණ්ඩරස්ස ගොත්තො (සී॰)</n>, අපුච්ඡි ඵුස්සසව්හයං॥
gax:950:“කිංඡන්දා <pb T=.398/> කිමධිප්පායා, කිමාකප්පා භවිස්සරෙ।
gae:අනාගතම්හි කාලම්හි, තං මෙ අක්ඛාහි පුච්ඡිතො”॥
gax:951:“සුණොහි වචනං මය්හං, ඉසිපණ්ඩරසව්හය।
gae:සක්කච්චං උපධාරෙහි, ආචික්ඛිස්සාම්යනාගතං॥
gax:952:“කොධනා උපනාහී ච, මක්ඛී ථම්භී සඨා බහූ।
gae:උස්සුකී නානාවාදා ච, භවිස්සන්ති අනාගතෙ॥
gax:953:“අඤ්ඤාතමානිනො ධම්මෙ, ගම්භීරෙ තීරගොචරා।
gae:ලහුකා අගරු ධම්මෙ, අඤ්ඤමඤ්ඤමගාරවා॥
gax:954:“බහූ ආදීනවා ලොකෙ, උප්පජ්ජිස්සන්ත්යනාගතෙ।
gae:සුදෙසිතං ඉමං ධම්මං, කිලෙසෙස්සන්ති <n>කිලෙසිස්සන්ති (සී॰), කිලිසිස්සන්ති (ස්යා॰ ක॰)</n> දුම්මතී॥
gax:955:“ගුණහීනාපි සඞ්ඝම්හි, වොහරන්තා විසාරදා।
gae:බලවන්තො භවිස්සන්ති, මුඛරා අස්සුතාවිනො॥
gax:956:“ගුණවන්තොපි සඞ්ඝම්හි, වොහරන්තා යථාත්ථතො।
gae:දුබ්බලා තෙ භවිස්සන්ති, හිරීමනා අනත්ථිකා॥
gax:957:“රජතං ජාතරූපඤ්ච, ඛෙත්තං වත්ථුමජෙළකං।
gae:දාසිදාසඤ්ච දුම්මෙධා, සාදියිස්සන්ත්යනාගතෙ॥
gax:958:“උජ්ඣානසඤ්ඤිනො බාලා, සීලෙසු අසමාහිතා।
gae:උන්නළා විචරිස්සන්ති, කලහාභිරතා මගා॥
gax:959:“උද්ධතා ච භවිස්සන්ති, නීලචීවරපාරුතා।
gae:කුහා <pb T=.399/> ථද්ධා ලපා සිඞ්ගී, චරිස්සන්ත්යරියා විය॥
gax:960:“තෙලසණ්ඨෙහි කෙසෙහි, චපලා අඤ්ජනක්ඛිකා।
gae:රථියාය ගමිස්සන්ති, දන්තවණ්ණිකපාරුතා॥
gax:961:“අජෙගුච්ඡං <pb M=.342/> <pb V=.274/> විමුත්තෙහි, සුරත්තං අරහද්ධජං।
gae:ජිගුච්ඡිස්සන්ති කාසාවං, ඔදාතෙසු සමුච්ඡිතා <n>ඔදාතෙ සුසමුච්ඡිතා (සී॰)</n>॥
gax:962:“ලාභකාමා භවිස්සන්ති, කුසීතා හීනවීරියා।
gae:කිච්ඡන්තා වනපත්ථානි, ගාමන්තෙසු වසිස්සරෙ॥
gax:963:“යෙ <pb P=.88/> යෙ ලාභං ලභිස්සන්ති, මිච්ඡාජීවරතා සදා।
gae:තෙ තෙව අනුසික්ඛන්තා, භජිස්සන්ති අසංයතා॥
gax:964:“යෙ යෙ අලාභිනො ලාභං, න තෙ පුජ්ජා භවිස්සරෙ।
gae:සුපෙසලෙපි තෙ ධීරෙ, සෙවිස්සන්ති න තෙ තදා॥
gax:965:“මිලක්ඛුරජනං රත්තං <n>පිලක්ඛරජනං රත්තං (?)</n>, ගරහන්තා සකං ධජං।
gae:තිත්ථියානං ධජං කෙචි, ධාරිස්සන්ත්යවදාතකං॥
gax:966:“අගාරවො ච කාසාවෙ, තදා තෙසං භවිස්සති।
gae:පටිසඞ්ඛා ච කාසාවෙ, භික්ඛූනං න භවිස්සති॥
gax:967:“අභිභූතස්ස දුක්ඛෙන, සල්ලවිද්ධස්ස රුප්පතො।
gae:පටිසඞ්ඛා මහාඝොරා, නාගස්සාසි අචින්තියා॥
gax:968:“ඡද්දන්තො හි තදා දිස්වා, සුරත්තං අරහද්ධජං।
gae:තාවදෙව භණී ගාථා, ගජො අත්ථොපසංහිතා”॥
gax:969:<n>ධ॰ ප॰ 9; ජා॰ 1.2.141; 1.16.122</n> “අනික්කසාවො <pb T=.400/> කාසාවං, යො වත්ථං පරිධස්සති <n>පරිදහිස්සති (සී॰ ස්යා॰)</n>।
gae:අපෙතො දමසච්චෙන, න සො කාසාවමරහති॥
gax:970:“යො ච වන්තකාසාවස්ස, සීලෙසු සුසමාහිතො।
gae:උපෙතො දමසච්චෙන, ස වෙ කාසාවමරහති॥
gax:971:“විපන්නසීලො දුම්මෙධො, පාකටො කාමකාරියො।
gae:විබ්භන්තචිත්තො නිස්සුක්කො, න සො කාසාවමරහති॥
gax:972:“යො ච සීලෙන සම්පන්නො, වීතරාගො සමාහිතො।
gae:ඔදාතමනසඞ්කප්පො, ස වෙ කාසාවමරහති॥
gax:973:“උද්ධතො උන්නළො බාලො, සීලං යස්ස න විජ්ජති।
gae:ඔදාතකං අරහති, කාසාවං කිං කරිස්සති॥
gax:974:“භික්ඛූ <pb M=.343/> ච භික්ඛුනියො ච, දුට්ඨචිත්තා අනාදරා।
gae:තාදීනං මෙත්තචිත්තානං, නිග්ගණ්හිස්සන්ත්යනාගතෙ॥
gax:975:“සික්ඛාපෙන්තාපි ථෙරෙහි, බාලා චීවරධාරණං।
gae:න සුණිස්සන්ති දුම්මෙධා, පාකටා කාමකාරියා॥
gax:976:“තෙ <pb V=.275/> තථා සික්ඛිතා බාලා, අඤ්ඤමඤ්ඤං අගාරවා।
gae:නාදියිස්සන්තුපජ්ඣායෙ, ඛළුඞ්කො විය සාරථිං॥
gax:977:“එවං අනාගතද්ධානං, පටිපත්ති භවිස්සති।
gae:භික්ඛූනං භික්ඛුනීනඤ්ච, පත්තෙ කාලම්හි පච්ඡිමෙ॥
gax:978:“පුරා ආගච්ඡතෙ එතං, අනාගතං මහබ්භයං।
gae:සුබ්බචා හොථ සඛිලා, අඤ්ඤමඤ්ඤං සගාරවා॥
gax:979:“මෙත්තචිත්තා <pb T=.401/> කාරුණිකා, හොථ සීලෙසු සංවුතා।
gae:ආරද්ධවීරියා පහිතත්තා, නිච්චං දළ්හපරක්කමා॥
gax:980:“පමාදං <pb P=.89/> භයතො දිස්වා, අප්පමාදඤ්ච ඛෙමතො।
gae:භාවෙථට්ඨඞ්ගිකං මග්ගං, ඵුසන්තා අමතං පද”න්ති॥
cen:… ඵුස්සො ථෙරො…।
sub:2:සාරිපුත්තත්ථෙරගාථා
gax:981:“යථාචාරී යථාසතො සතීමා, යතසඞ්කප්පජ්ඣායි අප්පමත්තො।
gae:අජ්ඣත්තරතො සමාහිතත්තො, එකො සන්තුසිතො තමාහු භික්ඛුං॥
gax:982:“අල්ලං සුක්ඛං වා භුඤ්ජන්තො, න බාළ්හං සුහිතො සියා।
gae:ඌනූදරො මිතාහාරො, සතො භික්ඛු පරිබ්බජෙ॥
gax:983:“චත්තාරො පඤ්ච ආලොපෙ, අභුත්වා උදකං පිවෙ।
gae:අලං ඵාසුවිහාරාය, පහිතත්තස්ස භික්ඛුනො॥
gax:984:“කප්පියං තං චෙ ඡාදෙති, චීවරං ඉදමත්ථිකං <n>ඉදමත්ථිතං (සී॰)</n>।
gae:අලං ඵාසුවිහාරාය, පහිතත්තස්ස භික්ඛුනො॥
gax:985:“පල්ලඞ්කෙන <pb M=.344/> නිසින්නස්ස, ජණ්ණුකෙ නාභිවස්සති।
gae:අලං ඵාසුවිහාරාය, පහිතත්තස්ස භික්ඛුනො॥
gax:986:<n>සං॰ නි॰ 4.253; ඉතිවු॰ 53</n> “යො සුඛං දුක්ඛතො අද්ද, දුක්ඛමද්දක්ඛි සල්ලතො।
gae:උභයන්තරෙන <pb T=.402/> <n>උභයමන්තරෙ (සී॰)</n> නාහොසි, කෙන ලොකස්මි කිං සියා॥
gax:987:“මා මෙ කදාචි පාපිච්ඡො, කුසීතො හීනවීරියො।
gae:අප්පස්සුතො අනාදරො, කෙන ලොකස්මි කිං සියා॥
gax:988:“බහුස්සුතො <pb V=.276/> ච මෙධාවී, සීලෙසු සුසමාහිතො।
gae:චෙතොසමථමනුයුත්තො, අපි මුද්ධනි තිට්ඨතු॥
gax:989:“යො පපඤ්චමනුයුත්තො, පපඤ්චාභිරතො මගො।
gae:විරාධයී සො නිබ්බානං, යොගක්ඛෙමං අනුත්තරං॥
gax:990:“යො ච පපඤ්චං හිත්වාන, නිප්පපඤ්චපථෙ රතො।
gae:ආරාධයී සො නිබ්බානං, යොගක්ඛෙමං අනුත්තරං॥
gax:991:<n>ධ॰ ප॰ 98</n> “ගාමෙ වා යදි වාරඤ්ඤෙ, නින්නෙ වා යදි වා ථලෙ।
gae:යත්ථ අරහන්තො විහරන්ති, තං භූමිරාමණෙය්යකං॥
gax:992:“රමණීයානි අරඤ්ඤානි, යත්ථ න රමතී ජනො।
gae:වීතරාගා රමිස්සන්ති, න තෙ කාමගවෙසිනො॥
gax:993:<n>ධ॰ ප॰ 76</n> “නිධීනංව පවත්තාරං, යං පස්සෙ වජ්ජදස්සිනං।
gax:නිග්ගය්හවාදිං <pb P=.90/> මෙධාවිං, තාදිසං පණ්ඩිතං භජෙ।
gae:තාදිසං භජමානස්ස, සෙය්යො හොති න පාපියො॥
gax:994:<n>ධ॰ ප॰ 77</n> “ඔවදෙය්යානුසාසෙය්ය, අසබ්භා ච නිවාරයෙ।
gae:සතඤ්හි සො පියො හොති, අසතං හොති අප්පියො॥
gax:995:“අඤ්ඤස්ස භගවා බුද්ධො, ධම්මං දෙසෙසි චක්ඛුමා।
gax:ධම්මෙ <pb T=.403/> දෙසියමානම්හි, සොතමොධෙසිමත්ථිකො।
gae:තං මෙ අමොඝං සවනං, විමුත්තොම්හි අනාසවො॥
gax:996:“නෙව පුබ්බෙනිවාසාය, නපි දිබ්බස්ස චක්ඛුනො।
gax:චෙතොපරියාය ඉද්ධියා, චුතියා උපපත්තියා।
gae:සොතධාතුවිසුද්ධියා, පණිධී මෙ න විජ්ජති <n>කථා॰ 378</n>॥
gax:997:“රුක්ඛමූලංව <pb M=.345/> නිස්සාය, මුණ්ඩො සඞ්ඝාටිපාරුතො।
gae:පඤ්ඤාය උත්තමො ථෙරො, උපතිස්සොව <n>උපතිස්සො ච (සී॰ ක॰)</n> ඣායති॥
gax:998:“අවිතක්කං සමාපන්නො, සම්මාසම්බුද්ධසාවකො।
gae:අරියෙන තුණ්හීභාවෙන, උපෙතො හොති තාවදෙ॥
gax:999:<n>උදා॰ 24</n> “යථාපි පබ්බතො සෙලො, අචලො සුප්පතිට්ඨිතො।
gae:එවං මොහක්ඛයා භික්ඛු, පබ්බතොව න වෙධති॥
gax:1000:“අනඞ්ගණස්ස පොසස්ස, නිච්චං සුචිගවෙසිනො।
gae:වාලග්ගමත්තං පාපස්ස, අබ්භමත්තංව ඛායති॥
gax:1001:“නාභිනන්දාමි <pb V=.277/> මරණං, නාභිනන්දාමි ජීවිතං।
gae:නික්ඛිපිස්සං ඉමං කායං, සම්පජානො පතිස්සතො॥
gax:1002:“නාභිනන්දාමි මරණං, නාභිනන්දාමි ජීවිතං।
gae:කාලඤ්ච පටිකඞ්ඛාමි, නිබ්බිසං භතකො යථා॥
gax:1003:“උභයෙන මිදං මරණමෙව, නාමරණං පච්ඡා වා පුරෙ වා।
gae:පටිපජ්ජථ මා විනස්සථ, ඛණො වො මා උපච්චගා॥
gax:1004:“නගරං යථා පච්චන්තං, ගුත්තං සන්තරබාහිරං।
gax:එවං ගොපෙථ අත්තානං, ඛණො වො මා උපච්චගා।
gae:ඛණාතීතා <pb T=.404/> හි සොචන්ති, නිරයම්හි සමප්පිතා॥
gax:1005:“උපසන්තො උපරතො, මන්තභාණී <n>මත්තභාණී (සී॰)</n> අනුද්ධතො।
gae:ධුනාති පාපකෙ ධම්මෙ, දුමපත්තංව මාලුතො॥
gax:1006:“උපසන්තො උපරතො, මන්තභාණී අනුද්ධතො।
gae:අප්පාසි <n>අබ්බහි (ස්යා॰), අභාසි (?)</n> පාපකෙ ධම්මෙ, දුමපත්තංව මාලුතො॥
gax:1007:“උපසන්තො <pb P=.91/> අනායාසො, විප්පසන්නො අනාවිලො।
gae:කල්යාණසීලො මෙධාවී, දුක්ඛස්සන්තකරො සියා॥
gax:1008:“න විස්සසෙ එකතියෙසු එවං, අගාරිසු පබ්බජිතෙසු චාපි।
gae:සාධූපි හුත්වා න අසාධු හොන්ති, අසාධු හුත්වා පුන සාධු හොන්ති॥
gax:1009:“කාමච්ඡන්දො <pb M=.346/> ච බ්යාපාදො, ථිනමිද්ධඤ්ච භික්ඛුනො।
gae:උද්ධච්චං විචිකිච්ඡා ච, පඤ්චෙතෙ චිත්තකෙලිසා॥
gax:1010:“යස්ස සක්කරියමානස්ස, අසක්කාරෙන චූභයං।
gae:සමාධි න විකම්පති, අප්පමාදවිහාරිනො॥
gax:1011:“තං ඣායිනං සාතතිකං, සුඛුමදිට්ඨිවිපස්සකං।
gae:උපාදානක්ඛයාරාමං, ආහු සප්පුරිසො ඉති॥
gax:1012:“මහාසමුද්දො පථවී, පබ්බතො අනිලොපි ච।
gae:උපමාය න යුජ්ජන්ති, සත්ථු වරවිමුත්තියා॥
gax:1013:“චක්කානුවත්තකො <pb T=.405/> ථෙරො, මහාඤාණී සමාහිතො।
gae:පථවාපග්ගිසමානො, න රජ්ජති න දුස්සති॥
gax:1014:“පඤ්ඤාපාරමිතං පත්තො, මහාබුද්ධි මහාමති।
gae:අජළො ජළසමානො, සදා චරති නිබ්බුතො॥
gax:1015:“පරිචිණ්ණො මයා සත්ථා…පෙ॰… භවනෙත්ති සමූහතා॥
gax:1016:“සම්පාදෙථප්පමාදෙන <pb V=.278/>, එසා මෙ අනුසාසනී।
gae:හන්දාහං පරිනිබ්බිස්සං, විප්පමුත්තොම්හි සබ්බධී”ති॥
cen:… සාරිපුත්තො ථෙරො…।
sub:3:ආනන්දත්ථෙරගාථා
gax:1017:“පිසුණෙන ච කොධනෙන ච, මච්ඡරිනා ච විභූතනන්දිනා।
gae:සඛිතං න කරෙය්ය පණ්ඩිතො, පාපො කාපුරිසෙන සඞ්ගමො॥
gax:1018:“සද්ධෙන ච පෙසලෙන ච, පඤ්ඤවතා බහුස්සුතෙන ච।
gae:සඛිතං කරෙය්ය පණ්ඩිතො, භද්දො සප්පුරිසෙන සඞ්ගමො॥
gax:1019:“පස්ස චිත්තකතං බිම්බං…පෙ॰… යස්ස නත්ථි ධුවං ඨිති॥
gax:1020:“පස්ස චිත්තකතං බිම්බං…පෙ॰… වත්ථෙහි සොභති॥
gax:1021:“අලත්තකකතා <pb M=.347/> …පෙ॰… නො ච පාරගවෙසිනො॥
gax:1022:“අට්ඨපදකතා…පෙ॰… නො ච පාරගවෙසිනො॥
gax:1023:“අඤ්ජනීව නවා…පෙ॰… නො ච පාරගවෙසිනො॥
gax:1024:“බහුස්සුතො චිත්තකථී, බුද්ධස්ස පරිචාරකො।
gae:පන්නභාරො විසඤ්ඤුත්තො, සෙය්යං කප්පෙති ගොතමො॥
gax:1025:“ඛීණාසවො විසඤ්ඤුත්තො, සඞ්ගාතීතො සුනිබ්බුතො।
gae:ධාරෙති අන්තිමං දෙහං, ජාතිමරණපාරගූ॥
gax:1026:“යස්මිං <pb P=.92/> පතිට්ඨිතා ධම්මා, බුද්ධස්සාදිච්චබන්ධුනො।
gae:නිබ්බානගමනෙ මග්ගෙ, සොයං තිට්ඨති ගොතමො॥
gax:1027:“ද්වාසීති <pb T=.406/> බුද්ධතො ගණ්හිං, ද්වෙ සහස්සානි භික්ඛුතො।
gae:චතුරාසීතිසහස්සානි, යෙ මෙ ධම්මා පවත්තිනො॥
gax:1028:“අප්පස්සුතායං පුරිසො, බලිබද්දොව ජීරති।
gae:මංසානි තස්ස වඩ්ඪන්ති, පඤ්ඤා තස්ස න වඩ්ඪති॥
gax:1029:“බහුස්සුතො අප්පස්සුතං, යො සුතෙනාතිමඤ්ඤති।
gae:අන්ධො පදීපධාරොව, තථෙව පටිභාති මං॥
gax:1030:“බහුස්සුතං උපාසෙය්ය, සුතඤ්ච න විනාසයෙ।
gae:තං මූලං බ්රහ්මචරියස්ස, තස්මා ධම්මධරො සියා॥
gax:1031:“පුබ්බාපරඤ්ඤූ අත්ථඤ්ඤූ, නිරුත්තිපදකොවිදො।
gae:සුග්ගහීතඤ්ච ගණ්හාති, අත්ථඤ්චොපපරික්ඛති॥
gax:1032:“ඛන්ත්යා <pb V=.279/> ඡන්දිකතො <n>ඛන්තියා ඡන්දිතො (?)</n> හොති, උස්සහිත්වා තුලෙති තං।
gae:සමයෙ සො පදහති, අජ්ඣත්තං සුසමාහිතො॥
gax:1033:“බහුස්සුතං ධම්මධරං, සප්පඤ්ඤං බුද්ධසාවකං।
gae:ධම්මවිඤ්ඤාණමාකඞ්ඛං, තං භජෙථ තථාවිධං॥
gax:1034:“බහුස්සුතො ධම්මධරො, කොසාරක්ඛො මහෙසිනො।
gae:චක්ඛු සබ්බස්ස ලොකස්ස, පූජනීයො බහුස්සුතො॥
gax:1035:“ධම්මාරාමො ධම්මරතො, ධම්මං අනුවිචින්තයං।
gae:ධම්මං අනුස්සරං භික්ඛු, සද්ධම්මා න පරිහායති॥
gax:1036:“කායමච්ඡෙරගරුනො <pb M=.348/> <n>ගරුකො (සී॰)</n>, හිය්යමානෙ <n>හිය්යමානො (සී॰)</n> අනුට්ඨහෙ।
gae:සරීරසුඛගිද්ධස්ස, කුතො සමණඵාසුතා॥
gax:1037:“න <pb T=.407/> පක්ඛන්ති දිසා සබ්බා, ධම්මා න පටිභන්ති මං।
gae:ගතෙ කල්යාණමිත්තම්හි, අන්ධකාරංව ඛායති॥
gax:1038:“අබ්භතීතසහායස්ස, අතීතගතසත්ථුනො।
gae:නත්ථි එතාදිසං මිත්තං, යථා කායගතා සති॥
gax:1039:“යෙ පුරාණා අතීතා තෙ, නවෙහි න සමෙති මෙ।
gae:ස්වජ්ජ එකොව ඣායාමි, වස්සුපෙතොව පක්ඛිමා॥
gax:1040:“දස්සනාය අභික්කන්තෙ, නානාවෙරජ්ජකෙ බහූ।
gae:මා වාරයිත්ථ සොතාරො, පස්සන්තු සමයො මමං॥
gax:1041:“දස්සනාය <pb P=.93/> අභික්කන්තෙ, නානාවෙරජ්ජකෙ පුථු।
gae:කරොති සත්ථා ඔකාසං, න නිවාරෙති චක්ඛුමා॥
gax:1042:“පණ්ණවීසතිවස්සානි, සෙඛභූතස්ස මෙ සතො।
gae:න කාමසඤ්ඤා උප්පජ්ජි, පස්ස ධම්මසුධම්මතං॥
gax:1043:“පණ්ණවීසතිවස්සානි, සෙඛභූතස්ස මෙ සතො।
gae:න දොසසඤ්ඤා උප්පජ්ජි, පස්ස ධම්මසුධම්මතං॥
gax:1044:“පණ්ණවීසතිවස්සානි, භගවන්තං උපට්ඨහිං।
gae:මෙත්තෙන කායකම්මෙන, ඡායාව අනපායිනී <n>අනුපායිනී (ස්යා॰ ක॰)</n>॥
gax:1045:“පණ්ණවීසතිවස්සානි, භගවන්තං උපට්ඨහිං।
gae:මෙත්තෙන වචීකම්මෙන, ඡායාව අනපායිනී॥
gax:1046:“පණ්ණවීසතිවස්සානි, භගවන්තං උපට්ඨහිං।
gae:මෙත්තෙන මනොකම්මෙන, ඡායාව අනපායිනී॥
gax:1047:“බුද්ධස්ස <pb T=.408/> <pb V=.280/> චඞ්කමන්තස්ස, පිට්ඨිතො අනුචඞ්කමිං।
gae:ධම්මෙ දෙසියමානම්හි, ඤාණං මෙ උදපජ්ජථ॥
gax:1048:“අහං සකරණීයොම්හි, සෙඛො අප්පත්තමානසො।
gae:සත්ථු ච පරිනිබ්බානං, යො අම්හං අනුකම්පකො॥
gax:1049:“තදාසි <pb M=.349/> යං භිංසනකං, තදාසි ලොමහංසනං।
gae:සබ්බාකාරවරූපෙතෙ, සම්බුද්ධෙ පරිනිබ්බුතෙ॥
gax:1050:“බහුස්සුතො ධම්මධරො, කොසාරක්ඛො මහෙසිනො।
gae:චක්ඛු සබ්බස්ස ලොකස්ස, ආනන්දො පරිනිබ්බුතො॥
gax:1051:“බහුස්සුතො ධම්මධරො, කොසාරක්ඛො මහෙසිනො।
gae:චක්ඛු සබ්බස්ස ලොකස්ස, අන්ධකාරෙ තමොනුදො॥
gax:1052:“ගතිමන්තො සතිමන්තො, ධිතිමන්තො ච යො ඉසි।
gae:සද්ධම්මධාරකො ථෙරො, ආනන්දො රතනාකරො॥
gax:1053:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, නත්ථි දානි පුනබ්භවො”ති॥
cen:… ආනන්දො ථෙරො…।
cen:තිංසනිපාතො නිට්ඨිතො।
bod:තත්රුද්දානං –
gax:ඵුස්සොපතිස්සො ආනන්දො, තයොතිමෙ පකිත්තිතා।
gae:ගාථායො තත්ථ සඞ්ඛාතා, සතං පඤ්ච ච උත්තරීති।
