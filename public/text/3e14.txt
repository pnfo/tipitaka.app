cha:ආපත්තිසමුට්ඨානවණ්ණනා
bod:470:<b>අචිත්තකො</b> <pb P=7.1380/> <pb M=.225/> <b>ආපජ්ජතී</b>තිආදීසු සහසෙය්යාදිපණ්ණත්තිවජ්ජං අසඤ්චිච්ච ආපජ්ජන්තො අචිත්තකො ආපජ්ජති, දෙසෙන්තො සචිත්තකො වුට්ඨාති। යංකිඤ්චි සඤ්චිච්ච ආපජ්ජන්තො සචිත්තකො ආපජ්ජති, තිණවත්ථාරකෙන වුට්ඨහන්තො අචිත්තකො වුට්ඨාති। පුබ්බෙ වුත්තමෙව තිණවත්ථාරකෙන වුට්ඨහන්තො අචිත්තකො ආපජ්ජති, අචිත්තකො වුට්ඨාති। ඉතරං දෙසෙන්තො සචිත්තකො ආපජ්ජති, සචිත්තකො වුට්ඨාති। “ධම්මදානං කරොමී”ති පදසොධම්මාදීනි කරොන්තො කුසලචිත්තො ආපජ්ජති, “බුද්ධානං අනුසාසනිං කරොමී”ති උදග්ගචිත්තො දෙසෙන්තො කුසලචිත්තො වුට්ඨාති। දොමනස්සිකො හුත්වා දෙසෙන්තො අකුසලචිත්තො වුට්ඨාති, තිණවත්ථාරකෙන නිද්දාගතොව වුට්ඨහන්තො අබ්යාකතචිත්තො වුට්ඨාති। භිංසාපනාදීනි කත්වා “බුද්ධානං සාසනං කරොමී”ති සොමනස්සිකො දෙසෙන්තො අකුසලචිත්තො ආපජ්ජති, කුසලචිත්තො වුට්ඨාති। දොමනස්සිකොව දෙසෙන්තො අකුසලචිත්තො වුට්ඨාති, වුත්තනයෙනෙව තිණවත්ථාරකෙන වුට්ඨහන්තො අබ්යාකතචිත්තො වුට්ඨාති। නිද්දොක්කන්තසමයෙ සහගාරසෙය්යං ආපජ්ජන්තො අබ්යාකතචිත්තො ආපජ්ජති, වුත්තනයෙනෙව පනෙත්ථ “කුසලචිත්තො වුට්ඨාතී”තිආදි වෙදිතබ්බං।
bod:<b>පඨමං පාරාජිකං කතිහි සමුට්ඨානෙහී</b>තිආදි පුබ්බෙ වුත්තනයත්තා උත්තානමෙව।
bod:473:<b>චත්තාරො පාරාජිකා කතිහි සමුට්ඨානෙහී</b>තිආදීසු උක්කට්ඨපරිච්ඡෙදතො යං යං සමුට්ඨානං යස්ස යස්ස ලබ්භති, තං සබ්බං වුත්තමෙව හොති।
cen:ආපත්තිසමුට්ඨානවණ්ණනා නිට්ඨිතා।
