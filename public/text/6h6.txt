cha:6:ඡට්ඨො පරිච්ඡෙදො
sub:ආරම්මණවිභාගනිද්දෙසො
gax:291:එතෙසං <pb M=.55/> <pb P=.43/> <pb V=.50/> පන චිත්තානං, ආරම්මණමිතො පරං।
gae:දස්සයිස්සාමහං තෙන, විනා නත්ථි හි සම්භවො॥
gax:292:රූපං සද්දං ගන්ධං රසං, ඵොට්ඨබ්බං ධම්මමෙව ච।
gae:ඡධා ආරම්මණං ආහු, ඡළාරම්මණකොවිදා॥
gax:293:තත්ථ භූතෙ උපාදාය, වණ්ණො චතුසමුට්ඨිතො।
gae:සනිදස්සනපටිඝො, රූපාරම්මණසඤ්ඤිතො॥
gax:294:දුවිධො හි සමුද්දිට්ඨො, සද්දො චිත්තොතුසම්භවො।
gae:සවිඤ්ඤාණකසද්දොව, හොති චිත්තසමුට්ඨිතො॥
gax:295:අවිඤ්ඤාණකසද්දො යො,
gax:සො හොතූතුසමුට්ඨිතො।
gax:දුවිධොපි අයං සද්දො,
gae:සද්දාරම්මණතං ගතො॥
gax:296:ධරීයතීති ගච්ඡන්තො, ගන්ධො සූචනතොපි වා।
gae:අයං චතුසමුට්ඨානො, ගන්ධාරම්මණසම්මතො॥
gax:297:රසමානා රසන්තීති, රසොති පරිකිත්තිතො।
gae:සොව චතුසමුට්ඨානො, රසාරම්මණනාමකො॥
gax:298:ඵුසීයතීති ඵොට්ඨබ්බං, පථවීතෙජවායවො।
gae:ඵොට්ඨබ්බං චතුසම්භූතං, ඵොට්ඨබ්බාරම්මණං මතං॥
gax:299:සබ්බං නාමඤ්ච රූපඤ්ච, හිත්වා රූපාදිපඤ්චකං।
gae:ලක්ඛණානි ච පඤ්ඤත්ති-ධම්මාරම්මණසඤ්ඤිතං॥
gax:300:ඡාරම්මණානි <pb V=.51/> ලබ්භන්ති, කාමාවචරභූමියං।
gae:තීණි රූපෙ පනාරූපෙ, ධම්මාරම්මණමෙකකං॥
gax:301:ඛණවත්ථුපරිත්තත්තා <pb M=.56/>, ආපාථං න වජන්ති යෙ।
gae:තෙ ධම්මාරම්මණා හොන්ති, යෙසං රූපාදයො කිර॥
gax:302:තෙ පටික්ඛිපිතබ්බාව, අඤ්ඤමඤ්ඤස්ස ගොචරං।
gae:නෙව පච්චනුභොන්තානං, මනො තෙසං තු ගොචරං॥
gax:303:තඤ්ච <pb P=.44/> “පච්චනුභොතී”ති, වුත්තත්තා පන සත්ථුනා।
gae:රූපාදාරම්මණානෙව, හොන්ති රූපාදයො පන॥
gax:304:දිබ්බචක්ඛාදිඤාණානං, රූපාදීනෙව ගොචරා।
gae:අනාපාථගතානෙව, තානීතිපි න යුජ්ජති॥
gax:305:යං රූපාරම්මණං හොන්තං, තං ධම්මාරම්මණං කථං।
gae:එවං සති පනෙතෙසං, නියමොති කථං භවෙ॥
gax:306:සබ්බං ආරම්මණං එතං, ඡබ්බිධං සමුදීරිතං।
gae:තං පරිත්තත්තිකාදීනං, වසෙන බහුධා මතං॥
gax:307:සබ්බො කාමවිපාකො ච, ක්රියාහෙතුද්වයම්පි ච।
gae:පඤ්චවීසති එකන්තං, පරිත්තාරම්මණා සියුං॥
gax:308:ඉට්ඨාදිභෙදා පඤ්චෙව, රූපසද්දාදයො පන।
gae:විඤ්ඤාණානං ද්විපඤ්චන්නං, ගොචරා පටිපාටියා॥
gax:309:රූපාදිපඤ්චකං සබ්බං, මනොධාතුත්තයස්ස තු।
gae:තෙරසන්නං පනෙතෙසං, රූපක්ඛන්ධොව ගොචරො॥
gax:310:නාරූපං න ච පඤ්ඤත්තිං, නාතීතං න චනාගතං।
gae:ආරම්මණං කරොන්තෙ ච, වත්තමානො හි ගොචරො॥
gax:311:තෙරසෙතානි චිත්තානි, ජායන්තෙ කාමධාතුයං।
gae:චත්තාරි රූපාවචරෙ, නෙව කිඤ්චි අරූපිසු॥
gax:312:මහාපාකානමට්ඨන්නං <pb M=.57/> <pb V=.52/>, සන්තීරණත්තයස්සපි।
gae:ඡසු ද්වාරෙසු රූපාදිඡපරිත්තානි ගොචරා॥
gax:313:රූපාදයො පරිත්තා ඡ, හසිතුප්පාදගොචරා।
gae:පඤ්චද්වාරෙ පටුප්පන්නා, මනොද්වාරෙ තිකාලිකා॥
gax:314:දුතියාරුප්පචිත්තඤ්ච, චතුත්ථාරුප්පමානසං।
gae:ඡබ්බිධං නියතං හොති, තං මහග්ගතගොචරං॥
gax:315:නිබ්බානාරම්මණත්තා හි, එකන්තෙන අනඤ්ඤතො।
gae:අට්ඨානාසවචිත්තානං, අප්පමාණොව ගොචරො॥
gax:316:චත්තාරො ඤාණහීනා ච, කාමාවචරපුඤ්ඤතො।
gae:ක්රියතොපි ච චත්තාරො, ද්වාදසාකුසලානි ච॥
gax:317:පරිත්තාරම්මණා චෙව, තෙ මහග්ගතගොචරා।
gae:පඤ්ඤත්තාරම්මණත්තා හි, නවත්තබ්බාව හොන්ති තෙ॥
gax:318:චත්තාරො ඤාණසංයුත්තා, පුඤ්ඤතො ක්රියතොපි ච।
gae:තථාභිඤ්ඤාද්වයඤ්චෙව, ක්රියාවොට්ඨබ්බනම්පි ච॥
gax:319:එකාදසන්නමෙතෙසං, තිවිධො හොති ගොචරො।
gae:පඤ්ඤත්තාරම්මණත්තා හි, නවත්තබ්බාපි හොන්තිමෙ॥
gax:320:යානි වුත්තාවසෙසානි, චිත්තානි පන තානි හි।
gae:නවත්තබ්බාරම්මණානීති, විඤ්ඤෙය්යානි විභාවිනා॥
cen:පරිත්තාරම්මණත්තිකං සමත්තං।
gax:321:දුතියාරුප්පචිත්තඤ්ච <pb P=.45/>, චතුත්ථාරුප්පමානසං।
gae:ඡබ්බිධං පන එකන්ත-අතීතාරම්මණං සියා॥
gax:322:විඤ්ඤාණානං ද්විපඤ්චන්නං, මනොධාතුත්තයස්ස ච।
gae:පඤ්ච රූපාදයො ධම්මා, පච්චුප්පන්නාව ගොචරා॥
gax:323:අට්ඨ <pb M=.58/> <pb V=.53/> කාමමහාපාකා, සන්තීරණත්තයම්පි ච।
gae:හසිතුප්පාදචිත්තන්ති, ද්වාදසෙතෙ තු මානසා॥
gax:324:සියාතීතාරම්මණා පච්චු-ප්පන්නානාගතගොචරා।
gae:කුසලාකුසලා කාමෙ, ක්රියතො නව මානසා॥
gax:325:අභිඤ්ඤාමානසා ද්වෙපි, සියාතීතාදිගොචරා।
gae:සන්තපඤ්ඤත්තිකාලෙපි, නවත්තබ්බා භවන්තිමෙ॥
gax:326:සෙසානි පන සබ්බානි, රූපාරූපභවෙසුපි।
gae:නවත්තබ්බානි හොන්තෙව, අතීතාරම්මණාදිනා॥
gax:327:කාමතො ච ක්රියා පඤ්ච, රූපතො පඤ්චමී ක්රියා।
gae:චිත්තානං ඡන්නමෙතෙසං, නත්ථි කිඤ්චි අගොචරං॥
gax:328:නිබ්බානඤ්ච ඵලං මග්ගං, රූපඤ්චාරූපමෙව ච।
gae:සක්කොන්ති ගොචරං කාතුං, කති චිත්තානි මෙ වද॥
gax:329:චත්තාරො ඤාණසංයුත්තා,
gax:පුඤ්ඤතො ක්රියතො තථා।
gax:අභිඤ්ඤාහදයා ද්වෙපි,
gae:ක්රියා වොට්ඨබ්බනම්පි ච॥
gax:330:සක්කොන්ති ගොචරං කාතුං, චිත්තානෙකාදසාපි ච।
gae:නිබ්බානඤ්ච ඵලං මග්ගං, රූපඤ්චාරූපමෙව ච॥
gax:331:චිත්තෙසු පන සබ්බෙසු, කති චිත්තානි මෙ වද।
gae:අරහත්තඵලං මග්ගං, කාතුං සක්කොන්ති ගොචරං॥
gax:332:සබ්බෙසු පන චිත්තෙසු, ඡ ච චිත්තානි මෙ සුණ।
gae:අරහත්තඵලං මග්ගං, කාතුං සක්කොන්ති ගොචරං॥
gax:333:චත්තාරො ඤාණසංයුත්තා, ක්රියා වොට්ඨබ්බනම්පි ච।
gae:ක්රියාභිඤ්ඤා මනොධාතු, ඡ ච සක්කොන්ති ගොචරං॥
gax:334:චත්තාරො <pb M=.59/> <pb V=.54/> ඤාණසංයුත්තා-භිඤ්ඤාචිත්තඤ්ච පුඤ්ඤතො।
gae:නාරහත්තං ඵලං මග්ගං, කාතුං සක්කොන්ති ගොචරං॥
gax:335:කස්මා අරහතො මග්ග-චිත්තං වා ඵලමානසං।
gae:පුථුජ්ජනා වා සෙක්ඛා වා, න සක්කොන්ති හි ජානිතුං॥
gax:336:පුථුජ්ජනො න ජානාති,
gax:සොතාපන්නස්ස මානසං।
gax:සොතාපන්නො න ජානාති,
gae:සකදාගාමිස්ස මානසං॥
gax:337:සකදාගාමී න ජානාති, අනාගාමිස්ස මානසං।
gae:අනාගාමී න ජානාති, අරහන්තස්ස මානසං॥
gax:338:හෙට්ඨිමො <pb P=.46/> හෙට්ඨිමො නෙව, ජානාති උපරූපරි।
gae:උපරූපරි ජානාති, හෙට්ඨිමස්ස ච මානසං॥
gax:339:යො ධම්මො යස්ස ධම්මස්ස,
gax:හොති ආරම්මණං පන।
gax:තමුද්ධරිත්වා එකෙකං,
gae:පවක්ඛාමි ඉතො පරං॥
gax:340:කුසලාරම්මණං කාමෙ, කුසලාකුසලස්ස ච।
gae:අභිඤ්ඤාමානසස්සාපි, කුසලස්ස ක්රියස්ස ච॥
gax:341:කාමාවචරපාකස්ස, තථා කාමක්රියස්ස ච।
gae:එතෙසං පන රාසීනං, ඡන්නං ආරම්මණං සියා॥
gax:342:රූපාවචරපුඤ්ඤානි, කාමපාකං තතො විනා।
gae:පඤ්චන්නං පන රාසීනං, හොන්ති ආරම්මණානි හි॥
gax:343:ආරුප්පකුසලඤ්චාපි, තෙභූමකුසලස්ස ච।
gae:තෙභූමකක්රියස්සාපි, තථෙවාකුසලස්සපි॥
gax:344:අරූපාවචරපාකානං <pb M=.60/> <pb V=.55/>, ද්වින්නං පන චතුත්ථදු।
gae:ඉමෙසං අට්ඨරාසීනං, හොතාරම්මණපච්චයො॥
gax:345:අපරියාපන්නපුඤ්ඤම්පි, කාමාවචරතොපි ච।
gae:රූපතො පඤ්චමස්සාපි, කුසලස්ස ක්රියස්ස ච॥
gax:346:චතුන්නං පන රාසීනං, හොති ආරම්මණං සදා।
gae:තථෙවාකුසලං කාම-රූපාවචරතො පන॥
gax:347:කුසලස්ස ක්රියස්සාපි, තථෙවාකුසලස්ස ච।
gae:කාමාවචරපාකානං, ඡන්නං රාසීනමීරිතං॥
gax:348:විපාකාරම්මණං කාමෙ, කාමාවචරතොපි ච।
gae:රූපාවචරතො චෙව, කුසලස්ස ක්රියස්ස ච॥
gax:349:කාමාවචරපාකානං, තථෙවාකුසලස්ස ච।
gae:ඡන්නඤ්ච පන රාසීනං, හොතාරම්මණපච්චයො॥
gax:350:විපාකාරම්මණං රූපෙ, කාමාවචරතොපි ච।
gae:රූපාවචරතො චෙව, කුසලස්ස ක්රියස්ස ච॥
gax:351:අපුඤ්ඤස්සාති පඤ්චන්නං, රාසීනං හොති ගොචරො।
gae:අරූපාවචරපාකෙසු, අයමෙව නයො මතො॥
gax:352:අපරියාපන්නපාකම්පි, කාමතො රූපතොපි ච।
gae:කුසලස්ස ක්රියස්සාපි, හොති ආරම්මණං පන॥
gax:353:ක්රියචිත්තමිදං කාමෙ, කාමාවචරතොපි ච।
gae:රූපාවචරතො චෙව, කුසලස්ස ක්රියස්ස ච॥
gax:354:කාමාවචරපාකස්ස, තථෙවාකුසලස්ස ච।
gae:ඡන්නං රාසීනමෙතෙසං, හොතාරම්මණපච්චයො॥
gax:355:යං <pb M=.61/> ක්රියාමානසං රූපෙ, කාමපාකං තතො විනා।
gae:පඤ්චන්නං පන රාසීනං, හොති ආරම්මණං පන॥
gax:356:ක්රියාචිත්තං <pb P=.47/> <pb V=.56/> පනාරුප්පෙ, තෙසං පඤ්චන්නමෙව ච।
gae:ආරුප්පස්ස ක්රියස්සාපි, ඡන්නං හොතෙව ගොචරො॥
gax:357:රූපං චතුසමුට්ඨානං, රූපාරම්මණසඤ්ඤිතං।
gae:කාමාවචරපුඤ්ඤස්ස, තථෙව කුසලස්ස ච॥
gax:358:අභිඤ්ඤාද්වයචිත්තස්ස, කාමපාකක්රියස්ස ච।
gae:ඡන්නං රාසීනමෙතෙසං, හොතාරම්මණපච්චයො॥
gax:359:නිබ්බානාරම්මණං කාම-රූපාවචරතො පන।
gae:කුසලස්සුභයස්සාපි, කාමරූපක්රියස්ස ච॥
gax:360:අපරියාපන්නතො චෙව, ඵලස්ස කුසලස්ස ච।
gae:ඡන්නං රාසීනමෙතෙසං, හොතාරම්මණපච්චයො॥
gax:361:නානප්පකාරකං සබ්බං, පඤ්ඤත්තාරම්මණං පන।
gae:තෙභූමකස්ස පුඤ්ඤස්ස, තථෙවාකුසලස්ස ච॥
gax:362:රූපාරූපවිපාකස්ස, තෙභූමකක්රියස්ස ච।
gae:නවන්නං පන රාසීනං, හොතාරම්මණපච්චයො॥
gax:363:රූපාරම්මණිකා ද්වෙ තු, ද්වෙ ද්වෙ සද්ධාදිගොචරා।
gae:පඤ්චාරම්මණිකා නාම, චිත්තුප්පාදා තයො මතා॥
gax:364:ඉධෙකචත්තාලීසෙව, ඡළාරම්මණිකා මතා।
gae:කාමාවචරචිත්තාන-මයමාරම්මණක්කමො॥
gax:365:පඤ්චාභිඤ්ඤා විවජ්ජෙත්වා, රූපාරූපා අනාසවා।
gae:චිත්තුප්පාදා ඉමෙ සබ්බෙ, ධම්මාරම්මණගොචරා॥
gax:366:පඨමාරුප්පකුසලං, දුතියාරුප්පචෙතසො।
gae:කුසලස්ස විපාකස්ස, ක්රියස්සාරම්මණං භවෙ॥
gax:367:පඨමාරුප්පපාකොයං <pb M=.62/>, දුතියාරුප්පචෙතසො।
gae:කුසලස්ස විපාකස්ස, ක්රියස්සාරම්මණං න හි॥
gax:368:පඨමං <pb V=.57/> තු ක්රියාචිත්තං, දුතියාරුප්පචෙතසො।
gae:න පුඤ්ඤස්ස න පාකස්ස, හොති ආරම්මණං පන॥
gax:369:පඨමං තු ක්රියාචිත්තං, දුතියාරුප්පචෙතසො।
gae:ක්රියස්සාරම්මණං හොති, ඉති ඤෙය්යං විභාවිනා॥
gax:370:පුථුජ්ජනස්ස සෙක්ඛස්ස, අරූපාරම්මණං ද්විධා।
gae:කුසලං කුසලස්සාපි, විපාකස්ස ච තං සියා॥
gax:371:ඛීණාසවස්ස භික්ඛුස්ස, පඨමාරුප්පමානසං।
gae:ආරම්මණං තිධා හොති, ඉති වුත්තං මහෙසිනා॥
gax:372:ක්රියස්සාපි ක්රියා හොති, කුසලම්පි ක්රියස්ස ච।
gae:කුසලං තු විපාකස්ස, එවං හොති තිධා පන॥
gax:373:තතියාරුප්පචිත්තම්පි, චතුත්ථාරුප්පචෙතසො।
gae:එවමෙව ද්විධා චෙව, තිධා චාරම්මණං සියා॥
gax:374:යං යං පන ඉධාරබ්භ,
gax:යෙ යෙ ජායන්ති ගොචරං।
gax:සො සො තෙසඤ්ච තෙසඤ්ච,
gae:හොතාරම්මණපච්චයො॥
gax:375:යො <pb P=.48/> පනිමස්ස නරො කිර පාරං,
gax:දුත්තරමුත්තරමුත්තරතීධ।
gax:සො අභිධම්මමහණ්ණවපාරං,
gae:දුත්තරමුත්තරමුත්තරතෙව॥
cen:ඉති අභිධම්මාවතාරෙ ආරම්මණවිභාගො නාම
cen:ඡට්ඨො පරිච්ඡෙදො।
