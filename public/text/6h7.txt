cha:7:සත්තමො පරිච්ඡෙදො
sub:විපාකචිත්තප්පවත්තිනිද්දෙසො
gax:376:අනන්තඤාණෙන <pb M=.63/> <pb P=.49/> <pb V=.58/> නිරඞ්ගණෙන,
gax:ගුණෙසිනා කාරුණිකෙන තෙන।
gax:වුත්තෙ විපාකෙ මතිපාටවත්ථං,
gae:විපාකචිත්තප්පභවං සුණාථ॥
gax:377:එකූනතිංස කම්මානි, පාකා ද්වත්තිංස දස්සිතා।
gae:තීසු ද්වාරෙසු කම්මානි, විපාකා ඡසු දිස්සරෙ॥
gax:378:කුසලං කාමලොකස්මිං, පවත්තෙ පටිසන්ධියං।
gae:තං තං පච්චයමාගම්ම, දදාති විවිධං ඵලං॥
gax:379:එකාය චෙතනායෙකා, පටිසන්ධි පකාසිතා।
gae:නානාකම්මෙහි නානා ච, භවන්ති පටිසන්ධියො॥
gax:380:තිහෙතුකං තු යං කම්මං, කාමාවචරසඤ්ඤිතං।
gae:තිහෙතුකං දුහෙතුඤ්ච, විපාකං දෙත්යහෙතුකං॥
gax:381:දුහෙතුකං තු යං කම්මං, තං න දෙති තිහෙතුකං।
gae:දුහෙතුකමහෙතුඤ්ච, විපාකං දෙති අත්තනො॥
gax:382:තිහෙතුකෙන කම්මෙන,
gax:පටිසන්ධි තිහෙතුකා।
gax:දුහෙතුකාපි හොතෙව,
gae:න ච හොති අහෙතුකා॥
gax:383:දුහෙතුකෙන කම්මෙන,
gax:පටිසන්ධි දුහෙතුකා।
gax:අහෙතුකාපි <pb V=.59/> හොතෙව,
gae:න ච හොති තිහෙතුකා॥
gax:384:අසඞ්ඛාරමසඞ්ඛාරං <pb M=.64/>, සසඞ්ඛාරම්පි දෙති හි।
gae:සසඞ්ඛාරමසඞ්ඛාරං, සසඞ්ඛාරං ඵලං තථා॥
gax:385:එකාය චෙතනායෙත්ථ, කුසලස්ස ච සොළස।
gae:විධා විපාකචිත්තානි, භවන්තීති පකාසයෙ॥
gax:386:ආරම්මණෙන හොතෙව, වෙදනාපරිවත්තනං।
gae:තදාරම්මණචිත්තම්පි, ජවනෙන නියාමිතං॥
gax:387:කාමාවචරචිත්තෙන, කුසලෙනාදිනා පන।
gae:තුල්යෙන පාකචිත්තෙන, ගහිතා පටිසන්ධි චෙ॥
gax:388:බලවාරම්මණෙ <pb P=.50/> ඉට්ඨෙ, චක්ඛුස්සාපාථමාගතෙ।
gae:මනොධාතු භවඞ්ගස්මිං, තාය ආවට්ටිතෙ පන॥
gax:389:වීථිචිත්තෙසු ජාතෙසු, චක්ඛුවිඤ්ඤාණකාදිසු।
gae:ජායතෙ ජවනං හුත්වා, පඨමං කාමමානසං॥
gax:390:සත්තක්ඛත්තුං ජවිත්වාන, පඨමෙ කුසලෙ ගතෙ।
gae:තදෙවාරම්මණං කත්වා, තෙනෙව සදිසං පුන॥
gax:391:විපාකං ජායතෙ චිත්තං, තදාරම්මණසඤ්ඤිතං।
gae:සන්ධියා තුල්යතො මූල-භවඞ්ගන්ති පවුච්චතෙ॥
gax:392:තඤ්ච සන්තීරණං එත්ථ, දස්සනං සම්පටිච්ඡනං।
gae:ගණනූපගචිත්තානි, චත්තාරෙව භවන්ති හි॥
gax:393:යදා හි දුතියං චිත්තං, කුසලං ජවනං තදා।
gae:තෙන තුල්යවිපාකම්පි, තදාරම්මණකං සියා॥
gax:394:සන්ධියා අසමානත්තා, ද්වෙ නාමානිස්ස ලබ්භරෙ।
gae:“ආගන්තුකභවඞ්ග”න්ති, “තදාරම්මණක”න්ති ච॥
gax:395:යදා <pb M=.65/> <pb V=.60/> හි තතියං පුඤ්ඤං, ජවනං හොති තෙන ච।
gae:සදිසං තතියං පාකං, තදාරම්මණකං සියා॥
gax:396:“ආගන්තුකභවඞ්ග”න්ති, ඉදම්පි ච පවුච්චති।
gae:ඉමිනා පන සද්ධිං ඡ, පුරිමානි ච පඤ්චපි॥
gax:397:යදා චතුත්ථං කුසලං, ජවනං හොති තෙන ච।
gae:තුල්යං චතුත්ථං පාකං තු, තදාරම්මණතං වජෙ॥
gax:398:ආගන්තුකභවඞ්ගං තු, තදාරම්මණනාමකං।
gae:පුරිමානි ඡ පාකානි, ඉමිනා හොන්ති සත්ත තු॥
gax:399:තස්මිං ද්වාරෙ යදා ඉට්ඨ-මජ්ඣත්තාරම්මණං පන।
gae:ආගච්ඡති තදාපාථං, තදා වුත්තනයෙනිධ॥
gax:400:ආරම්මණවසෙනෙව, වෙදනා පරිවත්තති।
gae:උපෙක්ඛාසහිතං තස්මා, හොති සන්තීරණං මනො॥
gax:401:උපෙක්ඛාසහිතෙස්වෙව, ජවනෙසු චතූසුපි।
gae:තෙහි තුල්යානි චත්තාරි, පාකචිත්තානි ජායරෙ॥
gax:402:වෙදනායාසමානත්තා, අච්චන්තං පුරිමෙහි තු।
gae:හොන්ති පිට්ඨිභවඞ්ගානි, චත්තාරීති ච නාමතො॥
gax:403:පඤ්චිමානි විපාකානි, පුරිමෙහි ච සත්තහි।
gae:සද්ධිං ද්වාදස පාකානි, භවන්තීති විනිද්දිසෙ॥
gax:404:චක්ඛුද්වාරෙ තථා එවං, සොතාදීස්වපි නිද්දිසෙ।
gae:ද්වාදස ද්වාදස පාකා, සමසට්ඨි භවන්තිමෙ॥
gax:405:එකාය චෙතනායෙව, කම්මෙ ආයූහිතෙ පන।
gae:සමසට්ඨි විපාකානි, උප්පජ්ජන්ති න සංසයො॥
gax:406:ගහිතාගහණෙනෙත්ථ <pb M=.66/> <pb P=.51/>, චක්ඛුද්වාරෙසු ද්වාදස।
gae:සොතවිඤ්ඤාණකාදීනි, චත්තාරීති ච සොළස॥
gax:407:එවමෙව <pb V=.61/> සසඞ්ඛාර-තිහෙතුකුසලෙනපි।
gae:අසඞ්ඛාරසසඞ්ඛාරු-පෙක්ඛාසහගතෙහිපි॥
gax:408:කම්මෙ ආයූහිතෙ තෙසං, විපාකෙහි ච තීහිපි।
gae:එසෙව ච නයො තෙහි, දින්නාය පටිසන්ධියා॥
gax:409:පඨමං ඉට්ඨමජ්ඣත්ත-ගොචරස්ස වසෙනිධ।
gae:පවත්තිං පන දස්සෙත්වා, උපෙක්ඛාසහිතද්වයෙ॥
gax:410:දස්සෙතබ්බා තප්පච්ඡා තු, ඉට්ඨස්මිං ගොචරෙ ඉධ।
gae:එකෙකස්මිං පන ද්වාරෙ, ද්වාදස ද්වාදසෙව තු॥
gax:411:ගහිතාගහණෙනෙත්ථ, පාකචිත්තානි සොළස।
gae:පුබ්බෙ වුත්තනයෙනෙව, ඤෙය්යං සබ්බමසෙසතො॥
gax:412:තිහෙතුකෙන කම්මෙන, පටිසන්ධි තිහෙතුකා।
gae:භවතීති අයං වාරො, වුත්තො එත්තාවතා මයා॥
gax:413:සන්ධිමෙකං තු කම්මෙකං, ජනෙති න තතො පරං।
gae:අනෙකානි විපාකානි, සඤ්ජනෙති පවත්තියං॥
gax:414:එකස්මා හි යථා බීජා, ජායතෙ එකමඞ්කුරං।
gae:සුබහූනි ඵලානිස්ස, හොන්ති හෙතුපවත්තිතො॥
gax:415:දුහෙතුකෙන කම්මෙන, පටිසන්ධි දුහෙතුකා।
gae:හොතීති හි අයං වාරො, අනුපුබ්බෙන ආගතො॥
gax:416:දුහෙතුකෙන කම්මෙන, සොමනස්සයුතෙනිධ।
gae:අසඞ්ඛාරිකචිත්තෙන, කම්මෙ ආයූහිතෙ පන॥
gax:417:තෙන <pb M=.67/> තුල්යෙන පාකෙන, ගහිතා පටිසන්ධි චෙ।
gae:ඉට්ඨෙ ආරම්මණෙ චක්ඛු-ද්වාරෙ ආපාථමාගතෙ॥
gax:418:සොමනස්සයුතෙ ඤාණ-හීනෙ කුසලමානසෙ।
gae:සත්තක්ඛත්තුං ජවිත්වාන, ගතෙ තස්මිං දුහෙතුකෙ॥
gax:419:තදෙවාරම්මණං <pb V=.62/> කත්වා, ජායතෙ තදනන්තරං।
gae:තංසරික්ඛකමෙකං තු, අසඞ්ඛාරිකමානසං॥
gax:420:තං හි මූලභවඞ්ගන්ති, තදාරම්මණමිච්චපි।
gae:උභයම්පි ච තස්සෙව, නාමන්ති පරිදීපිතං॥
gax:421:දුහෙතුකසසඞ්ඛාරෙ, ජවිතෙපි ච තංසමං।
gae:හොතාගන්තුකසඞ්ඛාතං, තදාරම්මණමානසං॥
gax:422:තථෙව ච දුහෙතූනං, ඉට්ඨමජ්ඣත්තගොචරෙ।
gae:ද්වින්නං උපෙක්ඛායුත්තානං, ජවනානමනන්තරං॥
gax:423:ද්වෙ තාදිසානි ජායන්තෙ, තදාරම්මණමානසා।
gae:තෙසං “පිට්ඨිභවඞ්ග”න්ති, නාමං “ආගන්තුක”න්ති ච॥
gax:424:සන්තීරණද්වයඤ්චෙව, දස්සනං සම්පටිච්ඡනං।
gae:ඉමානි ච භවඞ්ගානි, චක්ඛුද්වාරෙ පනට්ඨ හි॥
gax:425:එවමට්ඨට්ඨ <pb P=.52/> කත්වාන, ද්වාරෙසුපි ච පඤ්චසු।
gae:චත්තාලීස විපාකානි, භවන්තීති පවත්තියං॥
gax:426:ගහිතාගහණෙනෙත්ථ, චක්ඛුද්වාරෙ පනට්ඨ ච।
gae:සොතඝානාදිනා සද්ධිං, ද්වාදසෙව භවන්ති හි॥
gax:427:එකාය චෙතනායෙවං, කම්මෙ ආයූහිතෙ පන।
gae:ද්වාදසෙව විපාකානි, භවන්තීති පකාසිතං॥
gax:428:දුහෙතුකත්තයෙනාපි <pb M=.68/>, සෙසෙන සදිසෙන තු।
gae:පාකෙනාදින්නසන්ධියා, අයමෙව නයො මතො॥
gax:429:දුහෙතුකෙන කම්මෙන, පටිසන්ධි දුහෙතුකා।
gae:හොතීතිපි අයං වාරො, වුත්තො එත්තාවතා මයා॥
gax:430:දුහෙතුකෙන කම්මෙන, පටිසන්ධි අහෙතුකා।
gae:හොතීති ච අයං වාරො, අනුපුබ්බෙන ආගතො॥
gax:431:දුහෙතුකෙසු <pb V=.63/> චිත්තෙසු, කුසලෙසු චතූසුපි।
gae:තෙසු අඤ්ඤතරෙනෙව, කම්මෙ ආයූහිතෙ පන॥
gax:432:තස්සෙව පාකභූතාය, ආදින්නපටිසන්ධිනො।
gae:උපෙක්ඛාසහිතාහෙතු, මනොවිඤ්ඤාණධාතුයා॥
gax:433:පටිසන්ධි න වත්තබ්බා, සා කම්මසදිසාති හි।
gae:කම්මං දුහෙතුකං හොති, පටිසන්ධි අහෙතුකා॥
gax:434:තස්ස බුද්ධිමුපෙතස්ස, ඉට්ඨමජ්ඣත්තගොචරෙ।
gae:ආපාථමාගතෙ චක්ඛු-ද්වාරෙ පුන ච දෙහිනො॥
gax:435:දුහෙතූනං චතුන්නම්පි, පුඤ්ඤානං යස්ස කස්සචි।
gae:ජවනස්සාවසානස්මිං, අහෙතුකමිදං මනො॥
gax:436:තදාරම්මණභාවෙන, ජායතෙ නත්ථි සංසයො।
gae:තං තු මූලභවඞ්ගඤ්ච, තදාරම්මණමෙව ච॥
gax:437:වීථිචිත්තෙසු ජාතෙසු, චක්ඛුවිඤ්ඤාණකාදිසු।
gae:උපෙක්ඛාසහිතංයෙව, හොති සන්තීරණම්පි ච॥
gax:438:තෙසු එකං ඨපෙත්වාන, ගහිතාගහණෙනිධ।
gae:ගණනූපගචිත්තානි, තීණියෙව භවන්ති හි॥
gax:439:ඉට්ඨෙ <pb M=.69/> ආරම්මණෙ චක්ඛු-ද්වාරෙ ආපාථමාගතෙ।
gae:තදා සන්තීරණඤ්චෙව, තදාරම්මණමානසං॥
gax:440:සොමනස්සයුතංයෙව, ගහෙත්වා තෙසු එකකං।
gae:පුරිමානි ච තීණීති, චත්තාරොව භවන්ති හි॥
gax:441:එවං චත්තාරි චිත්තානි, ද්වාරෙසුපි ච පඤ්චසු।
gae:හොන්ති වීසති චිත්තානි, විපාකානි පවත්තියං॥
gax:442:චක්ඛුද්වාරෙ තු චත්තාරි, ගහිතාගහණෙනිධ।
gae:සොතඝානාදිනා සද්ධිං, හොතෙවාහෙතුකට්ඨකං॥
gax:443:අහෙතුපටිසන්ධිස්ස <pb V=.64/>, න තදාරම්මණං භවෙ।
gae:දුහෙතුකං තිහෙතුං වා, දුහෙතුපටිසන්ධිනො॥
gax:444:ජාතා <pb P=.53/> සුගතියං යෙන, පාකෙන පටිසන්ධි තු।
gae:තෙන තුල්යම්පි හීනං වා, තදාරම්මණකං භවෙ॥
gax:445:මනුස්සලොකං සන්ධාය, වුත්තඤ්චාහෙතුකට්ඨකං।
gae:චතූසුපි අපායෙසු, පවත්තෙ පන ලබ්භති॥
gax:446:ථෙරො නෙරයිකානං තු, ධම්මං දෙසෙති වස්සති।
gae:ගන්ධං වායුඤ්ච මාපෙති, යදා තෙසං තදා පන॥
gax:447:ථෙරං දිස්වා ච සුත්වා ච, ධම්මං ගන්ධඤ්ච ඝායතං।
gae:පිවතඤ්ච ජලං වායුං, ඵුසතං මුදුමෙව ච॥
gax:448:චක්ඛුවිඤ්ඤාණකාදීනි, පුඤ්ඤජානෙව පඤ්චපි।
gae:සන්තීරණද්වයං එකා, මනොධාතූති අට්ඨකං॥
gax:449:අයං තාව කථා ඉට්ඨ-ඉට්ඨමජ්ඣත්තගොචරෙ।
gae:කාමාවචරපුඤ්ඤානං, ජවනානං වසෙනිධ॥
gax:450:නියමත්ථං <pb M=.70/> තු යං වුත්තං, තදාරම්මණචෙතසො।
gae:කුසලං පන සන්ධාය, තං වුත්තන්ති හි දීපිතං॥
gax:451:ඉධාකුසලචිත්තෙසු, සොමනස්සයුතෙසුපි।
gae:ඉට්ඨෙ ආරම්මණෙ තෙසු, ජවිතෙසු චතූසුපි॥
gax:452:සොමනස්සයුතාහෙතු-මනොවිඤ්ඤාණධාතු හි।
gae:තදාරම්මණභාවෙන, ජායතෙ තදනන්තරං॥
gax:453:ඡස්වාකුසලචිත්තෙසු, උපෙක්ඛාය යුතෙසු හි।
gae:ගොචරෙ ඉට්ඨමජ්ඣත්තෙ, ජවිතෙසු අනන්තරං॥
gax:454:උපෙක්ඛාසහිතාහෙතු-මනොවිඤ්ඤාණධාතු හි।
gae:තදාරම්මණභාවෙන, ජායතෙ පන පුඤ්ඤජා॥
gax:455:ඉට්ඨාරම්මණයොගස්මිං <pb V=.65/>, කඞ්ඛතො උද්ධතස්ස වා।
gae:සොමනස්සයුතං හොති, තදාරම්මණමානසං॥
gax:456:සොමනස්සයුතෙ චිත්තෙ, ජවනෙ ජවිතෙ පන।
gae:ගවෙසිතබ්බා පඤ්චෙව, තදාරම්මණමානසා॥
gax:457:උපෙක්ඛාසහිතෙ චිත්තෙ, ජවනෙ ජවිතෙ පන।
gae:ඡළෙව ගවෙසිතබ්බා, තදාරම්මණමානසා॥
gax:458:තිහෙතුසොමනස්සෙන, ආදින්නපටිසන්ධිනො।
gae:ඣානතො පරිහීනස්ස, තං ඣානං පච්චවෙක්ඛතො॥
gax:459:දොමනස්සයුතං චිත්තං, හොති විප්පටිසාරිනො।
gae:තස්ස කිං ජායතෙ බ්රූහි, තදාරම්මණමානසං॥
gax:460:<b>පට්ඨානෙ</b> පටිසිද්ධා හි, දොමනස්සඅනන්තරං।
gae:සොමනස්සස්ස උප්පත්ති, දොමනස්සස්ස චස්ස වා॥
gax:461:මහග්ගතං <pb M=.71/> පනාරබ්භ, ජවනෙ ජවිතෙපි ච।
gae:තත්ථෙව පටිසිද්ධං තු, තදාරම්මණමානසං॥
gax:462:තස්මා <pb P=.54/> භවඞ්ගපාතොව, තදාරම්මණමෙව වා।
gae:න හොති කිං නු කාතබ්බං, වද ත්වං ආභිධම්මික॥
gax:463:උපෙක්ඛාසහිතාහෙතු-මනොවිඤ්ඤාණධාතු තු।
gae:පුඤ්ඤාපුඤ්ඤවිපාකා හි, තදාරම්මණිකා සියා॥
gax:464:ආවජ්ජනං කිමස්සාති, නත්ථි තං ජායතෙ කථං।
gae:භවඞ්ගාවජ්ජනානං කිං, මග්ගස්සානන්තරස්ස ච॥
gax:465:ඵලස්සපි නිරොධා ච, වුට්ඨහන්තස්ස භික්ඛුනො।
gae:ඵලචිත්තස්ස වා එවං, නත්ථි ආවජ්ජනං කිර॥
gax:466:විනා ආවජ්ජනෙනාපි, හොති ජායතු මානසං।
gae:කිමස්සාරම්මණං බ්රූහි, යදි ජානාසි පණ්ඩිත॥
gax:467:විනා <pb V=.66/> ආරම්මණෙනෙව, න හි ජායති මානසං।
gae:රූපාදීසු පරිත්තෙසු, යං කිඤ්චාරබ්භ ජායතෙ॥
gax:468:උතුබීජනියාමො ච, කම්මධම්මනියාමතා।
gae:චිත්තස්ස ච නියාමොති, ඤෙය්යා පඤ්ච නියාමතා॥
gax:469:තත්ථ එකප්පහාරෙන, ඵලපුප්ඵාදිධාරණං।
gae:රුක්ඛානං පන සබ්බෙසං, අයං උතුනියාමතා॥
gax:470:තෙසං තෙසං තු බීජානං, තංතංතුල්යඵලුබ්භවො।
gae:මත්ථකෙ නාළිකෙරස්ස, ඡිද්දත්තං බීජජො අයං॥
gax:471:තිහෙතුකං තිහෙතුඤ්ච, දුහෙතුඤ්ච අහෙතුකං।
gae:විපාකං තු යතො දෙති, අයං කම්මනියාමතා॥
gax:472:ජාතියං <pb M=.72/> බොධිසත්තස්ස, මෙදනීකම්පනාදිකං।
gae:විසෙසත්තමනෙකම්පි, අයං ධම්මනියාමතා॥
gax:473:ගොචරෙන පසාදස්මිං, ඝට්ටිතෙ පන තෙනිධ।
gae:උප්පත්තාවජ්ජනාදීනං, අයං චිත්තනියාමතා॥
gax:474:අන්ධජ්ජනානං හදයන්ධකාරං,
gax:විද්ධංසනං දීපමිමං ජලන්තං।
gax:සික්ඛෙථ ධීරො සතතං පයුත්තො,
gae:මොහන්ධකාරාපගමං යදිච්ඡෙති॥
cen:ඉති අභිධම්මාවතාරෙ විපාකචිත්තප්පවත්තිනිද්දෙසො නාම
cen:සත්තමො පරිච්ඡෙදො।
