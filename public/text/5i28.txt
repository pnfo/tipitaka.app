cha:2:පාරිවාසිකක්ඛන්ධකො
sub:පාරිවාසිකවත්තකථාවණ්ණනා
bod:75:පාරිවාසිකක්ඛන්ධකෙ <pb M=2.216/> <pb V=2.204/> <b>අන්තමසො මූලායපටිකස්සනාරහාදීනම්පී</b>ති <b>ආදි</b>-සද්දෙන මානත්තාරහමානත්තචාරිකඅබ්භානාරහෙ සඞ්ගණ්හාති। තෙ හි පාරිවාසිකානං, පාරිවාසිකා ච තෙසං පකතත්තට්ඨානෙ එව තිට්ඨන්ති। <b>අධොතපාදට්ඨපනක</b>න්ති යත්ථ ඨත්වා පාදෙ ධොවන්ති, තාදිසං දාරුඵලකඛණ්ඩාදිං। <b>පාදඝංසන</b>න්ති සක්ඛරකථලාදිං। <b>“වත්තං කරොන්තී”</b>ති එත්තකමත්තස්සෙව වුත්තත්තා සද්ධිවිහාරිකාදීහිපි අභිවාදනාදිං කාතුං න වට්ටති।
bod:<b>“පාරිසුද්ධිඋපොසථෙ කරියමානෙ”</b>ති ඉදං පවාරණාදිවසෙසු සඞ්ඝෙ පවාරෙන්තෙ අනුපගතඡින්නවස්සාදීහි කරියමානපාරිසුද්ධිඋපොසථම්පි සන්ධාය වුත්තං। <b>අත්තනො පාළියා</b>ති නවකානං පුරතො।
bod:<b>“පාරිවාසිකස්සෙවා”</b>ති ඉදං අබ්භානාරහපරියොසානෙ සබ්බෙ ගරුකට්ඨෙ සන්ධාය වුත්තං। තෙසම්පි පච්චෙකං ඔණොජනස්ස අනුඤ්ඤාතත්තා තදවසෙසා පකතත්තා එව තං න ලභන්ති।
bod:<b>චතුස්සාලභත්ත</b>න්ති භොජනසාලාය පටිපාටියා දිය්යමානභත්තං। <b>හත්ථපාසෙ ඨිතෙනා</b>ති දායකස්ස හත්ථපාසෙ පටිග්ගහණරුහනට්ඨානෙති අධිප්පායො। <b>මහාපෙළභත්තෙපී</b>ති මහන්තෙසු භත්තපච්ඡිආදිභාජනෙසු ඨපෙත්වා දිය්යමානභත්තෙසුපි।
bod:76:<b>පාපිට්ඨතරාති පාරාජිකාපත්තී</b>ති උක්කංසවසෙන වුත්තං। සඤ්චරිත්තාදිපණ්ණත්තිවජ්ජතො පන සුක්කවිස්සට්ඨාදිකා ලොකවජ්ජාව, තත්ථාපි සඞ්ඝභෙදාදිකා පාපිට්ඨතරා එව।
bod:<b>“කම්මන්ති</b> <pb V=2.205/> <b>පාරිවාසිකකම්මවාචා”</b>ති එතෙන කම්මභූතා වාචාති කම්මවාචා-සද්දස්ස අත්ථොපි සිද්ධොති වෙදිතබ්බො। <b>සවචනීය</b>න්ති එත්ථ “සදොස”න්ති (සාරත්ථ॰ ටී॰ චූළවග්ග॰ 3.76) අත්ථං වදති। අත්තනො වචනෙ පවත්තනකම්මන්ති එවමෙත්ථ අත්ථො දට්ඨබ්බො, “මා පක්කමාහී”ති වා “එහි විනයධරානං සම්මුඛීභාව”න්ති වා <pb M=2.217/> එවං අත්තනො ආණාය පවත්තනකකම්මං න කාතබ්බන්ති අධිප්පායො। එවඤ්හි කෙනචි සවචනීයෙ කතෙ අනාදරෙන අතික්කමිතුං න වට්ටති, බුද්ධස්ස සඞ්ඝස්ස ආණා අතික්කන්තා නාම හොති।
bod:<b>රජොහතභූමී</b>ති පණ්ණසාලාවිසෙසනං। <b>පච්චය</b>න්ති වස්සාවාසිකචීවරං। <b>සෙනාසනං න ලභතී</b>ති වස්සග්ගෙන න ලභති।
bod:<b>අපණ්ණකපටිපදා</b>ති අවිරද්ධපටිපදා। <b>සචෙ වායමන්තොපී</b>ති එත්ථ අවිසයභාවං ඤත්වා අවායමන්තොපි සඞ්ගය්හති।
bod:81:<b>අවිසෙසෙනා</b>ති පාරිවාසිකුක්ඛිත්තකානං සාමඤ්ඤෙන। <b>පඤ්චවණ්ණච්ඡදනබද්ධට්ඨානෙසූ</b>ති පඤ්චප්පකාරච්ඡදනෙහි ඡන්නට්ඨානෙසු।
bod:<b>ඔබද්ධ</b>න්ති උට්ඨානාදිබ්යාපාරපටිබද්ධං। පීළිතන්ති අත්ථො। <b>මඤ්චෙ වා පීඨෙ වා</b>ති එත්ථ <b>වා</b>-සද්දො සමුච්චයත්ථො, තෙන තට්ටිකාචම්මඛණ්ඩාදීසු දීඝාසනෙසුපි නිසීදිතුං න වට්ටතීති දීපිතං හොති।
bod:<b>න වත්තභෙදදුක්කට</b>න්ති වුඩ්ඪතරස්ස ජානන්තස්සාපි වත්තභෙදෙ දුක්කටං නත්ථීති දස්සෙති। <b>“වත්තං නික්ඛිපාපෙත්වා”</b>ති ඉදං පාරිවාසාදිමෙව සන්ධාය වුත්තං।
cen:පාරිවාසිකවත්තකථාවණ්ණනා නිට්ඨිතා।
cen:පාරිවාසිකක්ඛන්ධකවණ්ණනානයො නිට්ඨිතො।
