cha:5:පඤ්චමො පරිච්ඡෙදො
sub:භූමිපුග්ගලචිත්තුප්පත්තිනිද්දෙසො
gax:182:ඉතො <pb P=.36/> <pb V=.40/> පරං පවක්ඛාමි, බුද්ධිවුද්ධිකරං නයං।
gae:චිත්තානං භූමීසුප්පත්තිං, පුග්ගලානං වසෙන ච॥
gax:183:දෙවාචෙව <pb M=.45/> මනුස්සා ච, තිස්සො වාපායභූමියො।
gae:ගතියො පඤ්ච නිද්දිට්ඨා, සත්ථුනා තු තයො භවා॥
gax:184:භූමියො තත්ථ තිංසෙව, තාසු තිංසෙව පුග්ගලා।
gae:භූමීස්වෙතාසු උප්පන්නා, සබ්බෙ ච පන පුග්ගලා॥
gax:185:පටිසන්ධිකචිත්තානං, වසෙනෙකූනවීසති।
gae:පටිසන්ධි ච නාමෙසා, දුවිධා සමුදීරිතා॥
gax:186:අචිත්තකා සචිත්තා ච, අසඤ්ඤීන<b>මචිත්තකා</b>।
gae:සෙසා <b>සචිත්තකා</b> ඤෙය්යා, සා පනෙකූනවීසති॥
gax:187:පටිසන්ධිවසෙනෙව, හොන්ති වීසති පුග්ගලා।
gae:ඉධ චිත්තාධිකාරත්තා, අචිත්තා න ච උද්ධටා॥
gax:188:අහෙතුද්විතිහෙතූති, පුග්ගලා තිවිධා සියුං।
gae:අරියා පන අට්ඨාති, සබ්බෙ එකාදසෙරිතා॥
gax:189:එතෙසං පන සබ්බෙසං, පුග්ගලානං පභෙදතො।
gae:චිත්තානං භූමීසුප්පත්තිං, භණතො මෙ නිබොධථ॥
gax:190:තිංසභූමීසු චිත්තානි, කති ජායන්ති මෙ වද।
gae:චුද්දසෙව තු චිත්තානි, හොන්ති සබ්බාසු භූමිසු॥
gax:191:සදා වීසති චිත්තානි, කාමෙයෙව භවෙ සියුං।
gae:පඤ්ච රූපභවෙයෙව, චත්තාරෙව අරූපිසු॥
gax:192:කාමරූපභවෙස්වෙව <pb V=.41/>, අට්ඨාරස භවන්ති හි।
gae:ද්වෙචත්තාලීස චිත්තානි, හොන්ති තීසු භවෙසුපි॥
gax:193:ඨපෙත්වා පන සබ්බාසං, චතස්සොපායභූමියො।
gae:තෙරසෙව ච චිත්තානි, හොන්ති ඡබ්බීසභූමිසු॥
gax:194:අපරානි <pb M=.46/> චතස්සොපි, ඨපෙත්වාරුප්පභූමියො।
gae:චිත්තානි පන ජායන්ති, ඡ ච ඡබ්බීසභූමිසු॥
gax:195:සුද්ධාවාසිකදෙවානං <pb P=.37/>, ඨපෙත්වා පඤ්ච භූමියො।
gae:පඤ්ච චිත්තානි ජායන්තෙ, පඤ්චවීසතිභූමිසු॥
gax:196:අපරානි දුවෙ හොන්ති, පඤ්චවීසතිභූමිසු।
gae:ඨපෙත්වා නෙවසඤ්ඤඤ්ච, චතස්සොපායභූමියො॥
gax:197:ද්වෙපි චිත්තානි ජායන්ති, චතුවීසතිභූමිසු।
gae:ආකිඤ්චඤ්ඤං නෙවසඤ්ඤඤ්ච, ඨපෙත්වාපායභූමියො॥
gax:198:අපායභූමියො හිත්වා, තිස්සො ආරුප්පභූමියො।
gae:ද්වෙයෙව පන චිත්තානි, හොන්ති තෙවීසභූමිසු॥
gax:199:අරූපෙ ච අපායෙ ච, ඨපෙත්වා අට්ඨ භූමියො।
gae:එකාදසවිධං චිත්තං, හොන්ති ද්වාවීසභූමිසු॥
gax:200:සුද්ධාවාසෙ අපායෙ ච, ඨපෙත්වා නව භූමියො।
gae:එකවීසාසු නිච්චම්පි, චත්තාරොව භවන්ති හි॥
gax:201:එකං සත්තරසස්වෙව, චිත්තං ජායති භූමිසු।
gae:සුද්ධාවාසෙ ඨපෙත්වා තු, අපායාරුප්පභූමියො॥
gax:202:ද්වාදසෙව තු ජායන්තෙ, එකාදසසු භූමිසු।
gae:ඨපෙත්වා පන සබ්බාපි, භූමියො හි මහග්ගතා॥
gax:203:කාමාවචරදෙවානං, මනුස්සානං වසෙන තු।
gae:අට්ඨ චිත්තානි ජායන්තෙ, සදා සත්තසු භූමිසු॥
gax:204:පඤ්චමජ්ඣානපාකෙකො <pb V=.42/>, ජායතෙ ඡසු භූමිසු।
gae:චත්තාරි පන චිත්තානි, තීසු තීස්වෙව භූමිසු॥
gax:205:චත්තාරි <pb M=.47/> පන චිත්තානි, හොන්ති එකෙකභූමිසු।
gae:අරූපාවචරපාකානං, වසෙන පරිදීපයෙ॥
gax:206:කුසලාකුසලා කාමෙ,
gax:තෙසං පාකා අහෙතුකා।
gax:ආවජ්ජනද්වයඤ්චාති,
gae:සත්තතිංසෙව මානසා॥
gax:207:නරකාදීස්වපායෙසු, චතූසුපි ච ජායරෙ।
gae:ද්වෙපඤ්ඤාසාවසෙසානි, නුප්පජ්ජන්ති කදාචිපි॥
gax:208:කාමෙ දෙවමනුස්සානං, නව පාකා මහග්ගතා।
gae:නෙව ජායන්ති ජායන්ති, අසීති හදයා සදා॥
gax:209:කාමෙ අට්ඨ මහාපාකා, දොමනස්සද්වයම්පි ච।
gae:තථා ඝානාදිවිඤ්ඤාණ-ත්තයං පාකා අපුඤ්ඤජා॥
gax:210:නත්ථි ආරුප්පපාකා ච, රූපාවචරභූමියං।
gae:ඉමෙහි සහ චිත්තෙහි, තයො මග්ගා ඵලද්වයං॥
gax:211:චත්තාරො දිට්ඨිසංයුත්තා, විචිකිච්ඡායුතම්පි ච।
gae:චත්තාරො හෙට්ඨිමා පාකා, සුද්ධාවාසෙ න ලබ්භරෙ॥
gax:212:සෙසානි එකපඤ්ඤාස, චිත්තානි පන ලබ්භරෙ।
gae:රූපාවචරිකා සබ්බෙ, විපාකා කාමධාතුයා॥
gax:213:දොමනස්සාදිමග්ගො ච, ක්රියා ච ද්වෙ අහෙතුකා।
gae:තෙචත්තාලීස චිත්තානි, නත්ථි ආරුප්පභූමියං॥
gax:214:එවං <pb P=.38/> භූමිවසෙනෙව, චිත්තුප්පත්තිං විභාවයෙ।
gae:තථා එකාදසන්නම්පි, පුග්ගලානං වසෙන ච॥
gax:215:කුසලාකුසලා <pb M=.48/> <pb V=.43/> කාමෙ,
gax:තෙසං පාකා අහෙතුකා।
gax:ආවජ්ජනද්වයඤ්චාති,
gae:<b>සත්තතිංසෙව</b> මානසා॥
gax:216:අහෙතුකස්ස සත්තස්ස, ජායන්තෙ පඤ්චභූමිසු।
gae:ද්වෙපඤ්ඤාසාවසෙසානි, න ජායන්ති කදාචිපි॥
gax:217:අහෙතුකස්ස වුත්තෙහි, කාමපාකා දුහෙතුකා।
gae:දුහෙතුකස්ස ජායන්තෙ, <b>චත්තාලීසං තථෙකකං</b>॥
gax:218:සබ්බෙ මහග්ගතා චෙව, සබ්බෙපි ච අනාසවා।
gae:තිහෙතුකා විපාකා ච, කාමෙ නව ක්රියාපි ච॥
gax:219:දුහෙතුනො න ජායන්ති, <b>චත්තාලීසං</b> තථාට්ඨ ච।
gae:කාමාවචරසත්තස්ස, තිහෙතුපටිසන්ධිනො॥
gax:220:පුථුජ්ජනස්ස ජායන්තෙ, <b>චතුපඤ්ඤාස</b> මානසා।
gae:ද්විහෙතුකස්ස වුත්තානි, <b>චත්තාලීසං තථෙකකං</b>॥
gax:221:චත්තාරො ඤාණසංයුත්තා, විපාකා කාමධාතුයා।
gae:රූපාරූපෙසු පුඤ්ඤානි, <b>චතුපඤ්ඤාස</b> මානසා॥
gax:222:පුථුජ්ජනස්ස ජායන්තෙ, පඤ්චතිංස න ජායරෙ।
gae:ඡදෙවෙසු මනුස්සෙසු, සොතාපන්නස්ස දෙහිනො॥
gax:223:<b>පඤ්ඤාසෙව</b>ස්ස චිත්තානි, ජායන්තීති විනිද්දිසෙ।
gae:නවතිංසෙව චිත්තානි, නුප්පජ්ජන්තීති දීපයෙ॥
gax:224:සොතාපන්නස්ස වුත්තානි, ඨපෙත්වා පඨමං ඵලං।
gae:අත්තනොව ඵලෙනස්ස, සකදාගාමිනො සියුං॥
gax:225:සොතාපන්නස්ස <pb M=.49/> <pb V=.44/> වුත්තානි, ඨපෙත්වා පටිඝද්වයං।
gax:දුතියං ච ඵලං හිත්වා, යානි චිත්තානි තානිති।
gae:අනාගාමිස්ස සත්තස්ස, ජායන්තීති විනිද්දිසෙ॥
gax:226:කති චිත්තානි ජායන්තෙ, කාමෙ අරහතො පන।
gae:<b>චත්තාරීසඤ්ච චත්තාරි,</b> කාමෙ අරහතො සියුං॥
gax:227:මග්ගට්ඨානං චතුන්නම්පි, පුග්ගලානං සකං සකං।
gae:මග්ගචිත්තං සියා තෙසං, එකචිත්තක්ඛණා හි තෙ॥
gax:228:පුථුජ්ජනස්ස තීස්වෙව, පඨමජ්ඣානභූමිසු।
gae:<b>පඤ්චතිංසෙව</b> චිත්තානි, ජායන්තෙති විනිද්දිසෙ॥
gax:229:ඝානාදීසු ච විඤ්ඤාණ-ත්තයං සත්ත අපුඤ්ඤජා।
gae:මහාපාකා තථා පාකා, උපරිජ්ඣානභූමිකා॥
gax:230:විපාකාපි ච ආරුප්පා, දොමනස්සද්වයම්පි ච।
gae:අට්ඨාරස ක්රියා චෙව, අට්ඨ ලොකුත්තරානි ච॥
gax:231:පඨමජ්ඣානනිබ්බත්ත-පුථුජ්ජනසරීරිනො।
gae:එතානි චතුපඤ්ඤාස, චිත්තානි න ච ලබ්භරෙ॥
gax:232:සොතාපන්නස්ස <pb P=.39/> චිත්තානි, තත්ථෙ<b>කතිංස</b> ජායරෙ।
gae:පුථුජ්ජනස්ස වුත්තෙසු, හිත්වා චාපුඤ්ඤපඤ්චකං॥
gax:233:සකදාගාමිනො තත්ථ, ඨපෙත්වා පඨමං ඵලං।
gae:<b>එකතිංසෙව</b> ජායන්තෙ, පක්ඛිපිත්වා සකං ඵලං॥
gax:234:අනාගාමිස්ස තත්ථෙව, ඨපෙත්වා දුතියං ඵලං।
gae:<b>එකතිංසෙව</b> ජායන්තෙ, ඵලචිත්තෙන අත්තනො॥
gax:235:විඤ්ඤාණං චක්ඛුසොතානං, පුඤ්ඤජං සම්පටිච්ඡනං।
gae:සන්තීරණද්වයඤ්චෙව, ක්රියචිත්තානි වීසති॥
gax:236:අරහත්තඵලං <pb M=.50/> <pb V=.45/> පාකො, පඨමජ්ඣානසම්භවො।
gae:<b>සත්තවීසති</b> චිත්තානි, අරහන්තස්ස ජායරෙ॥
gax:237:පුථුජ්ජනස්ස තීස්වෙව, දුතියජ්ඣානභූමිසු।
gae:<b>ඡත්තිංස</b> දුතියජ්ඣාන-තතියජ්ඣානපාකතො॥
gax:238:පුථුජ්ජනස්ස වුත්තෙසු, හිත්වා වාපුඤ්ඤපඤ්චකං।
gae:සොතාපන්නස්ස <b>බාත්තිංස,</b> ඵලෙන සහ අත්තනො॥
gax:239:සොතාපන්නස්ස වුත්තෙසු, ඨපෙත්වා පඨමං ඵලං।
gae:<b>බාත්තිංස</b> ඵලචිත්තෙන, සකදාගාමිස්ස අත්තනො॥
gax:240:සකදාගාමීසු වුත්තෙසු, ඨපෙත්වා දුතියං ඵලං।
gae:අනාගාමිඵලෙනස්ස, <b>බාත්තිංසෙව</b> භවන්ති හි॥
gax:241:අරහන්තස්ස තීස්වෙව, <b>අට්ඨවීසති</b> අත්තනො।
gae:ඵලෙන දුතියජ්ඣාන-තතියජ්ඣානපාකතො॥
gax:242:පරිත්තකසුභාදීනං, දෙවානං තීසු භූමිසු।
gae:<b>පඤ්චතිංසෙව</b> ජායන්තෙ, චතුත්ථජ්ඣානපාකතො॥
gax:243:සොතාපන්නස්ස <b>තත්ථෙක-තිංස</b> චිත්තානි ජායරෙ।
gae:සකදාගාමිනො එවං, තථානාගාමිනොපි ච॥
gax:244:ඛීණාසවස්ස තත්ථෙව, <b>සත්තවීසති</b> මානසා।
gae:තථා වෙහප්ඵලෙ චාපි, සබ්බෙසං හොන්ති මානසා॥
gax:245:<b>එකතිංසෙව</b> චිත්තානි, සුද්ධාවාසිකභූමිසු।
gae:අනාගාමිකසත්තස්ස, හොන්තීති පරිදීපයෙ॥
gax:246:අරහතො පන තත්ථෙව, මානසා <b>සත්තවීසති</b>।
gae:එවං රූපීසු චිත්තානි, විඤ්ඤෙය්යානි විභාවිනා॥
gax:247:<b>චතුවීසති</b> <pb M=.51/> චිත්තානි, පඨමාරුප්පභූමියං।
gae:පුථුජ්ජනස්ස සත්තස්ස, ජායන්තීති විනිද්දිසෙ॥
gax:248:සොතාපන්නස්ස <pb V=.46/> තත්ථෙව, ඨපෙත්වාපුඤ්ඤපඤ්චකං।
gae:<b>සමවීසති</b> චිත්තානි, ඵලෙන සහ අත්තනො॥
gax:249:සකදාගාමිනො තත්ථ, තථානාගාමිනොපි ච।
gae:ජායන්ති <b>වීස</b> චිත්තානි, පුබ්බපුබ්බඵලං විනා॥
gax:250:ඛීණාසවස්ස තත්ථෙව, <b>දසපඤ්ච</b> ච මානසා।
gae:පුථුජ්ජනස්ස සත්තස්ස, දුතියාරුප්පභූමියං॥
gax:251:හොන්ති <pb P=.40/> <b>තෙවීස</b> චිත්තානි, ඉති වත්වා විභාවයෙ।
gae:තිණ්ණන්නම්පෙත්ථ සෙඛානං, චිත්තානෙ<b>කූනවීසති</b>॥
gax:252:<b>චුද්දසෙව</b> තු චිත්තානි, දුතියාරුප්පභූමියං।
gae:ක්රියාද්වාදස පාකෙකො, ඵලං ඛීණාසවස්ස තු॥
gax:253:පුථුජ්ජනස්ස සත්තස්ස, තතියාරුප්පභූමියං।
gae:<b>බාවීසති</b> ච චිත්තානි, භවන්තීති පකාසයෙ॥
gax:254:<b>අට්ඨාරසෙව</b> චිත්තානි, සොතාපන්නස්ස ජායරෙ।
gae:සකදාගාමිනො තානි, ඨපෙත්වා පඨමං ඵලං॥
gax:255:සකදාගාමිවුත්තෙසු, ඨපෙත්වා දුතියං ඵලං।
gae:<b>අට්ඨාරසෙව</b> චිත්තානි, අනාගාමිස්ස ජායරෙ॥
gax:256:<b>තෙරසෙව</b> ච චිත්තානි, තතියාරුප්පභූමියං।
gae:ඛීණාසවස්ස සත්තස්ස, භවන්තීති විනිද්දිසෙ॥
gax:257:<b>එකවීසති</b> චිත්තානි, චතුත්ථාරුප්පභූමියං।
gae:පුථුජ්ජනස්ස සත්තස්ස, ජායන්තීති විනිද්දිසෙ॥
gax:258:සොතාපන්නස්ස <pb M=.52/> සත්තස්ස, <b>සත්තරස</b> පකාසයෙ।
gae:සකදාගාමිනො තානි, ඨපෙත්වා පඨමං ඵලං॥
gax:259:සකදාගාමිවුත්තෙසු, ඨපෙත්වා දුතියං ඵලං।
gae:හොන්ති <b>සත්තරසෙව</b>ස්ස, අනාගාමිස්ස මානසා॥
gax:260:<b>ද්වාදසෙව</b> <pb V=.47/> තු චිත්තානි, චතුත්ථාරුප්පභූමියං।
gae:ජායන්ති අරහන්තස්ස, ඉති වත්වා විභාවයෙ॥
gax:261:හෙට්ඨිමානං අරූපීනං, බ්රහ්මානං උපරූපරි।
gae:අරූපකුසලා චෙව, උප්පජ්ජන්ති ක්රියාපි ච॥
gax:262:උද්ධමුද්ධමරූපීනං, හෙට්ඨිමා හෙට්ඨිමා පන।
gae:ආරුප්පානෙව ජායන්තෙ, දිට්ඨාදීනවතො කිර॥
gax:263:ඨපෙත්වා පඨමං මග්ගං, කුසලානුත්තරා තයො।
gae:කාමාවචරපුඤ්ඤානි, අපුඤ්ඤානි තථා දස॥
gax:264:චත්තාරාරුප්පපුඤ්ඤානි, සබ්බෙ පාකා අනුත්තරා।
gae:පඨමාරුප්පපාකො ච, නව කාමක්රියාපි ච॥
gax:265:ආරුප්පාපි ක්රියා සබ්බා, තෙචත්තාලීස මානසා।
gae:උප්පජ්ජන්ති පනෙතානි, පඨමාරුප්පභූමියං॥
gax:266:සබ්බො කාමවිපාකො ච, සබ්බො රූපොමහග්ගතො।
gae:චිත්තුප්පාදො මනොධාතු, දොමනස්සද්වයම්පි ච॥
gax:267:ආදිමග්ගො තයො පාකා, ආරුප්පා ච තථූපරි।
gae:ඡචත්තාලීස නත්ථෙත්ථ, පඨමාරුප්පභූමියං॥
gax:268:වුත්තෙසු පන චිත්තෙසු, පඨමාරුප්පභූමියං।
gae:ඨපෙත්වා පඨමාරුප්ප-ත්තයං පාකො ච අත්තනො॥
gax:269:තාලීසෙතානි <pb M=.53/> ජායන්තෙ, දුතියාරුප්පභූමියං।
gae:එවං සෙසද්වයෙ ඤෙය්යා, හිත්වා හෙට්ඨිමහෙට්ඨිමං॥
gax:270:අත්තනො <pb P=.41/> අත්තනො පාකා, චත්තාරො ච අනාසවා।
gae:විපාකා හොන්ති සබ්බෙව, චතූස්වාරුප්පභූමිසු॥
gax:271:වොට්ඨබ්බනෙන චිත්තෙන, කාමෙ අට්ඨ මහාක්රියා।
gae:චතස්සොපි ච ආරුප්පා, තෙරසෙව ක්රියා සියුං॥
gax:272:ඛීණාසවස්ස <pb V=.48/> ජායන්තෙ, පඨමාරුප්පභූමියං।
gae:ද්වාදසෙව ක්රියා හොන්ති, දුතියාරුප්පභූමියං॥
gax:273:එකාදස ක්රියා හොන්ති, තතියාරුප්පභූමියං।
gae:දසෙව ච ක්රියා ඤෙය්යා, චතුත්ථාරුප්පභූමියං॥
gax:274:අරහතො පන චිත්තානි, හොන්ති එකූනවීසති।
gae:අරහත්තං ක්රියා සබ්බා, ඨපෙත්වාවජ්ජනද්වයං॥
gax:275:චතුන්නඤ්ච ඵලට්ඨානං, තිහෙතුකපුථුජ්ජනෙ।
gae:තෙරසෙව ච චිත්තානි, භවන්තීති පකාසයෙ॥
gax:276:චත්තාරො ඤාණසංයුත්තා, මහාපාකා තථා නව।
gae:රූපාරූපවිපාකා ච, තෙරසෙව භවන්තිමෙ॥
gax:277:චතුන්නඤ්ච ඵලට්ඨානං, දුහෙතුකපුථුජ්ජනෙ।
gae:ඤාණහීනානි චත්තාරි, විපාකා එව ජායරෙ॥
gax:278:පුථුජ්ජනානං තිණ්ණම්පි, චතුන්නං අරියදෙහිනං।
gae:සත්තරසෙව චිත්තානි, සත්තන්නම්පි භවන්ති හි॥
gax:279:විඤ්ඤාණානි දුවෙ පඤ්ච, මනොධාතුත්තයම්පි ච।
gae:සන්තීරණානි වොට්ඨබ්බං, හොන්ති සත්තරසෙවිමෙ॥
gax:280:හෙට්ඨා තිණ්ණං ඵලට්ඨානං, තිහෙතුකපුථුජ්ජනෙ।
gae:නවෙව කුසලා හොන්ති, චතුන්නම්පි මහග්ගතා॥
gax:281:තිණ්ණං <pb M=.54/> පුථුජ්ජනානඤ්ච, තිණ්ණමරියානමාදිතො।
gae:තෙරසෙව තු චිත්තානි, උප්පජ්ජන්තීති නිද්දිසෙ॥
gax:282:අට්ඨෙව කාමපුඤ්ඤානි, දිට්ඨිහීනා අපුඤ්ඤතො।
gae:චත්තාරොපි ච උද්ධච්ච-සංයුත්තඤ්චාති තෙරස॥
gax:283:හෙට්ඨා ද්වින්නං ඵලට්ඨානං, තථා සබ්බපුථුජ්ජනෙ।
gae:දොමනස්සයුත්තං චිත්තං, ද්වයමෙව තු ජායතෙ॥
gax:284:තිණ්ණං <pb V=.49/> පුථුජ්ජනානං තු, පඤ්චෙව පන ජායරෙ।
gae:චත්තාරි දිට්ඨියුත්තානි, විචිකිච්ඡායුතම්පි ච॥
gax:285:මග්ගට්ඨානං චතුන්නම්පි, මග්ගචිත්තං සකං සකං।
gae:එකමෙව භවෙ තෙසං, ඉති වත්වා විභාවයෙ॥
gax:286:මයා භවෙසු චිත්තානං, පුග්ගලානං වසෙන ච।
gae:භික්ඛූනං පාටවත්ථාය, චිත්තුප්පත්ති පකාසිතා॥
gax:287:එවං සබ්බමිදං චිත්තං, භූමිපුග්ගලභෙදතො।
gae:බහුධාපි ච හොතීති, විඤ්ඤාතබ්බං විභාවිනා॥
gax:288:සක්කා <pb P=.42/> වුත්තානුසාරෙන, භෙදො ඤාතුං විභාවිනා।
gae:ගන්ථවිත්ථාරභීතෙන, සංඛිත්තං පනිදං මයා॥
gax:289:පුබ්බාපරං විලොකෙත්වා, චින්තෙත්වා ච පුනප්පුනං।
gae:අත්ථං උපපරික්ඛිත්වා, ගහෙතබ්බං විභාවිනා॥
gax:290:ඉමඤ්චාභිධම්මාවතාරං සුසාරං,
gax:වරං සත්තමොහන්ධකාරප්පදීපං।
gax:සදා සාධු චින්තෙති වාචෙති යො තං,
gae:නරං රාගදොසා චිරං නොපයන්ති॥
cen:ඉති අභිධම්මාවතාරෙ භූමිපුග්ගලවසෙන චිත්තුප්පත්තිනිද්දෙසො නාම
cen:පඤ්චමො පරිච්ඡෙදො।
