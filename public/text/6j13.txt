cha:14:චුද්දසමො පරිච්ඡෙදො
sub:රූපාවචරසමාධිභාවනානිද්දෙසවණ්ණනා
bod:789-93:<b>හිතානය</b>න්ති <pb V=1.95/> හිතාවහං। <b>මානසඤ්ච සුගත</b>න්ති සුට්ඨු පවත්තමානසඤ්ච। මධුරා අත්ථවණ්ණනා එතස්සාති <b>මධුරත්ථවණ්ණනං। උත්තරං තු මනුස්සානං, ධම්මතො ඤාණදස්සන</b>න්ති මනුස්සානං ලොකියධම්මතො උත්තරිභූතඤාණදස්සනලොකුත්තරං। <b>සඞ්කස්සරසමාචාරෙ</b>ති සඞ්කාය කඞ්ඛාය සරිතබ්බසමාචාරෙ। අච්ඡිද්දං අක්ඛණ්ඩං අකම්මාසං। <b>අත්ථකාමෙනා</b>ති අත්තනො හිතකාමෙන।
bod:797:<b>දුවිධලක්ඛණං</b> චාරිත්තවාරිත්තලක්ඛණං।
bod:805:<b>තෙසං</b> චරිතානං වොමිස්සකනයා।
bod:807:<b>සවණ්ණකසිණා</b>ති නීලපීතඔදාතලොහිතවණ්ණකසිණා।
bod:808:තං <pb M=.116/> එකකං <b>ආනාපානං</b> අස්සාසපස්සාසො।
bod:809-10:<b>මරණූපසමායුත්තා සතී</b>ති මරණානුස්සති උපසමානුස්සති। <b>ආහාරනිස්සිතසඤ්ඤා</b>ති ආහාරෙ පටිකූලසඤ්ඤා। <b>ධාතුවවත්ථාන</b>න්ති චතුධාතුවවත්ථානං।
bod:811-2:<b>අනුකූලා ඉමෙ සබ්බ-චරිතානන්ති වණ්ණිතා</b>ති යං කම්මට්ඨානං සද්ධාචරිතස්ස අනුකූලං, තමෙව පඤ්ඤාචරිතස්ස අනුකූලන්ති අධිප්පායො। <b>ඉදං සබ්බං පන</b> වචනං <b>එකන්තවිපච්චනීකභාවතො</b> එකන්තපටිපක්ඛභාවතො අතිසප්පායතො වුත්තං, ඉති විභාවිනා ඤෙය්යං।
bod:835:<b>විපස්සනාභවසම්පත්ති-සුඛානං පච්චයා සියුං</b> විපස්සනාසම්පත්තිසුඛානං භවසම්පත්තිසුඛානං පච්චයා සියුං।
bod:838:<b>සම්මට්ඨානං</b> <pb V=1.96/> <b>මනොභුනො</b>ති මනොභුහදයො තස්ස හදයස්ස සම්මට්ඨානං।
bod:844:පත්තුකාමෙන ධීමතා කසිණං කත්තබ්බං।
bod:845:<b>සංහාරිම</b>න්ති ඉතො චිතො ච හරිතබ්බකසිණං। <b>තත්රට්ඨක</b>න්ති තස්මිං ඨානෙ ඨිතං ඉතො චිතො ච අනාහරිතබ්බං කසිණං।
bod:849:<b>විවට්ටං පන මිච්ඡතා</b>ති නිබ්බානං ඉච්ඡන්තෙන විදත්ථිචතුරඞ්ගුලං වට්ටං කාතුං <b>තං</b> කසිණං වට්ටති।
bod:851-2:<b>හත්ථපාසප්පමාණස්මිං, තම්හා කසිණමණ්ඩලා</b>ති තතො කසිණමණ්ඩලතො හත්ථපාසප්පමාණස්මිං පදෙසෙ විදත්ථිචතුරඞ්ගුලෙ උච්චෙ। <b>පරිමුඛං සති</b>න්ති කම්මට්ඨානාභිමුඛං සතිං।
bod:853-4:<b>නෙක්ඛම්ම</b>න්ති ඣානං। ඛෙමතො <b>දට්ඨුං</b> දිස්වා අහං ඉමාය පටිපත්තියා <b>අද්ධා</b> එකන්තෙන <b>පවිවෙකසුඛස්ස</b> නිබ්බානසුඛස්ස භාගී <b>අස්සං</b> භවෙය්යං।
bod:856:සො <pb M=.117/> කසිණස්ස වණ්ණො තෙන යොගිනා න පෙක්ඛිතබ්බො, කසිණස්ස ලක්ඛණං න පෙක්ඛිතබ්බං උස්සදස්ස වසෙන වණ්ණං අමුඤ්චිත්වා।
bod:860:<b>එවං</b> ඉමිනා වුත්තප්පකාරෙන <b>එකග්ගචෙතසො</b> එකග්ගචිත්තස්ස යොගිනො නිමීලෙත්වා ආවජ්ජන්තස්ස <b>යථා</b> යෙන පකාරෙන කම්මට්ඨානං හොති උම්මීලිතෙ කාලෙපි, <b>තථා</b> තෙන පකාරෙන තං කම්මට්ඨානං ආපාථං <b>යාති චෙ</b> යදි ආගච්ඡති, උග්ගහමෙව උග්ගහනිමිත්තං।
bod:864:පාදානං ධොවනෙ පපඤ්චපරිහාරත්ථං। <b>එකතලිකා</b>ති එකතලමත්තා।
bod:865:<b>තං</b> සංහාරිමං කසිණමාදාය।
bod:866:<b>සමන්නාහරිතබ්බ</b>න්ති <pb V=1.97/> කම්මට්ඨානං සුමනෙන ආහරිතබ්බං, මනසිකාතබ්බන්ති අත්ථො। <b>තක්කාහට</b>න්ති විතක්කෙන ආහටං ඵුසිතං <b>කරෙ</b> කරෙය්ය।
bod:868:<b>ත</b>න්ති තං නිමිත්තං।
bod:871-4:<b>ඉමස්සා</b>ති පටිභාගනිමිත්තස්ස। <b>පුරිමස්සා</b>ති උග්ගහනිමිත්තස්ස। කො පන අයං විසෙසො? ථවිකා නීහරිතං ආදාසමණ්ඩලං මජ්ජිතං විය। තොයදෙ කාළමෙඝෙ සෙතබලාකා විය। තදා තං උග්ගහනිමිත්තං පදාලෙත්වාව <b>නිග්ගතං</b> පටිභාගනිමිත්තං। <b>තතො</b> උග්ගහනිමිත්තතො। <b>ත</b>න්ති තං පටිභාගනිමිත්තං। සණ්ඨානවන්තඤ්ච වණ්ණවන්තඤ්ච න ච උපට්ඨාකාරමත්තං। <b>පඤ්ඤජ</b>න්ති පඤ්ඤාය ජාතං।
bod:877-8:<b>උපචාරක්ඛණෙ තස්සා</b>ති තස්ස සමාධිනො උපචාරක්ඛණෙ। නීවරණප්පහානෙන සමාධිනො පටිලාභක්ඛණෙ පන <b>අඞ්ගානං</b> විතක්කාදීනං පාතුභාවෙන ඉති ද්වීහි ආකාරෙහි।
bod:879:<b>ද්වින්නං</b> <pb M=.118/> <b>සමාධීන</b>න්ති උපචාරප්පනාසමාධීනං।
bod:882:චක්කවත්තියගබ්භොව රතනං විය අස්ස අනෙන සුදුල්ලභං।
bod:884:<b>අය</b>න්ති පටිසන්ධිසන්ථාරො।
bod:891-2:<b>සමතං වීරියස්සෙවා</b>ති වීරියසමභාවං। <b>ලයං</b> ලීනභාවං ඊසකම්පි යන්තං ගච්ඡන්තං මානසං ආවජ්ජනචිත්තං।
bod:895-9:භවඞ්ගං පන පච්ඡිජ්ජ උච්ඡින්දිත්වා තදෙව පථවීකසිණං ආරම්මණං කත්වා යොගිනො මනොද්වාරම්හි ජායති। <b>තතො</b>ති ආවජ්ජනතො <b>තත්රෙවාරම්මණෙ</b> තස්මිං පථවීකසිණසඞ්ඛාතෙ ආරම්මණෙ <b>තස්ස</b> යොගිනො ජවනානි චත්තාරි වා පඤ්ච වා ජායන්තෙ। අවසානෙ <b>එකං</b> ජවනමානසං රූපාවචරිකං හොති, තස්මිං රූපාවචරිකෙ විතක්කාදයො අඞ්ගා। <b>අඤ්ඤෙහි</b> අඤ්ඤෙසං චිත්තානං අඤ්ඤෙහි විතක්කාදීහි බලවතරා හොන්ති। <b>තානි</b> අප්පනාභාවං අප්පත්තානි අප්පනාචෙතසො <pb V=1.98/> <b>පරිකම්මොපචාරතො</b> පරිකම්මභාවතො පරිකම්මානීති වුච්චන්තෙ, උපචාරභාවතො උපචාරානීති ච වුච්චන්තෙ। තානි ජවනානි අප්පනායානුලොමත්තා අනුලොමානි එව ච වුච්චන්ති। <b>එත්ථ</b> අනුලොමකෙසු යං සබ්බන්තිමං ජවනං, තං ගොත්රභූති පවුච්චති।
bod:901:<b>ගොත්රභු දිට්ඨ</b>න්ති ගොත්රභු නාම උද්දිට්ඨං।
bod:904-5:<b>පුරිමෙහි</b> ජවනෙහි යං ආසෙවනං, තං බලවපච්චයං <b>ලද්ධා</b> ලභිත්වා ඡට්ඨං ජවනං, සත්තමං වා ජවනං අප්පෙති। <b>ඉති</b> වචනං පවුච්චති, <b>එත්ථ</b> වාදෙ <b>ගොදත්තො</b> නාම <b>ආභිධම්මිකො</b> ආචරියො ආහ। ඡින්නතටෙ මුඛං යස්ස <b>ඡින්නතටමුඛො</b>।
bod:908:පච්චවෙක්ඛණා <pb M=.119/> හෙතු යස්ස ආවජ්ජනස්සාති <b>පච්චවෙක්ඛණහෙතුකං</b>।
bod:911-2:කාමච්ඡන්දස්ස නානාවිසයෙ පලුද්ධස්ස। චෙතසො එකස්මිං විසයෙ සමාධානෙන සමාධි।
bod:915:සයඤ්ච අතිසන්තතො සුඛං අවූපසන්තසභාවස්ස උද්ධච්චකුක්කුච්චද්වයස්ස පටිපක්ඛතො වුත්තං।
bod:917:<b>පඤ්චඞ්ගවිප්පයුත්ත</b>න්ති පඤ්චනීවරණවිප්පයුත්තං। <b>පඤ්චඞ්ගසංයුත</b>න්ති විතක්කාදීහි යුත්තං।
bod:920-1:<b>වෙපුල්ල</b>න්ති කම්මට්ඨානස්ස විපුලභාවං। තඤ්ච පටිභාගනිමිත්තං උපචාරං විචාරෙත්වා වඩ්ඪෙතුං වට්ටති।
bod:928-31:<b>පමාදයොගිනො</b>ති පමාදවසෙන යොගිසම්පන්නස්ස කාමසහගතා සඤ්ඤාමනක්කාරා මනසිකාරා චෙ චරන්ති, තස්ස යොගිනො තං ඣානං හානභාගියං හොති। <b>සති සන්තිට්ඨතෙ තස්මිං, සන්තා තදනුධම්මතා</b> තස්මිං පඨමජ්ඣානෙ තදනුධම්මතා තස්ස පඨමජ්ඣානස්ස අනුරූපා සති නිකන්ති සන්තා සංවිජ්ජමානා සන්තිට්ඨතෙ සන්තිට්ඨති, තං ඣානං මන්දස්ස යොගිනො ඨිතිභාගියං හොති, ඨිතිං භජති। විසෙසභාගියං හොති, විසෙසං දුතියාදිභාවනං පාපුණාතීති අත්ථො। <b>නිබ්බිදාසංයුතා</b> <pb V=1.99/> <b>සඤ්ඤා, මනක්කාරා</b>ති නිබ්බිදාවිපස්සනාසංයුත්තා සඤ්ඤාමනක්කාරා। <b>නිබ්බෙධභාගිය</b>න්ති ලොකුත්තරභාගියං, ලොකුත්තරමග්ගභාගියන්ති අත්ථො।
bod:933:අයං සමාපත්ති <b>ආසන්නාකුසලාරයො</b> ආසන්නාකුසලාරිකා යස්මා තක්කචාරානං ථූලත්තා ච, තස්මා කාරණා අයං සමාපත්ති අඞ්ගදුබ්බලා।
bod:935:<b>නිකන්ති</b>න්ති තණ්හං। <b>පරියාදායා</b>ති සොසාපෙත්වා।
bod:936:<b>විධිනා</b>ති <pb M=.120/> පුබ්බෙ වුත්තවිධිනා। <b>සතස්සා</b>ති සතිසම්පන්නස්ස।
bod:938:<b>නිමිත්තං තු තදෙව චා</b>ති තමෙව පඨමනිමිත්තං “පථවී පථවී”ඉති එවං මනසා කරොන්තස්ස।
bod:943:<b>සම්පසාදන</b>න්ති සද්ධා। <b>මජ්ඣත්ත</b>න්ති තත්රමජ්ඣත්තතා।
bod:944:<b>දුවඞ්ගහීන</b>න්ති විතක්කවිචාරහීනං।
bod:948:පීති නාම <b>චෙතසො</b> චිත්තස්ස <b>උප්පිලාපනං</b> උප්පිලාපිතත්තං <b>යතො</b> යස්මා කාරණා।
bod:961-2:<b>ආසන්නපීතිදොසා</b>ති පීතියෙව දොසා। <b>එත්ථ</b> එතස්මිං තතියජ්ඣානෙ <b>යදෙව</b> යං එව <b>සුඛං ඉති</b> එවං සුඛං චෙතසො <b>ආභොගො</b> මනසිකාරො। <b>එවං</b> ඉමිනා පකාරෙන සුඛස්ස ථූලත්තා <b>අයං</b> සමාපත්ති අඞ්ගදුබ්බලා හොති।
bod:974-5:සුඛං උපෙක්ඛාය ආසෙවනං පන න හොති යස්මා උපෙක්ඛාය ආසෙවනං පන න හොති, යස්මා උපෙක්ඛාසහගතානි ජවනානි ජවන්ති, තස්මා චතුත්ථජ්ඣානං උපෙක්ඛාසහගතං සමුදීරිතං।
bod:976:දුතියජ්ඣානං <b>ද්විධා</b> ද්වීහි කොට්ඨාසෙහි ඨිතං।
bod:979:<b>අයං</b> <pb V=1.100/> අභිධම්මාවතාරො සුමධුරවරතරවචනො කං නු ජනං නෙව රඤ්ජයති, අතිනිසිතවිසදො බුද්ධිප්පචාරො යස්ස සො <b>අතිනිසිතවිසදබුද්ධිප්පචාරො,</b> සො තෙන ජනෙන වෙදනීයො ජානිතබ්බො।
cen:ඉති අභිධම්මාවතාරටීකාය
cen:රූපාවචරසමාධිභාවනානිද්දෙසවණ්ණනා නිට්ඨිතා।
cen:චුද්දසමො පරිච්ඡෙදො।
