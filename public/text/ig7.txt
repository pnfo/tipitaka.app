cha:8:විනයවග්ගො
sub:1:පඨමවිනයධරසුත්තවණ්ණනා
bod:75:අට්ඨමස්ස පඨමෙ <b>ආපත්තිං ජානාතී</b>ති ආපත්තිංයෙව ආපත්තීති ජානාති। සෙසපදෙසුපි එසෙව නයො।
sub:2:දුතියවිනයධරසුත්තවණ්ණනා
bod:76:දුතියෙ <pb M=3.190/> <b>ස්වාගතානී</b>ති සුආගතානි සුප්පගුණානි। <b>සුවිභත්තානී</b>ති කොට්ඨාසතො සුට්ඨු විභත්තානි <pb V=3.190/>। <b>සුප්පවත්තීනී</b>ති ආවජ්ජිතාවජ්ජිතට්ඨානෙ සුට්ඨු පවත්තානි දළ්හප්පගුණානි। <b>සුවිනිච්ඡිතානී</b>ති සුට්ඨු විනිච්ඡිතානි। <b>සුත්තසො</b>ති විභඞ්ගතො। <b>අනුබ්යඤ්ජනසො</b>ති ඛන්ධකපරිවාරතො।
sub:3:තතියවිනයධරසුත්තවණ්ණනා
bod:77:තතියෙ <b>විනයෙ ඛො පන ඨිතො හොතී</b>ති විනයලක්ඛණෙ පතිට්ඨිතො හොති। <b>අසංහීරො</b>ති න සක්කා හොති ගහිතග්ගහණං විස්සජ්ජාපෙතුං।
sub:9:සත්ථුසාසනසුත්තවණ්ණනා
bod:83:නවමෙ <b>එකො</b>ති අදුතියො। <b>වූපකට්ඨො</b>ති කායෙන ගණතො, චිත්තෙන කිලෙසෙහි වූපකට්ඨො විවෙකට්ඨො දූරීභූතො। <b>අප්පමත්තො</b>ති <pb P=4.67/> සතිඅවිප්පවාසෙ ඨිතො। <b>පහිතත්තො</b>ති පෙසිතත්තො। <b>නිබ්බිදායා</b>ති වට්ටෙ උක්කණ්ඨනත්ථාය। <b>විරාගායා</b>ති රාගාදීනං විරජ්ජනත්ථාය। <b>නිරොධායා</b>ති අප්පවත්තිකරණත්ථාය। <b>වූපසමායා</b>ති කිලෙසවූපසමාය අප්පවත්තියා। <b>අභිඤ්ඤායා</b>ති තිලක්ඛණං ආරොපෙත්වා අභිජානනත්ථාය। <b>සම්බොධායා</b>ති මග්ගසඞ්ඛාතස්ස සම්බොධස්ස අත්ථාය। <b>නිබ්බානායා</b>ති නිබ්බානස්ස සච්ඡිකරණත්ථාය।
sub:10:අධිකරණසමථසුත්තවණ්ණනා
bod:84:දසමෙ අධිකරණානි සමෙන්ති වූපසමෙන්තීති <b>අධිකරණසමථා। උප්පන්නුප්පන්නාන</b>න්ති උප්පන්නානං උප්පන්නානං। <b>අධිකරණාන</b>න්ති විවාදාධිකරණං අනුවාදාධිකරණං ආපත්තාධිකරණං කිච්චාධිකරණන්ති ඉමෙසං චතුන්නං। <b>සමථාය වූපසමායා</b>ති සමථත්ථඤ්චෙව වූපසමනත්ථඤ්ච। <b>සම්මුඛාවිනයො දාතබ්බො…පෙ॰… තිණවත්ථාරකො</b>ති ඉමෙ සත්ත සමථා දාතබ්බා। තෙසං විනිච්ඡයො විනයසංවණ්ණනතො (චූළව॰ අට්ඨ॰ 186-187 ආදයො) ගහෙතබ්බො। අපිච දීඝනිකායෙ සඞ්ගීතිසුත්තවණ්ණනායම්පි <pb M=3.191/> (දී॰ නි॰ අට්ඨ॰ 3.331 අධිකරණසමථසත්තකවණ්ණනා) විත්ථාරිතොයෙව, තථා මජ්ඣිමනිකායෙ සාමගාමසුත්තවණ්ණනායාති (ම॰ නි॰ අට්ඨ॰ 3.46)।
cen:විනයවග්ගො අට්ඨමො।
bod:ඉතො <pb V=3.191/> පරානි සත්ත සුත්තානි උත්තානත්ථානෙව। න හෙත්ථ කිඤ්චි හෙට්ඨා අවුත්තනයං නාම අත්ථීති।
cen:මනොරථපූරණියා අඞ්ගුත්තරනිකාය-අට්ඨකථාය
cen:සත්තකනිපාතස්ස සංවණ්ණනා නිට්ඨිතා।
