cha:17:සත්තරසමො පරිච්ඡෙදො
sub:අභිඤ්ඤාරම්මණනිද්දෙසො
gax:1104:අනාගතංසඤාණඤ්ච <pb P=.108/>, යථාකම්මුපගම්පි ච।
gae:පඤ්ච ඉද්ධිවිධාදීනි, සත්තාභිඤ්ඤා ඉමා පන॥
gax:1105:එතාසං <pb V=.141/> පන සත්තන්නං, අභිඤ්ඤානමිතො පරං।
gae:පවක්ඛාමි සමාසෙන, ආරම්මණවිනිච්ඡයං॥
gax:1106:ආරම්මණත්තිකා වුත්තා, යෙ චත්තාරො මහෙසිනා।
gae:සත්තන්නමෙත්ථ ඤාණානං, සම්පවත්තිං සුණාථ මෙ॥
gax:1107:තත්ථ <b>ඉද්ධිවිධඤාණං,</b> පරිත්තාදීසු සත්තසු।
gae:ආරම්මණවිභාගෙසු, පවත්තති කථං පන॥
gax:1108:කායෙනාදිස්සමානෙන, ගන්තුකාමො යදාභවෙ।
gae:චිත්තසන්නිස්සිතං කත්වා, කායං චිත්තවසෙන තං॥
gax:1109:මහග්ගතෙ <pb M=.148/> ච චිත්තස්මිං, සමාරොපෙති සො තදා।
gae:කායාරම්මණතො ඤාණං, පරිත්තාරම්මණං සියා॥
gax:1110:දිස්සමානෙන කායෙන, ගන්තුකාමො යදා භවෙ।
gae:කායසන්නිස්සිතං කත්වා, චිත්තං කායවසෙන තං॥
gax:1111:පාදකජ්ඣානචිත්තං තං, කායෙ රොපෙති සො තදා।
gae:ඣානාරම්මණතො ඤාණං, තං මහග්ගතගොචරං॥
gax:1112:අනාගතමතීතඤ්ච, කරොති විසයං යදා।
gae:අතීතාරම්මණං හොති, තදානාගතගොචරං॥
gax:1113:කායෙන දිස්සමානෙන, ගමනෙ පන භික්ඛුනො।
gae:පච්චුප්පන්නො භවෙ තස්ස, ගොචරොති විනිද්දිසෙ॥
gax:1114:කායං චිත්තවසෙනාපි, චිත්තං කායවසෙන වා।
gae:පරිණාමනකාලස්මිං, අජ්ඣත්තාරම්මණං සියා॥
gax:1115:බහිද්ධාරම්මණං හොති, බහිද්ධාරූපදස්සනෙ।
gae:එවමිද්ධිවිධං ඤාණං, සම්පවත්තති සත්තසු॥
gax:1116:පච්චුප්පන්නෙ පරිත්තෙ ච, බහිද්ධජ්ඣත්තිකෙසුපි।
gae:චතූස්වෙතෙසු ධම්මෙසු, දිබ්බසොතං පවත්තති॥
gax:1117:පච්චුප්පන්නො <pb P=.109/> <pb V=.142/> පරිත්තො ච, සද්දො ආරම්මණං යතො।
gae:පරිත්තාරම්මණං පච්චු-ප්පන්නාරම්මණතං ගතං॥
gax:1118:අත්තනො කුච්ඡිසද්දස්ස, සවනෙපි පරස්ස ච।
gae:අජ්ඣත්තාරම්මණඤ්චෙව, බහිද්ධාරම්මණම්පි ච॥
gax:1119:<b>චෙතොපරියඤාණම්පි,</b> පරිත්තාදීසු අට්ඨසු।
gae:ආරම්මණවිභාගෙසු, පවත්තති කථං පන॥
gax:1120:පරිත්තාරම්මණං හොති, පරිත්තානං පජානනෙ।
gae:ජානනෙ මජ්ඣිමානං තු, තං මහග්ගතගොචරං॥
gax:1121:ජානනෙ පන මග්ගස්ස, ඵලස්සාපි පජානනෙ।
gae:තදා පනස්ස ඤාණස්ස, අප්පමාණොව ගොචරො॥
gax:1122:තං <pb M=.149/> මග්ගාරම්මණං හොති, මග්ගචිත්තස්ස ජානනෙ।
gae:පරියායෙනෙවෙතස්ස, මග්ගාරම්මණතා මතා॥
gax:1123:අතීතෙ සත්තදිවස-බ්භන්තරෙ ච යදා පන।
gae:අනාගතෙ තථා සත්ත-දිවසබ්භන්තරෙපි ච॥
gax:1124:පරෙසං පන චිත්තස්ස, ජානනෙ සමුදීරිතං।
gae:අතීතාරම්මණඤ්චෙව, තදානාගතගොචරං॥
gax:1125:කථඤ්ච පන තං පච්චුප්පන්නගොචරතං ගතං।
gae:පච්චුප්පන්නං තිධා වුත්තං, ඛණසන්තතිඅද්ධතො॥
gax:1126:තත්ථ තික්ඛණසම්පත්තං, පච්චුප්පන්නඛණාදිකං।
gae:එකද්වෙසන්තතිවාරපරියාපන්නමිදං පන॥
gax:1127:සන්තතිපච්චුප්පන්නන්ති, ආහු සන්තතිකොවිදා।
gae:එකබ්භවපරිච්ඡින්නං, පච්චුප්පන්නන්ති පච්ඡිමං॥
gax:1128:ඛණාදිකත්තයං පච්චු-ප්පන්නං තමාහු කෙචිධ।
gae:චෙතොපරියඤාණස්ස, හොති ආරම්මණං ඉති॥
gax:1129:යථා <pb V=.143/> ච පුප්ඵමුට්ඨිම්හි, උක්ඛිත්තෙ ගගනෙ පන।
gae:අවස්සං එකමෙකස්ස, වණ්ටං වණ්ටෙන විජ්ඣති॥
gax:1130:එවං මහාජනස්සාපි, චිත්තෙ ආවජ්ජිතෙ පන।
gae:එකස්ස චිත්තමෙකෙන, අවස්සං පන විජ්ඣති॥
gax:1131:යෙනාවජ්ජති චිත්තෙන, යෙන ජානාති චෙතසා।
gae:තෙසං ද්වින්නං සහට්ඨානා-භාවතො තං න යුජ්ජති॥
gax:1132:ජවනාවජ්ජනානං තු, නානාරම්මණපත්තිතො।
gae:අනිට්ඨෙ පන හි ඨානෙ, අයුත්තන්ති පකාසිතං॥
gax:1133:තස්මා සන්තතිඅද්ධාන-පච්චුප්පන්නානමෙව තු।
gae:වසෙන පච්චුප්පන්නං තං, හොති ආරම්මණං ඉදං॥
gax:1134:පච්චුප්පන්නම්පි අද්ධාඛ්යං, ඉදං ජවනවාරතො।
gae:දීපෙතබ්බන්ති නිද්දිට්ඨං, තත්රායං දීපනානයො॥
gax:1135:යදා <pb M=.150/> <pb P=.110/> පරස්ස චිත්තඤ්හි, ඤාතුමාවජ්ජතිද්ධිමා।
gae:ආවජ්ජනමනො තස්ස, පච්චුප්පන්නඛණව්හයං॥
gax:1136:ආරම්මණං තදා කත්වා, තෙන සද්ධිං නිරුජ්ඣති।
gae:ජවනානි හි ජායන්තෙ, තස්ස චත්තාරි පඤ්ච වා॥
gax:1137:එතෙසං පච්ඡිමං චිත්තං, ඉද්ධිචිත්තමුදීරිතං।
gae:කාමාවචරචිත්තානි, සෙසානීති විනිද්දිසෙ॥
gax:1138:එතෙසං පන සබ්බෙසං, නිරුද්ධං තු තදෙව ච।
gae:චිත්තං ආරම්මණං හොති, තස්මා සබ්බානි තානිපි॥
gax:1139:එකාරම්මණතං යන්ති, න නානාරම්මණානි හි।
gae:අද්ධාවසා භවෙ පච්චු-ප්පන්නාරම්මණතො පන॥
gax:1140:එකාරම්මණභාවෙපි, ඉද්ධිමානසමෙව ච।
gae:පරස්ස චිත්තං ජානාති, නෙතරානි යථා පන॥
gax:1141:චක්ඛුද්වාරෙ <pb V=.144/> තු විඤ්ඤාණං, රූපං පස්සති නෙතරං।
gae:එවමෙව ච තං ඉද්ධි-චිත්තමෙව ච ජානාති॥
gax:1142:පරචිත්තාරම්මණත්තා, බහිද්ධාරම්මණං සියා।
gae:චෙතොපරියඤාණම්පි, අට්ඨස්වෙව පවත්තති॥
gax:1143:<b>පුබ්බෙනිවාසඤාණ</b>ම්පි, පරිත්තාදීසු අට්ඨසු।
gae:ආරම්මණවිභාගෙසු, පවත්තති කථං පන॥
gax:1144:කාමාවචරඛන්ධානං, සමනුස්සරණෙ පන।
gae:පරිත්තාරම්මණංයෙව, හොතීති පරිදීපයෙ॥
gax:1145:රූපාවචරිකාරුප්පඛන්ධානුස්සරණෙ පන।
gae:භවතීති හි ඤාතබ්බං, තං මහග්ගතගොචරං॥
gax:1146:අතීතෙ අත්තනා මග්ගං, භාවිතං තු ඵලම්පි වා।
gae:සමනුස්සරතො එව-ප්පමාණාරම්මණං සියා॥
gax:1147:සමනුස්සරතො මග්ගං, මග්ගාරම්මණමෙව තං।
gae:අතීතාරම්මණංයෙව, හොති එකන්තතො ඉදං॥
gax:1148:චෙතොපරියඤාණම්පි <pb M=.151/>, යථාකම්මුපගම්පි ච।
gae:අතීතාරම්මණා හොන්ති, කිඤ්චාපි අථ ඛො පන॥
gax:1149:චෙතොපරියඤාණස්ස, සත්තද්දිවසබ්භන්තරං।
gae:අතීතං චිත්තමෙවස්ස, ආරම්මණමුදීරිතං॥
gax:1150:අතීතෙ චෙතනාමත්තං, යථාකම්මුපගස්සපි।
gae:පුබ්බෙනිවාසඤාණස්ස, නත්ථි කිඤ්චි අගොචරං॥
gax:1151:අජ්ඣත්තාරම්මණං අත්ත-ඛන්ධානුස්සරණෙ සියා।
gae:බහිද්ධාරම්මණං අඤ්ඤ-ඛන්ධානුස්සරණෙ භවෙ॥
gax:1152:සරණෙ නාමගොත්තස්ස, තං නවත්තබ්බගොචරං।
gae:පුබ්බෙනිවාසඤාණම්පි, අට්ඨස්වෙව පවත්තති॥
gax:1153:පච්චුප්පන්නෙ <pb V=.145/> පරිත්තෙ ච, බහිද්ධජ්ඣත්තිකෙසුපි।
gae:චතූස්වෙතෙසු ධම්මෙසු, දිබ්බචක්ඛු පවත්තති॥
gax:1154:<b>දිබ්බසොත</b>සමං <pb P=.111/> <b>දිබ්බ-චක්ඛු</b>ආරම්මණක්කමෙ।
gae:රූපං සද්දොති ද්වින්නං තු, අයමෙව විසෙසතා॥
gax:1155:<b>අනාගතංසඤාණ</b>ම්පි, පරිත්තාදීසු අට්ඨසු।
gae:ආරම්මණවිභාගෙසු, පවත්තති කථං පන॥
gax:1156:නිබ්බත්තිස්සති යං කාමා-වචරෙති පජානතො।
gae:පරිත්තාරම්මණං හොති, රූපාරූපෙස්වනාගතෙ॥
gax:1157:නිබ්බත්තිස්සති යඤ්චාපි, සියා මහග්ගතගොචරං।
gae:භාවෙස්සති අයං මග්ගං, ඵලං සච්ඡිකරිස්සති॥
gax:1158:එවං පජානනෙ අප්ප-මාණාරම්මණතං භවෙ।
gae:මග්ගං භාවෙස්සතිච්චෙව, ජානනෙ මග්ගගොචරං॥
gax:1159:එකන්තෙන ඉදං ඤාණං, හොතානාගතගොචරං।
gae:චෙතොපරියං තු කිඤ්චාපි, හොතානාගතගොචරං॥
gax:1160:අථ ඛො පන තං සත්ත-දිවසබ්භන්තරං පන।
gae:චිත්තමෙව ච ජානාති, න හි තං අඤ්ඤගොචරං॥
gax:1161:අනාගතංසඤාණස්ස <pb M=.152/>, අනාගතංසගොචරං।
gae:“අහං දෙවො භවිස්සාමි”-ච්චෙවමජ්ඣත්තගොචරං॥
gax:1162:“තිස්සො ඵුස්සො අමුත්රායං,
gax:නිබ්බත්තිස්සතිනාගතෙ”।
gax:ඉච්චෙවං ජානනෙ තස්ස,
gae:බහිද්ධාරම්මණං සියා॥
gax:1163:ජානනෙ නාමගොත්තස්ස, යස්ස කස්සචිනාගතෙ।
gae:පුබ්බෙනිවාසඤාණංව, තං නවත්තබ්බගොචරං॥
gax:1164:<b>යථාකම්මුපගඤාණං</b> <pb V=.146/>, පරිත්තාදීසු පඤ්චසු।
gae:ආරම්මණවිභාගෙසු, පවත්තති කථං පන॥
gax:1165:ජානනෙ කාමකම්මස්ස, පරිත්තාරම්මණං සියා।
gae:තථා මහග්ගතකම්මස්ස, තං මහග්ගතගොචරං॥
gax:1166:අතීතමෙව ජානාති, තස්මා චාතීතගොචරං।
gae:අජ්ඣත්තාරම්මණං හොති, අත්තනො කම්මජානනෙ॥
gax:1167:බහිද්ධාරම්මණං හොති, පරකම්මපජානනෙ।
gae:එවං පවත්ති ඤාතබ්බා, යථාකම්මුපගස්සපි॥
gax:1168:සත්තන්නම්පි අභිඤ්ඤානං, වුත්තො ආරම්මණක්කමො।
gae:එත්ථ වුත්තනයෙනෙව, වෙදිතබ්බො විභාවිනා॥
gax:1169:විවිධත්ථවණ්ණපදෙහි සම්පන්නං,
gax:මධුරත්ථමතිනීහරං ගන්ථං।
gax:සොතුජනස්ස හදයපීතිකරං,
gae:සුණෙය්ය කොචි මනුජො සචෙතනො॥
cen:ඉති අභිධම්මාවතාරෙ අභිඤ්ඤාරම්මණනිද්දෙසො නාම
cen:සත්තරසමො පරිච්ඡෙදො।
