cha:(19) 4:අරඤ්ඤවග්ගො
sub:1:ආරඤ්ඤිකසුත්තවණ්ණනා
bod:181:චතුත්ථස්ස <pb V=3.66/> පඨමෙ <b>මන්දත්තා මොමූහත්තා</b>ති නෙව සමාදානං ජානාති, න ආනිසංසං। අත්තනො පන මන්දත්තා මොමූහත්තා අඤ්ඤාණෙනෙව ආරඤ්ඤකො <pb M=3.65/> හොති। <b>පාපිච්ඡො ඉච්ඡාපකතො</b>ති “අරඤ්ඤෙ මෙ විහරන්තස්ස ‘අයං ආරඤ්ඤකො’ති චතුපච්චයසක්කාරං කරිස්සන්ති, ‘අයං භික්ඛු ලජ්ජී පවිවිත්තො’තිආදීහි ච ගුණෙහි සම්භාවෙස්සන්තී”ති එවං පාපිකාය ඉච්ඡාය ඨත්වා තාය එව ඉච්ඡාය අභිභූතො හුත්වා ආරඤ්ඤකො හොති। උම්මාදවසෙන අරඤ්ඤං පවිසිත්වා විහරන්තො පන <b>උම්මාදා චිත්තක්ඛෙපා</b> ආරඤ්ඤකො නාම හොති। <b>වණ්ණිත</b>න්ති <pb P=3.307/> ඉදං ආරඤ්ඤකඞ්ගං නාම බුද්ධෙහි ච බුද්ධසාවකෙහි ච වණ්ණිතං පසත්ථන්ති ආරඤ්ඤකො හොති। <b>ඉදමත්ථිත</b>න්ති ඉමාය කල්යාණාය පටිපත්තියා අත්ථො එතස්සාති ඉදමත්ථී, ඉදමත්ථිනො භාවො ඉදමත්ථිතා। තං ඉදමත්ථිතංයෙව නිස්සාය, න අඤ්ඤං කිඤ්චි ලොකාමිසන්ති අත්ථො। සෙසමෙත්ථ ඉතො පරෙසු ච උත්තානත්ථමෙව।
cen:අරඤ්ඤවග්ගො චතුත්ථො।
