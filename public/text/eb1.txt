cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:ධම්මපදපාළි
cha:1:යමකවග්ගො
gax:1:මනොපුබ්බඞ්ගමා <pb M=.13/> <pb V=.13/> <pb P=.1/> <pb T=.15/> ධම්මා, මනොසෙට්ඨා මනොමයා।
gax:මනසා චෙ පදුට්ඨෙන, භාසති වා කරොති වා।
gae:තතො නං දුක්ඛමන්වෙති, චක්කංව වහතො පදං॥
gax:2:මනොපුබ්බඞ්ගමා ධම්මා, මනොසෙට්ඨා මනොමයා।
gax:මනසා චෙ පසන්නෙන, භාසති වා කරොති වා।
gae:තතො නං සුඛමන්වෙති, ඡායාව අනපායිනී <n>අනුපායිනී (ක॰)</n>॥
gax:3:අක්කොච්ඡි <pb V=.14/> මං අවධි මං, අජිනි <n>අජිනී (?)</n> මං අහාසි මෙ।
gae:යෙ ච තං උපනය්හන්ති, වෙරං තෙසං න සම්මති॥
gax:4:අක්කොච්ඡි මං අවධි මං, අජිනි මං අහාසි මෙ।
gae:යෙ ච තං නුපනය්හන්ති, වෙරං තෙසූපසම්මති॥
gax:5:න <pb M=.14/> <pb P=.2/> හි වෙරෙන වෙරානි, සම්මන්තීධ කුදාචනං।
gae:අවෙරෙන ච සම්මන්ති, එස ධම්මො සනන්තනො॥
gax:6:පරෙ <pb T=.16/> ච න විජානන්ති, මයමෙත්ථ යමාමසෙ।
gae:යෙ ච තත්ථ විජානන්ති, තතො සම්මන්ති මෙධගා॥
gax:7:සුභානුපස්සිං විහරන්තං, ඉන්ද්රියෙසු අසංවුතං।
gax:භොජනම්හි චාමත්තඤ්ඤුං, කුසීතං හීනවීරියං।
gae:තං වෙ පසහති මාරො, වාතො රුක්ඛංව දුබ්බලං॥
gax:8:අසුභානුපස්සිං විහරන්තං, ඉන්ද්රියෙසු සුසංවුතං।
gax:භොජනම්හි ච මත්තඤ්ඤුං, සද්ධං ආරද්ධවීරියං।
gae:තං වෙ නප්පසහති මාරො, වාතො සෙලංව පබ්බතං॥
gax:9:අනික්කසාවො කාසාවං, යො වත්ථං පරිදහිස්සති।
gae:අපෙතො දමසච්චෙන, න සො කාසාවමරහති॥
gax:10:යො ච වන්තකසාවස්ස, සීලෙසු සුසමාහිතො।
gae:උපෙතො දමසච්චෙන, ස වෙ කාසාවමරහති॥
gax:11:අසාරෙ සාරමතිනො, සාරෙ චාසාරදස්සිනො।
gae:තෙ සාරං නාධිගච්ඡන්ති, මිච්ඡාසඞ්කප්පගොචරා॥
gax:12:සාරඤ්ච <pb V=.15/> සාරතො ඤත්වා, අසාරඤ්ච අසාරතො।
gae:තෙ සාරං අධිගච්ඡන්ති, සම්මාසඞ්කප්පගොචරා॥
gax:13:යථා අගාරං දුච්ඡන්නං, වුට්ඨී සමතිවිජ්ඣති।
gae:එවං අභාවිතං චිත්තං, රාගො සමතිවිජ්ඣති॥
gax:14:යථා <pb M=.15/> <pb P=.3/> අගාරං සුඡන්නං, වුට්ඨී න සමතිවිජ්ඣති।
gae:එවං සුභාවිතං චිත්තං, රාගො න සමතිවිජ්ඣති॥
gax:15:ඉධ <pb T=.17/> සොචති පෙච්ච සොචති, පාපකාරී උභයත්ථ සොචති।
gae:සො සොචති සො විහඤ්ඤති, දිස්වා කම්මකිලිට්ඨමත්තනො॥
gax:16:ඉධ මොදති පෙච්ච මොදති, කතපුඤ්ඤො උභයත්ථ මොදති।
gae:සො මොදති සො පමොදති, දිස්වා කම්මවිසුද්ධිමත්තනො॥
gax:17:ඉධ තප්පති පෙච්ච තප්පති, පාපකාරී <n>පාපකාරි (?)</n> උභයත්ථ තප්පති।
gae:“පාපං මෙ කත”න්ති තප්පති, භිය්යො <n>භීයො (සී॰)</n> තප්පති දුග්ගතිං ගතො॥
gax:18:ඉධ නන්දති පෙච්ච නන්දති, කතපුඤ්ඤො උභයත්ථ නන්දති।
gae:“පුඤ්ඤං මෙ කත”න්ති නන්දති, භිය්යො නන්දති සුග්ගතිං ගතො॥
gax:19:බහුම්පි චෙ සංහිත <n>සහිතං (සී॰ ස්යා॰ කං॰ පී॰)</n> භාසමානො, න තක්කරො හොති නරො පමත්තො।
gae:ගොපොව <pb M=.16/> ගාවො ගණයං පරෙසං, න භාගවා සාමඤ්ඤස්ස හොති॥
gax:20:අප්පම්පි චෙ සංහිත භාසමානො, ධම්මස්ස හොති <n>හොතී (සී॰ පී॰)</n> අනුධම්මචාරී।
gax:රාගඤ්ච දොසඤ්ච පහාය මොහං, සම්මප්පජානො සුවිමුත්තචිත්තො।
gae:අනුපාදියානො ඉධ වා හුරං වා, ස භාගවා සාමඤ්ඤස්ස හොති॥
cen:යමකවග්ගො පඨමො නිට්ඨිතො।
