cen:॥ නමො තස්ස භගවතො අරහතො සම්මාසම්බුද්ධස්ස॥
boo:සද්දනීතිප්පකරණං (පදමාලා)
cha:ගන්ථාරම්භකථා
gax:ධීරෙහි <pb M=.1/> මග්ගනායෙන, යෙන බුද්ධෙන දෙසිතං।
gae:සිතං ධම්මමිධඤ්ඤාය, ඤායතෙ අමතං පදං॥
gax:තං නමිත්වා මහාවීරං, සබ්බඤ්ඤුං ලොකනායකං।
gae:මහාකාරුණිකං සෙට්ඨං, විසුද්ධං සුද්ධිදායකං॥
gax:සද්ධම්මඤ්චස්ස පූජෙත්වා, සුද්ධං සන්තමසඞ්ඛතං।
gae:අතක්කාවචරං සුට්ඨු, විභත්තං මධුරං සිවං॥
gax:සඞ්ඝස්ස ච’ඤ්ජලිං කත්වා, පුඤ්ඤක්ඛෙත්තස්ස තාදිනො।
gae:සීලසමාධිපඤ්ඤාදි-විසුද්ධගුණජොතිනො॥
gax:නමස්සනාදිපුඤ්ඤස්ස, කතස්ස රතනත්තයෙ।
gae:තෙජසාහං පහන්ත්වාන, අන්තරායෙ අසෙසතො॥
gax:ලොකනීතිවියත්තස්ස, සත්ථු සද්ධම්මනීතිනො।
gae:සාසනත්ථං පවක්ඛාමි, <b>සද්දනීති</b>මනාකුලං॥
gax:ආසවක්ඛයලාභෙන, හොති සාසනසම්පදා।
gae:ආසවක්ඛයලාභො ච, සච්චාධිගමහෙතුකො॥
gax:සච්චාධිගමනං <pb M=.2/> තඤ්ච, පටිපත්තිස්සිතං මතං।
gae:පටිපත්ති ච සා කාමං, පරියත්තිපරායණා॥
gax:පරියත්තාභියුත්තානං, විදිත්වා සද්දලක්ඛණං।
gae:යස්මා න හොති සම්මොහො, අක්ඛරෙසු පදෙසු ච॥
gax:යස්මා චාමොහභාවෙන, අක්ඛරෙසු පදෙසු ච।
gae:පාළියත්ථං විජානන්ති, විඤ්ඤූ සුගතසාසනෙ॥
gax:පාළියත්ථාවබොධෙන, යොනිසො සත්ථුසාසනෙ।
gae:සප්පඤ්ඤා පටිපජ්ජන්ති, පටිපත්තිමතන්දිකා॥
gax:යොනිසො පටිපජ්ජිත්වා, ධම්මං ලොකුත්තරං වරං।
gae:පාපුණන්ති විසුද්ධාය, සීලාදිපටිපත්තියා॥
gax:තස්මා තදත්ථිකා සුද්ධං, නයං නිස්සාය විඤ්ඤුනං।
gae:භඤ්ඤමානං මයා <b>සද්ද-නීතිං</b> ගණ්හන්තු සාධුකං॥
gax:ධාතු ධාතූහි නිප්ඵන්න-රූපානි ච සලක්ඛණො।
gae:සන්ධිනාමාදිභෙදො ච, පදානං තු විභත්ති ච॥
gax:පාළිනයාදයොච්චෙව-මෙත්ථ නානප්පකාරතො।
gae:සාසනස්සොපකාරාය, භවිස්සති විභාවනා॥
