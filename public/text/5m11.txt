cha:සඞ්ඝාදිසෙසකථාවණ්ණනා
bod:2011:එවං <pb V=2.33/> භික්ඛුනිවිභඞ්ගෙ ආගතං පාරාජිකවිනිච්ඡයං වත්වා ඉදානි තදනන්තරුද්දිට්ඨං සඞ්ඝාදිසෙසවිනිච්ඡයං දස්සෙතුමාහ <b>“යා පන භික්ඛුනී”</b>තිආදි। <b>උස්සයවාදා</b>ති කොධුස්සයමානුස්සයවසෙන විවදමානා। තතොයෙව අට්ටං කරොති සීලෙනාති <b>අට්ටකාරී</b>। එත්ථ ච <b>“අට්ටො”</b>ති වොහාරිකවිනිච්ඡයො වුච්චති, යං පබ්බජිතා “අධිකරණ”න්තිපි වදන්ති। සබ්බත්ථ වත්තබ්බෙ මුඛමස්සා අත්ථීති <b>මුඛරී,</b> බහුභාණීති අත්ථො। <b>යෙන කෙනචි නරෙන සද්ධි</b>න්ති “ගහපතිනා වා ගහපතිපුත්තෙන වා”තිආදිනා (පාචි॰ 679) දස්සිතෙන යෙන කෙනචි මනුස්සෙන සද්ධිං। <b>ඉධා</b>ති ඉමස්මිං සාසනෙ। <b>කිරා</b>ති පදපූරණෙ, අනුස්සවනෙ වා।
bod:2012:<b>සක්ඛිං</b> <pb M=2.40/> <b>වා</b>ති පච්චක්ඛතො ජානනකං වා। අට්ටං කාතුං ගච්ඡන්තියා පදෙ පදෙ තථා දුක්කටන්ති යොජනා।
bod:2013:<b>වොහාරිකෙ</b>ති විනිච්ඡයාමච්චෙ।
bod:2014:<b>අනන්තර</b>න්ති තස්ස වචනානන්තරං।
bod:2015:<b>ඉතරො</b>ති අට්ටකාරකො। <b>පුබ්බසදිසොව විනිච්ඡයො</b>ති පඨමාරොචනෙ දුක්කටං, දුතියාරොචනෙ ථුල්ලච්චයන්ති වුත්තං හොති।
bod:2016:“තව, මමාපි ච කථං තුවමෙව ආරොචෙහී”ති ඉතරෙන <b>වුත්තා</b> භික්ඛුනීති යොජනා। <b>යථාකාම</b>න්ති තස්සා ච අත්තනො ච වචනෙ යං පඨමං වත්තුමිච්ඡති, තං ඉච්ඡානුරූපං ආරොචෙතු।
bod:2018-9:උභින්නම්පි යථා තථා ආරොචිතකථං සුත්වාති යොජනා। <b>යථා තථා</b>ති පුබ්බෙ වුත්තනයෙන කෙනචි පකාරෙන। <b>තෙහී</b>ති වොහාරිකෙහි। <b>අට්ටෙ පන ච නිට්ඨිතෙ</b>ති අට්ටකාරකෙසු එකස්මිං පක්ඛෙ පරාජිතෙ। යථාහ “පරාජිතෙ අට්ටකාරකෙ අට්ටපරියොසානං නාම හොතී”ති। <b>අට්ටස්ස පරියොසානෙ</b>ති එත්ථ “තස්සා”ති සෙසො। තස්ස අට්ටස්ස පරියොසානෙති යොජනා।
bod:2020-23:අනාපත්තිවිසයං <pb V=2.34/> දස්සෙතුමාහ <b>“දූතං වාපී”</b>තිආදි। පච්චත්ථිකමනුස්සෙහි දූතං වාපි පහිණිත්වා සයම්පි වා ආගන්ත්වා යා පන ආකඩ්ඪීයතීති යොජනා। <b>අඤ්ඤෙහී</b>ති ගාමදාරකාදීහි අඤ්ඤෙහි। කිඤ්චි පරං අනොදිස්සාති යොජනා। ඉමිස්සා ඔදිස්ස වුත්තෙ තෙහි ගහිතදණ්ඩෙ තස්සා ච ගීවාති සූචිතං හොති। යා රක්ඛං යාචති <pb M=2.41/>, <b>තත්ථ</b> තස්මිං රක්ඛායාචනෙ තස්සා අනාපත්ති පකාසිතාති යොජනා। අඤ්ඤතො සුත්වාති යොජනා। <b>උම්මත්තිකාදීන</b>න්ති එත්ථ <b>ආදි</b>-සද්දෙන ආදිකම්මිකා ගහිතා।
bod:සමුට්ඨානං කථිනෙන තුල්යන්ති යොජනා। සෙසං දස්සෙතුමාහ <b>“සකිරියං ඉද”</b>න්ති। <b>ඉදං</b> සික්ඛාපදං। කිරියාය සහ වත්තතීති <b>සකිරියං</b> අට්ටකරණෙන ආපජ්ජනතො। <b>“සමුට්ඨාන”</b>න්ති ඉමිනා ච සමුට්ඨානාදිවිනිච්ඡයො උපලක්ඛිතොති දට්ඨබ්බො।
cen:අට්ටකාරිකාකථාවණ්ණනා।
bod:2024-5:<b>ජානන්තී</b>ති “සාමං වා ජානාති, අඤ්ඤෙ වා තස්සා ආරොචෙන්තී”ති (පාචි॰ 684) වුත්තනයෙන ජානන්තී। <b>චොරි</b>න්ති යාය පඤ්චමාසග්ඝනකතො පට්ඨාය යං කිඤ්චි පරසන්තකං අවහරිතං, අයං චොරී නාම। <b>වජ්ඣං විදිත</b>න්ති “තෙන කම්මෙන වධාරහා අය”න්ති එවං විදිතං। <b>සඞ්ඝ</b>න්ති භික්ඛුනිසඞ්ඝං। <b>අනපලොකෙත්වා</b>ති අනාපුච්ඡා। <b>රාජානං වා</b>ති රඤ්ඤා අනුසාසිතබ්බට්ඨානෙ තං රාජානං වා। යථාහ “රාජා නාම යත්ථ රාජා අනුසාසති, රාජා අපලොකෙතබ්බො”ති। <b>ගණමෙව වා</b>ති “තුම්හෙව තත්ථ අනුසාසථා”ති රාජූහි දින්නං ගාමනිගමමල්ලගණාදිකං ගණං වා। <b>මල්ලගණං</b> නාම පානීයට්ඨපනපොක්ඛරණිඛණනාදිපුඤ්ඤකම්මනියුත්තො ජනසමූහො। එතෙනෙව එවමෙව දින්නගාමවරා පූගා ච සෙනියො ච සඞ්ගහිතා। <b>වුට්ඨාපෙය්යා</b>ති උපසම්පාදෙය්ය। <b>කප්ප</b>න්ති ච වක්ඛමානලක්ඛණං කප්පං। සා චොරිවුට්ඨාපනන්ති සම්බන්ධො। උපජ්ඣායා හුත්වා යා චොරිං උපසම්පාදෙති, සා භික්ඛුනීති අත්ථො। උපජ්ඣායස්ස භික්ඛුස්ස දුක්කටං।
bod:2026:<b>පඤ්චමාසග්ඝන</b>න්ති එත්ථ පඤ්චමාසඤ්ච පඤ්චමාසග්ඝනකඤ්ච පඤ්චමාසග්ඝනන්ති එකදෙසසරූපෙකසෙසනයෙන පඤ්චමාසස්සාපි <pb M=2.42/> ගහණං। <b>අතිරෙකග්ඝනං වාපී</b>ති එත්ථාපි එසෙව නයො।
bod:2027:පබ්බජිතං <pb V=2.35/> පුබ්බං යාය සා <b>පබ්බජිතපුබ්බා</b>। වුත්තප්පකාරං චොරකම්මං කත්වාපි තිත්ථායතනාදීසු යා පඨමං පබ්බජිතාති අත්ථො।
bod:2028-30:ඉදානි පුබ්බපයොගදුක්කටාදිආපත්තිවිභාගං දස්සෙතුමාහ <b>“වුට්ඨාපෙති ච යා චොරි”</b>න්තිආදි। ඉධ “උපජ්ඣායා හුත්වා”ති සෙසො। ඉදං කප්පං ඨපෙත්වාති යොජනා। <b>සීමං සම්මන්නති චා</b>ති අභිනවං සීමං සම්මන්නති, බන්ධතීති වුත්තං හොති। <b>අස්සා</b>ති භවෙය්ය। “දුක්කට”න්ති ඉමිනා ච “ථුල්ලච්චයං ද්වය”න්ති ඉමිනා ච යොජෙතබ්බං।
bod:<b>කම්මන්තෙ</b>ති උපසම්පදකම්මස්ස පරියොසානෙ, තතියාය කම්මවාචාය ය්යකාරප්පත්තායාති වුත්තං හොති।
bod:2031:<b>අජානන්තී</b>ති චොරිං අජානන්තී। (ඉදං සික්ඛාපදං।)
bod:2032:<b>චොරිවුට්ඨාපනං නාමා</b>ති ඉදං සික්ඛාපදං චොරිවුට්ඨාපනසමුට්ඨානං නාම। <b>වාචචිත්තතො</b>ති ඛණ්ඩසීමං අගන්ත්වා කරොන්තියා වාචාචිත්තෙහි। <b>කායවාචාදිතො චෙවා</b>ති ගන්ත්වා කරොන්තියා කායවාචාචිත්තතො ච සමුට්ඨාති। යථාහ “කෙනචිදෙව කරණීයෙන පක්කන්තාසු භික්ඛුනීසු අගන්ත්වා ඛණ්ඩසීමං වා නදිං වා යථානිසින්නට්ඨානෙයෙව අත්තනො නිස්සිතකපරිසාය සද්ධිං වුට්ඨාපෙන්තියා වාචාචිත්තතො සමුට්ඨාති, ඛණ්ඩසීමං වා නදිං වා ගන්ත්වා වුට්ඨාපෙන්තියා <pb M=2.43/> කායවාචාචිත්තතො සමුට්ඨාතී”ති (පාචි॰ අට්ඨ॰ 683)। <b>ක්රියාක්රිය</b>න්ති අනාපුච්ඡාවුට්ඨාපනවසෙන කිරියාකිරියං।
cen:චොරිවුට්ඨාපනකථාවණ්ණනා।
bod:2033-4:<b>ගාමන්තර</b>න්ති අඤ්ඤං ගාමං। යා එකා සචෙ ගච්ඡෙය්යාති සම්බන්ධො। <b>නදීපාර</b>න්ති එත්ථාපි එසෙව නයො। නදියා පාරං <b>නදීපාරං। “එකා වා”</b>ති උපරිපි යොජෙතබ්බං। <b>ඔහීයෙය්යා</b>ති විනා භවෙය්ය। ඉධ “අරඤ්ඤෙ”ති සෙසො। අරඤ්ඤලක්ඛණං “ඉන්දඛීල”ඉච්චාදිනා වක්ඛති। “එකා වා රත්තිං විප්පවසෙය්ය, එකා වා ගණම්හා ඔහීයෙය්යා”ති සික්ඛාපදක්කමො, එවං සන්තෙපි ගාථාබන්ධවසෙන <b>“රත්තිං විප්පවසෙය්යා”</b>ති අන්තෙ වුත්තං <pb V=2.36/>। තෙනෙව විභාගවිනිච්ඡයෙ දෙසනාරුළ්හක්කමෙනෙව “පුරෙරුණොදයායෙවා”තිආදිං වක්ඛති। සා පඨමාපත්තිකං ගරුකං ධම්මං ආපන්නා සියාති යොජනා। පඨමං ආපත්ති එතස්සාති <b>පඨමාපත්තිකො,</b> වීතික්කමක්ඛණෙයෙව ආපජ්ජිතබ්බොති අත්ථො। “ගරුකං ධම්ම”න්ති ඉමිනා සම්බන්ධො। <b>සකගාමා නික්ඛමන්තියා</b>ති භික්ඛුනියා අත්තනො වසනගාමතො නික්ඛමන්තියා।
bod:2035:<b>තතො</b> සකගාමතො।
bod:2036-7:එකෙන පදවාරෙන ඉතරස්ස ගාමස්ස පරික්ඛෙපෙ අතික්කන්තෙ, උපචාරොක්කමෙ වා ථුල්ලච්චයන්ති යොජනා। <b>අතික්කන්තෙ ඔක්කන්තෙ</b>ති එත්ථ “පරික්ඛෙපෙ උපචාරෙ”ති අධිකාරතො ලබ්භති।
bod:2038-9:<b>නික්ඛමිත්වා</b>ති අත්තනො පවිට්ඨගාමතො නික්ඛමිත්වා। <b>අයමෙව නයො</b>ති “එකෙන පදවාරෙන ථුල්ලච්චයං, දුතියෙන ගරුකාපත්තී”ති අයං නයො।
bod:වතිච්ඡිද්දෙන <pb M=2.44/> වා ඛණ්ඩපාකාරෙන වාති යොජනා। <b>“තථා”</b>ති ඉමිනා “පාකාරෙනා”ති එත්ථාපි <b>වා</b>-සද්දස්ස සම්බන්ධනීයතං දස්සෙති। “භික්ඛුවිහාරස්ස භූමි තාසමකප්පියා”ති වක්ඛමානත්තා <b>විහාරස්ස භූමි</b>න්ති භික්ඛුනිවිහාරභූමි ගහිතා। <b>“කප්පියන්ති පවිට්ඨත්තා”</b>ති ඉමිනා වක්ඛමානස්ස කාරණං දස්සෙති। <b>කොචි දොසො</b>ති ථුල්ලච්චයසඞ්ඝාදිසෙසො වුච්චමානො යො කොචි දොසො।
bod:2040:<b>තාස</b>න්ති භික්ඛුනීනං। <b>“අකප්පියා”</b>ති ඉමිනා තත්ථාපි පවිට්ඨාය ගාමන්තරපච්චයා ආපත්තිසම්භවමාහ।
bod:2041:“පඨමං පාදං අතික්කාමෙන්තියා”ති (පාචි॰ 692) වුත්තත්තා <b>“හත්ථි…පෙ॰… අනාපත්ති සියාපත්ති, පදසා ගමනෙ පනා”</b>ති වුත්තං।
bod:2042:<b>“යං කිඤ්චි…පෙ॰… ආපත්ති පවිසන්තියා”</b>ති වුත්තස්සෙවත්ථස්ස උපසංහාරත්තා න පුනරුත්තිදොසො।
bod:2043-4:<b>ලක්ඛණෙනුපපන්නායා</b>ති <pb V=2.37/> “නදී නාම තිමණ්ඩලං පටිච්ඡාදෙත්වා යත්ථ කත්ථචි උත්තරන්තියා භික්ඛුනියා අන්තරවාසකො තෙමියතී”ති (පාචි॰ 692) වුත්තලක්ඛණෙන සමන්නාගතාය නදියා। යා පාරං තීරං ගච්ඡතීති යොජනා।
bod:<b>පඨමං පාදං උද්ධරිත්වාන තීරෙ ඨපෙන්තියා</b>ති “ඉදානි පදවාරෙන අතික්කමතී”ති වත්තබ්බකාලෙ පඨමං පාදං උක්ඛිපිත්වා පරතීරෙ ඨපෙන්තියා। “දුතියපාදුද්ධාරෙ සඞ්ඝාදිසෙසො”ති (පාචි॰ අට්ඨ॰ 692) <b>අට්ඨකථා</b>වචනතො <b>“අතික්කමෙ”</b>ති ඉමිනා උද්ධාරො ගහිතො।
bod:2045:<b>අන්තරනදිය</b>න්ති නදිවෙමජ්ඣෙ। <b>භණ්ඩිත්වා</b>ති කලහං කත්වා। <b>ඔරිමං තීර</b>න්ති ආගතදිසාය තීරං। තථා පඨමෙ ථුල්ලච්චයං <pb M=2.45/>, දුතියෙ ගරු හොතීති අත්ථො। ඉමිනා සකලෙන වචනෙන “ඉතරිස්සා පන අයං පක්කන්තට්ඨානෙ ඨිතා හොති, තස්මා පරතීරං ගච්ඡන්තියාපි අනාපත්තී”ති <b>අට්ඨකථාපි</b> උල්ලිඞ්ගිතා।
bod:2046:<b>රජ්ජුයා</b>ති වල්ලිආදිකාය යාය කායචි රජ්ජුයා।
bod:2047:<b>පිවිතු</b>න්ති එත්ථ “පානීය”න්ති පකරණතො ලබ්භති। අවුත්තසමුච්චයත්ථෙන <b>අපි</b>-සද්දෙන භණ්ඩධොවනාදිං සඞ්ගණ්හාති। <b>අථා</b>ති වාක්යාරම්භෙ නිපාතො। “නහානාදිකිච්චං සම්පාදෙත්වා ඔරිමමෙව තීරං ආගමිස්සාමී”ති ආලයස්ස විජ්ජමානත්තා ආහ <b>“වට්ටතී”</b>ති।
bod:2048:පදසානදිං ඔතරිත්වානාති යොජනා। සෙතුං ආරොහිත්වා තථා පදසා උත්තරන්තියා අනාපත්තීති යොජනා।
bod:2049:<b>ගන්ත්වානා</b>ති එත්ථ “නදි”න්ති සෙසො। උත්තරණකාලෙ පදසා යාතීති යොජනා।
bod:2050:<b>වෙගෙනා</b>ති එකෙනෙව වෙගෙන, අන්තරා අනිවත්තිත්වාති අත්ථො।
bod:2051:<b>“නිසීදිත්වා”</b>ති ඉදං “ඛන්ධෙ වා”තිආදීහිපි යොජෙතබ්බං। ඛන්ධාදයො චෙත්ථ සභාගානමෙව ගහෙතබ්බා। <b>හත්ථසඞ්ඝාතනෙ වා</b>ති උභොහි බද්ධහත්ථවලයෙ වා।
bod:2052-3:<b>පාස</b>න්ති <pb V=2.38/> හත්ථපාසං। <b>“ආභොගං විනා”</b>ති ඉමිනා “ගමිස්සාමී”ති ආභොගෙ කතෙ අජානන්තියා අරුණෙ <pb M=2.46/> උට්ඨිතෙපි අනාපත්තීති දීපිතං හොති। යථාහ “සචෙ සජ්ඣායං වා සවනං වා අඤ්ඤං වා කිඤ්චි කම්මං කුරුමානා ‘පුරෙඅරුණෙයෙව දුතියිකාය සන්තිකං ගමිස්සාමී’ති ආභොගං කරොති, අජානන්තියා එව චස්සා අරුණො උග්ගච්ඡති, අනාපත්තී”ති (පාචි॰ අට්ඨ॰ 692)। නානාගබ්භෙ වත්තබ්බමෙව නත්ථීති දස්සෙතුමාහ <b>“එකගබ්භෙපි වා”</b>ති। එකගබ්භෙපි වා දුතියිකාය හත්ථපාසං අතික්කම්ම අරුණං උට්ඨපෙන්තියා භික්ඛුනියා ආපත්ති සියාති යොජනා।
bod:2054:<b>දුතියාපාස</b>න්ති දුතියිකාය හත්ථපාසං। “ගමිස්සාමී”ති ආභොගං කත්වා ගච්ඡන්තියා සචෙ අරුණං උට්ඨෙති, න දොසොති යොජනා।
bod:2055-6:අඤ්ඤත්ථ පඤ්චධනුසතිකස්ස (පාරා॰ 654) පච්ඡිමස්ස ආරඤ්ඤකසෙනාසනස්ස වුත්තත්තා තතො නිවත්තෙතුමාහ <b>“ඉන්දඛීලමතික්කම්මා”</b>තිආදි। <b>එත්ථා</b>ති ඉමස්මිං සික්ඛාපදෙ। <b>දීපිත</b>න්ති <b>අට්ඨකථාය</b> “අරඤ්ඤෙති එත්ථ නික්ඛමිත්වා බහි ඉන්දඛීලා සබ්බමෙතං අරඤ්ඤ”න්ති (පාචි॰ අට්ඨ॰ 692) එවං වුත්තලක්ඛණමෙව <b>අරඤ්ඤං</b> දස්සිතන්ති අත්ථො।
bod:දුතියිකාය දස්සනූපචාරං විජහන්තියා තස්සාති යොජනා। <b>“ජහිතෙ”</b>ති ඉදං අපෙක්ඛිත්වා “උපචාරෙ”ති විභත්තිවිපරිණාමො කාතබ්බො।
bod:2057:<b>සාණිපාකාරපාකාරතරුඅන්තරිතෙ</b> ඨානෙ අසති දස්සනූපචාරෙ සතිපි සවනූපචාරෙ ආපත්ති හොතීති යොජනා।
bod:2058-60:<b>එත්ථ කථ</b>න්ති යත්ථ දූරෙපි දස්සනං හොති, එවරූපෙ අජ්ඣොකාසෙ ආපත්තිනියමො කථං කාතබ්බොති <pb M=2.47/> අත්ථො। අනෙකෙසු ඨානෙසු “සවනූපචාරාතික්කමෙ”ති වුච්චමානත්තා තත්ථ ලක්ඛණං ඨපෙතුමාහ <b>“මග්ග…පෙ॰… එවරූපකෙ”</b>ති। එත්ථ “ඨානෙ”ති සෙසො। <b>කූජන්තියා</b>ති යථාවණ්ණවවත්ථානං න හොති, එවං අබ්යත්තසද්දං කරොන්තියා।
bod:එවරූපකෙ ඨානෙ ධම්මස්සවනාරොචනෙ විය ච මග්ගමූළ්හස්ස සද්දෙන විය ච “අය්යෙ”ති කූජන්තියා <pb V=2.39/> තස්සා සද්දස්ස සවනාතික්කමෙ භික්ඛුනියා ගරුකා ආපත්ති හොතීති යොජනා। <b>“භික්ඛුනියා ගරුකා හොතී”</b>ති ඉදං “දුතියිකං න පාපුණිස්සාමී”ති නිරුස්සාහවසෙන වෙදිතබ්බං। තෙනෙව වක්ඛති “ඔහීයිත්වාථ ගච්ඡන්තී”තිආදි। <b>එත්ථා</b>ති “ගණම්හා ඔහීයෙය්යා”ති ඉමස්මිං।
bod:2061:අථ ගච්ඡන්තී ඔහීයිත්වාති යොජනා। “ඉදානි අහං පාපුණිස්සාමි” ඉති එවං සඋස්සාහා අනුබන්ධති, වට්ටති, දුතියොපචාරාතික්කමෙපි අනාපත්තීති වුත්තං හොති।
bod:2062:“ගච්ඡතු අයං” ඉති උස්සාහස්සච්ඡෙදං කත්වා ඔහීනා චෙ, තස්සා ආපත්තීති අජ්ඣාහාරයොජනා।
bod:2063:<b>ඉතරාපී</b>ති ගන්තුං සමත්ථාපි। <b>ඔහීයතු අයන්ති චා</b>ති නිරුස්සාහප්පකාරො සන්දස්සිතො। වුත්තත්ථමෙව සමත්ථයිතුමාහ <b>“සඋස්සාහා න හොති චෙ”</b>ති।
bod:2064-5:පුරිමා එකකං මග්ගං යාතීති යොජනා। එකමෙව <b>එකකං। තස්මා</b>ති යස්මා එකිස්සා ඉතරා පක්කන්තට්ඨානෙ තිට්ඨති, තස්මා। <b>තත්ථා</b>ති තස්මිං ගණම්හාඔහීයනෙ। <b>පි</b>-සද්දො එවකාරත්ථො। අනාපත්ති එව පකාසිතාති යොජනා।
bod:2066-7:<b>ගාමන්තරගතායා</b>ති ගාමසීමගතාය। “නදියා”ති ඉමිනා සම්බන්ධො। <b>ආපත්තියොචතස්සොපී</b>ති රත්තිවිප්පවාස ගාමන්තරගමන නදිපාරගමන ගණම්හාඔහීයන සඞ්ඛාතා චතස්සො <pb M=2.48/> සඞ්ඝාදිසෙසාපත්තියො। ගණම්හාඔහීයනමූලකාපත්තියා ගාමතො බහි ආපජ්ජිතබ්බත්තෙපි ගාමන්තරොක්කමනමූලකාපත්තියා අන්තොගාමෙ ආපජ්ජිතබ්බත්තෙපි <b>එකක්ඛණෙ</b>ති ගාමූපචාරං සන්ධායාහ।
bod:2068-9:යා සද්ධිං යාතා දුතියිකා, සා ච පක්කන්තා වා සචෙ හොති, විබ්භන්තා වා හොති, පෙතානං ලොකං යාතා වා හොති, කාලකතා වා හොතීති අධිප්පායො, පක්ඛසඞ්කන්තා වා හොති, තිත්ථායතනසඞ්කන්තා වා හොතීති අධිප්පායො, නට්ඨා වා හොති, පාරාජිකාපන්නා වා හොතීති <pb V=2.40/> අධිප්පායො। එවරූපෙ කාලෙ ගාමන්තරොක්කමනාදීනි…පෙ॰… අනාපත්තීති ඤාතබ්බන්ති යොජනා। උම්මත්තිකායපි එවං චත්තාරිපි කරොන්තියා අනාපත්තීති යොජනා।
bod:2070:<b>“අගාමකෙ අරඤ්ඤෙ”</b>ති ඉදං ගාමාභාවෙන වුත්තං, න විඤ්ඣාටවිසදිසතාය।
bod:2071:ගාමභාවතො නදිපාරගමනගණම්හාඔහීයනාපත්ති න සම්භවති, තස්සාපි සකගාමත්තා ගාමන්තරගමනමූලිකාපත්ති ච දිවසභාගත්තා රත්තිවිප්පවාසමූලිකාපත්ති ච න සම්භවතීති ආහ <b>“සකගාමෙ…පෙ॰… න විජ්ජරෙ”</b>ති। <b>යථාකාම</b>න්ති යථිච්ඡිතං, දුතියිකාය අසන්තියාපීති අත්ථො।
bod:2072:සමුට්ඨානාදයො පඨමන්තිමවත්ථුනා තුල්යාති යොජනා।
cen:ගාමන්තරගමනකථාවණ්ණනා।
bod:2073:<b>සීමාසම්මුතියා චෙවා</b>ති “සමග්ගෙන සඞ්ඝෙන ධම්මෙන විනයෙන උක්ඛිත්තං භික්ඛුනිං කාරකසඞ්ඝං අනාපුච්ඡා තස්සෙව කාරකසඞ්ඝස්ස ඡන්දං අජානිත්වා ඔසාරෙස්සාමී”ති නවසීමාසම්මන්නනෙ ච। ද්වීහි කම්මවාචාහි දුවෙ ථුල්ලච්චයා හොන්තීති යොජනා।
bod:2074:<b>කම්මස්ස</b> <pb M=2.49/> <b>පරියොසානෙ</b>ති ඔසාරණකම්මස්ස අවසානෙ। <b>තිකසඞ්ඝාදිසෙස</b>න්ති “ධම්මකම්මෙ ධම්මකම්මසඤ්ඤා ඔසාරෙති, ආපත්ති සඞ්ඝාදිසෙසස්ස। ධම්මකම්මෙ වෙමතිකා, ධම්මකම්මෙ අධම්මකම්මසඤ්ඤා ඔසාරෙති, ආපත්ති සඞ්ඝාදිසෙසස්සා”ති (පාචි॰ 697) තිකසඞ්ඝාදිසෙසං වුත්තං। <b>කම්ම</b>න්ති ච උක්ඛෙපනීයකම්මං। <b>අධම්මෙ තිකදුක්කට</b>න්ති “අධම්මකම්මෙ ධම්මකම්මසඤ්ඤා ඔසාරෙති, ආපත්ති දුක්කටස්ස। අධම්මකම්මෙ වෙමතිකා, අධම්මකම්මසඤ්ඤා ඔසාරෙති, ආපත්ති දුක්කටස්සා”ති තිකදුක්කටං වුත්තං।
bod:2075:<b>ගණස්සා</b>ති තස්සෙව කාරකගණස්ස। <b>වත්තෙ වා පන වත්තන්ති</b>න්ති තෙචත්තාලීසප්පභෙදෙ නෙත්තාරවත්තෙ වත්තමානං। තෙචත්තාලීසප්පභෙදං පන <b>වත්තක්ඛන්ධකෙ</b> (චූළව॰ 376) ආවි භවිස්සති। <b>නෙත්තාරවත්තෙ</b>ති කම්මතො නිත්ථරණස්ස හෙතුභූතෙ වත්තෙ।
bod:2077:ඔසාරණං <pb V=2.41/> <b>ක්රියං</b>। අනාපුච්ඡනං <b>අක්රියං</b>।
cen:චතුත්ථං।
bod:2078-9:<b>අවස්සුතා</b>ති මෙථුනරාගෙන තින්තා। එවමුපරිපි। <b>“මනුස්සපුග්ගලස්සා”</b>ති ඉමිනා යක්ඛාදීනං පටික්ඛෙපො। “උදකෙ…පෙ॰… දුක්කට”න්ති වක්ඛමානත්තා <b>ආමිස</b>න්ති අඤ්ඤත්ර දන්තපොනා අජ්ඣොහරණීයස්ස ගහණං। <b>පයොගතො</b>ති පයොගගණනාය।
bod:2080:<b>එකතොවස්සුතෙ</b>ති පුමිත්ථියා සාමඤ්ඤෙන පුල්ලිඞ්ගනිද්දෙසො। කථමෙතං විඤ්ඤායතීති? “එකතොඅවස්සුතෙති එත්ථ භික්ඛුනියා අවස්සුතභාවො දට්ඨබ්බොති මහාපච්චරියං වුත්තං। මහාඅට්ඨකථායං පනෙතං න වුත්තං, තං <pb M=2.50/> පාළියා සමෙතී”ති (පාචි॰ අට්ඨ॰ 701) වුත්තත්තා විඤ්ඤායති। එත්ථ ච <b>එතං න වුත්ත</b>න්ති “භික්ඛුනියා අවස්සුතභාවො දට්ඨබ්බො”ති එතං නියමනං න වුත්තං। <b>ත</b>න්ති තං නියමෙත්වා අවචනං। <b>පාළියා සමෙතී</b>ති “එකතොඅවස්සුතෙ”ති (පාචි॰ 701-702) අවිසෙසෙත්වා වුත්තපාළියා, “අනවස්සුතොති ජානන්තී පටිග්ගණ්හාතී”ති (පාචි॰ 703) ඉමාය ච පාළියා සමෙති। යදි හි පුග්ගලස්ස අවස්සුතභාවො නප්පමාණං, කිං “අනවස්සුතොති ජානන්තී”ති ඉමිනා වචනෙන। “අනාපත්ති උභො අනවස්සුතා හොන්ති, අනවස්සුතා පටිග්ගණ්හාතී”ති එත්තකමෙව වත්තබ්බං සියා। <b>අජ්ඣොහාරපයොගෙසු</b> බහූසු <b>ථුල්ලච්චයචයො</b> ථුල්ලච්චයානං සමූහො සියා, පයොගගණනාය බහූනි ථුල්ලච්චයානි හොන්තීති අධිප්පායො।
bod:2081:සම්භවෙ, බ්යභිචාරෙ ච විසෙසනං සාත්ථකං භවතීති <b>“මනුස්සවිග්ගහාන”</b>න්ති ඉදං විසෙසනං යක්ඛපෙතතිරච්ඡානපදෙහි යොජෙතබ්බං। උභතොඅවස්සුතෙ සති මනුස්සවිග්ගහානං යක්ඛපෙතතිරච්ඡානානං හත්ථතො ච පණ්ඩකානං හත්ථතො ච තථාති යොජනා। <b>තථා</b>-සද්දෙනෙත්ථ “යං කිඤ්චි ආමිසං පටිග්ගණ්හාති, දුක්කටං। අජ්ඣොහාරපයොගෙසු ථුල්ලච්චයචයො සියා”ති යථාවුත්තමතිදිසති।
bod:2082:<b>එත්ථා</b>ති ඉමෙසු යක්ඛාදීසු। එකතොඅවස්සුතෙ සති ආමිසං පටිග්ගණ්හන්තියා දුක්කටං। <b>සබ්බත්ථා</b>ති සබ්බෙසු මනුස්සාමනුස්සෙසු එකතො, උභතො වා අනවස්සුතෙසු। <b>උදකෙ දන්තකට්ඨකෙ</b>ති <pb V=2.42/> උදකස්ස, දන්තකට්ඨස්ස ච ගහණෙ। <b>පරිභොගෙ චා</b>ති පටිග්ගහණෙ චෙව පරිභොගෙ ච।
bod:2083-4:<b>උභයාවස්සුතාභාවෙ</b>ති භික්ඛුනියා, පුග්ගලස්ස ච උභින්නං අවස්සුතත්තෙ අසති යදි ආමිසං පටිග්ගණ්හාති <pb M=2.51/>, න දොසොති යොජනා। <b>අයං</b> පුරිසපුග්ගලො। <b>න ච අවස්සුතො</b>ති නෙව අවස්සුතොති ඤත්වා। යා පන ආමිසං පටිග්ගණ්හාති, තස්සා ච උම්මත්තිකාදීනඤ්ච අනාපත්ති පකාසිතාති යොජනා। “යා ගණ්හාති, තස්සා අනාපත්තී”ති වුත්තෙපි පරිභුඤ්ජන්තියාව අනාපත්තිභාවො දට්ඨබ්බො।
cen:පඤ්චමං।
bod:2085:<b>උය්යොජනෙ</b>ති “කිං තෙ අය්යෙ එසො පුරිසපුග්ගලො කරිස්සති අවස්සුතො වා අනවස්සුතො වා, යතො ත්වං අනවස්සුතා, ඉඞ්ඝ අය්යෙ යං තෙ එසො පුරිසපුග්ගලො දෙති ඛාදනීයං වා භොජනීයං වා, තං ත්වං සහත්ථා පටිග්ගහෙත්වා ඛාද වා භුඤ්ජ වා”ති (පාචි॰ 705) වුත්තනයෙන නියොජනෙ। <b>එකිස්සා</b>ති උය්යොජිකාය। <b>ඉතරිස්සා</b>ති උය්යොජිතාය। <b>පටිග්ගහෙ</b>ති අවස්සුතස්ස හත්ථතො ආමිසපටිග්ගහණෙ। <b>දුක්කටානි චා</b>ති උය්යොජිකාය දුක්කටානි। <b>භොගෙසූ</b>ති උය්යොජිතාය තථා පටිග්ගහිතස්ස ආමිසස්ස පරිභොගෙසු। <b>ථුල්ලච්චයගණො සියා</b>ති උය්යොජිකාය ථුල්ලච්චයසමූහො සියාති අත්ථො।
bod:2086-7:<b>භොජනස්සාවසානස්මි</b>න්ති උය්යොජිතාය භොජනපරියන්තෙ। <b>සඞ්ඝාදිසෙසතා</b>ති උය්යොජිකාය සඞ්ඝාදිසෙසාපත්ති හොති।
bod:<b>යක්ඛාදීන</b>න්ති එත්ථ <b>ආදි</b>-සද්දෙන පෙතපණ්ඩකතිරච්ඡානගතා ගහිතා। <b>තථෙව පුරිසස්ස චා</b>ති අවස්සුතස්ස මනුස්සපුරිසස්ස। “ගහණෙ උය්යොජනෙ”ති පදච්ඡෙදො। <b>ගහණෙ</b>ති උය්යොජිතාය ගහණෙ। <b>උය්යොජනෙ</b>ති උය්යොජිකාය අත්තනො උය්යොජනෙ। <b>තෙස</b>න්ති උදකදන්තපොනානං। <b>පරිභොගෙ</b>ති උය්යොජිතාය පරිභුඤ්ජනෙ। <b>දුක්කටං පරිකිත්තිත</b>න්ති උය්යොජිකාය දුක්කටං වුත්තං।
bod:2088:<b>සෙසස්සා</b>ති <pb M=2.52/> <pb V=2.43/> උදකදන්තපොනතො අඤ්ඤස්ස පරිභුඤ්ජිතබ්බාමිසස්ස। <b>“ගහණුය්යොජනෙ”</b>තිආදි වුත්තනයමෙව।
bod:2089-90:<b>යා පන</b> භික්ඛුනී “අනවස්සුතො”ති ඤත්වා උය්යොජෙති, “කුපිතා වා න පටිග්ගණ්හතී”ති උය්යොජෙති, “කුලානුද්දයතා වාපි න පටිග්ගණ්හතී”ති උය්යොජෙති, තස්සා ච උම්මත්තිකාදීනඤ්ච අනාපත්ති පකාසිතාති යොජනා। යථාහ “අනාපත්ති ‘අනවස්සුතො’ති ජානන්තී උය්යොජෙති, ‘කුපිතා න පටිග්ගණ්හතී’ති උය්යොජෙති, ‘කුලානුද්දයතාය න පටිග්ගණ්හතී’ති උය්යොජෙතී”තිආදි (පාචි॰ 708)।
cen:ඡට්ඨං।
bod:2091:<b>සත්තම</b>න්ති “යා පන භික්ඛුනී කුපිතා අනත්තමනා එවං වදෙය්ය බුද්ධං පච්චක්ඛාමී”තිආදිනයප්පවත්තං (පාචි॰ 710) සත්තමසික්ඛාපදඤ්ච। <b>අට්ඨම</b>න්ති “යා පන භික්ඛුනී කිස්මිඤ්චිදෙව අධිකරණෙ පච්චාකතා”තිආදිනයප්පවත්තං (පාචි॰ 716) අට්ඨමසික්ඛාපදඤ්ච।
cen:සත්තමට්ඨමානි।
bod:2092:<b>නවමෙ</b>ති “භික්ඛුනියො පනෙව සංසට්ඨා විහරන්තී”තිආදිසික්ඛාපදෙ (පාචි॰ 722) ච। <b>දසමෙ</b>ති “යා පන භික්ඛුනී එවං වදෙය්ය සංසට්ඨාව අය්යෙ තුම්හෙ විහරථ, මා තුම්හෙ නානා විහරිත්ථා”තිආදිසික්ඛාපදෙ (පාචි॰ 728) ච।
cen:නවමදසමානි।
bod:2093:තෙන මහාවිභඞ්ගාගතෙන <b>දුට්ඨදොසද්වයෙන</b> ච තත්ථෙව ආගතෙන තෙන සඤ්චරිත්තසික්ඛාපදෙන චාති ඉමෙහි තීහි සද්ධිං ඉධාගතානි ඡ සික්ඛාපදානීති එවං නව පඨමාපත්තිකා <pb M=2.53/>। <b>ඉතො</b> භික්ඛුනිවිභඞ්ගතො <b>චත්තාරි</b> යාවතතියකානි <b>තතො</b> මහාවිභඞ්ගතො <b>චත්තාරි</b> යාවතතියකානීති <pb V=2.44/> එවං <b>අට්ඨ</b> යාවතතියකානි, පුරිමානි නව චාති සත්තරස සඞ්ඝාදිසෙසසික්ඛාපදානි මයා චෙත්ථ දස්සිතානීති අධිප්පායො।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:සඞ්ඝාදිසෙසකථාවණ්ණනා නිට්ඨිතා।
