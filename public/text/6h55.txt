cha:චුද්දසමො පරිච්ඡෙදො
sub:14:රාසිසම්භවකථා
gax:490:නවෙව <pb V=.48/> යෙවාපනකා, අට්ඨාරස ච රාසයො।
gae:නවභිංසතිසම්භින්නා, දස ද්වෙ සවිභත්තිකා॥
gax:491:එකද්වයතිචතුඡසත්තට්ඨානානවජ්ජකෙ।
gae:සත්තවීසති සත්තෙකො, ද්වයමෙකො පුනෙකකො॥
gax:492:දසෙව යෙවාපනකා, එකාදස ච රාසයො।
gae:අට්ඨවීසතිසම්භින්නා, දසෙව සවිභත්තිකා॥
gax:493:එකද්වයතිචතුක්කඡට්ඨානනියතා පන।
gae:අට්ඨාරස ච සත්තෙකො, එකො චෙකොව පාපකෙ॥
gax:494:ද්වෙ යෙවාපනකා හොන්ති, රාසයො ච චතුබ්බිධා।
gae:තෙරසෙත්ථ අසම්භින්නා, තයොව සවිභත්තිකා॥
gax:495:එකද්වයතිකට්ඨානා, දස ද්වෙකො අහෙතුකෙ।
gae:ඉච්චානවජ්ජා සාවජ්ජා-හෙතුකෙ යොගනිච්ඡයො॥
gax:496:සත්තාපි <pb M=.44/> නත්ථි සාවජ්ජෙ, නිරවජ්ජෙ පකාසකො।
gae:අහෙතුකෙ ච මග්ගාදිරාසයො නත්ථි චුද්දස॥
gax:497:අනවජ්ජා තු සාවජ්ජෙ, සාවජ්ජකානවජ්ජකෙ।
gae:චිත්තුප්පාදම්හි නත්ථෙව, නත්ථොභයමහෙතුකෙ॥
gax:498:සාවජ්ජා පන සාවජ්ජෙ, අනවජ්ජානවජ්ජකෙ।
gae:ගහෙතබ්බා තු සබ්බත්ථ, සාධාරණා පකිණ්ණකා॥
gax:499:ඣානපඤ්චකචිත්තෙසු, සත්තසට්ඨිසු නිද්දිසෙ।
gae:ඣානඞ්ගයොගභෙදෙන, රාසිභෙදං තහිං තහිං॥
gax:500:චතුඡක්කානවජ්ජෙසු <pb V=.49/>, ඤාණපීතිකතං තථා।
gae:චතුවීස පරිත්තෙසු, චතුධා භෙදමුද්දිසෙ॥
gax:501:සරාගවීතරාගානං, අප්පමඤ්ඤාපවත්තියං।
gae:කරුණාමුදිතා හොන්ති, කාමපුඤ්ඤමහාක්රියෙ॥
gax:502:උපචාරප්පනාපත්තා, සුඛිතා සත්තගොචරා।
gae:තස්මා න පඤ්චමාරුප්පෙ, මහාපාකෙ අනුත්තරෙ॥
gax:503:සොතාපතිතුපෙක්ඛාසු, පරිකම්මාදිසම්භවෙ।
gae:ඣානානං තුල්යපාකත්තා, තප්පාකෙසු ච ලබ්භරෙ॥
gax:504:විරතී ච සරාගානං, වීතික්කමනසම්භවා।
gae:සම්පත්තෙ ච සමාදානෙ, කාමපුඤ්ඤෙසු ලබ්භරෙ॥
gax:505:තංතංද්වාරිකදුස්සිල්ය-චෙතනුච්ඡෙදකිච්චතො।
gae:මග්ගෙ ච තුල්යපාකත්තා, ඵලෙ ච නියතා සියුං॥
gax:506:පවත්තාකාරවිසයභින්නා පඤ්චාපි සම්භවා।
gae:ලොකියෙ ලබ්භමානාපි, විසුං චෙව සියුං න වා॥
gax:507:පාපා ලබ්භන්ති පාපෙසු, සත්ත ඡක්කෙකකා කමා।
gae:සරූපයෙවොභයකා, නියතට්ඨ ඡළෙතරෙ॥
gax:508:සාධාරණා ච සබ්බත්ථ, යථාවුත්තා පකිණ්ණකා।
gae:තත්ථ චෙකග්ගතා නත්ථි, ඉන්ද්රියාදීසු කඞ්ඛිතෙ॥
gax:509:ඡන්දාධිමොක්ඛා <pb M=.45/> යෙවාපි, වීසෙකාදසවජ්ජිතෙ।
gae:උද්ධච්චමෙකාදසසු, මජ්ඣත්තමනවජ්ජකෙ॥
gax:510:සබ්බත්ථ මනසිකාරො, තිද්වෙකද්විතිකාපරෙ।
gae:අට්ඨට්ඨවීසචතූසු, පඤ්චද්වීසු යථාක්කමං॥
gax:511:සමුදායවසෙනෙත්ථ, උද්ධච්චවිරතිත්තයං।
gae:සවිභත්තිකමඤ්ඤත්ථ, අවිභත්තිකමෙව තං॥
gax:512:චිත්තුප්පාදෙසු <pb V=.50/> තෙනෙතං, විභත්තිඅවිභත්තිකං।
gae:ඉති සාධු සල්ලක්ඛෙය්ය, සම්භවාසම්භවං බුධොති॥
cen:ඉති චෙතසිකවිභාගෙ රාසිසම්භවකථා නිට්ඨිතා।
cen:චුද්දසමො පරිච්ඡෙදො।
