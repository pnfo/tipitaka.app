cha:18:අට්ඨාරසමවග්ගො
sub:1:මනුස්සලොකකථාවණ්ණනා
bod:802-803:ඉදානි <pb P=.172/> <pb V=.259/> මනුස්සලොකකථා නාම හොති। තත්ථ “තථාගතො ලොකෙ, ජාතො ලොකෙ සංවඩ්ඪො, ලොකං අභිභුය්ය විහරති <pb M=.261/> අනුපලිත්තො ලොකෙනා”ති (සං॰ නි॰ 3.94) සුත්තං අයොනිසො ගහෙත්වා “භගවා තුසිතභවනෙ නිබ්බත්තො තත්ථෙව වසති, න මනුස්සලොකං ආගච්ඡති, නිම්මිතරූපමත්තකං පනෙත්ථ දස්සෙතී”ති යෙසං ලද්ධි, සෙය්යථාපි එතරහි වෙතුල්ලකානංයෙව, තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං පුට්ඨොකාසෙන චෙව සුත්තසාධනෙන ච සඤ්ඤාපෙතුං <b>නනු අත්ථී</b>තිආදිමාහ। <b>ලොකෙ ජාතො</b>ති පරවාදී තුසිතපුරං සන්ධාය වදති। සත්ථාරා පනෙතං මනුස්සලොකඤ්ඤෙව සන්ධාය ලොකං වුත්තං। <b>ලොකං අභිභුය්යා</b>ති පරවාදී මනුස්සලොකං අභිභවිත්වාති දිට්ඨියා වදති, සත්ථා පන ආරම්මණලොකං අභිභවිත්වා විහාසි। <b>අනුපලිත්තො ලොකෙනා</b>ති පරවාදී මනුස්සලොකෙන අනුපලිත්තතංව සන්ධාය වදති, සත්ථා පන ලොකධම්මෙසු කිලෙසෙහි අනුපලිත්තො විහාසි। තස්මා අසාධකමෙතන්ති।
cen:මනුස්සලොකකථාවණ්ණනා।
sub:2:ධම්මදෙසනාකථාවණ්ණනා
bod:804-806:ඉදානි ධම්මදෙසනාකථා නාම හොති। තත්ථ “තුසිතපුරෙ ඨිතො භගවා ධම්මදෙසනත්ථාය අභිනිම්මිතං පෙසෙසි, තෙන චෙව තස්ස ච දෙසනං සම්පටිච්ඡිත්වා ආයස්මතා ආනන්දෙන ධම්මො <pb P=.173/> දෙසිතො, න බුද්ධෙන භගවතා”ති යෙසං ලද්ධි, සෙය්යථාපි වෙතුල්ලකානඤ්ඤෙව; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “යදි තෙන ධම්මො දෙසිතො, ස්වෙව සත්ථා භවෙය්යා”ති චොදෙතුං <b>අභිනිම්මිතො ජිනො</b>තිආදිමාහ। ඉතරො තථා අසම්පටිච්ඡන්තො පටික්ඛිපති। සෙසමෙත්ථ උත්තානත්ථමෙවාති।
cen:ධම්මදෙසනාකථාවණ්ණනා।
sub:3:කරුණාකථාවණ්ණනා
bod:807-808:ඉදානි <pb V=.260/> කරුණාකථා නාම හොති। තත්ථ පියායිතානං වත්ථූනං විපත්තියා සරාගානං රාගවසෙන කරුණාපතිරූපිකං පවත්තිං දිස්වා “රාගොව <pb M=.262/> කරුණා නාම, සො ච භගවතො නත්ථි, තස්මා නත්ථි බුද්ධස්ස භගවතො කරුණා”ති යෙසං ලද්ධි, සෙය්යථාපි උත්තරාපථකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “කරුණා නාමෙසා නික්කිලෙසතාය චෙව සත්තාරම්මණතාය ච චෙතොවිමුත්තිතාය ච එකාදසානිසංසතාය ච මෙත්තාදීහි සමානජාතිකා, තස්මා යදි භගවතො කරුණා නත්ථි, මෙත්තාදයොපිස්ස න සියු”න්ති චොදනත්ථං <b>නත්ථි බුද්ධස්ස භගවතො මෙත්තා</b>තිආදිමාහ। <b>ආකාරුණිකො</b>ති පඤ්හෙ තථාරූපං වොහාරං අපස්සන්තො පටික්ඛිපති। සෙසමෙත්ථ උත්තානත්ථමෙවාති।
cen:කරුණාකථාවණ්ණනා।
sub:4:ගන්ධජාතකථාවණ්ණනා
bod:809:ඉදානි ගන්ධජාතකථා නාම හොති। තත්ථ යෙසං බුද්ධෙ භගවති අයොනිසො පෙමවසෙන “භගවතො උච්චාරපස්සාවො අඤ්ඤෙ ගන්ධජාතෙ අතිවිය අධිගණ්හාති, නත්ථි තතො ච සුගන්ධතරං ගන්ධජාත”න්ති ලද්ධි, සෙය්යථාපි එකච්චානං අන්ධකානඤ්චෙව <pb P=.174/> උත්තරාපථකානඤ්ච; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। සෙසමෙත්ථ යථාපාළිමෙව නිය්යාතීති।
cen:ගන්ධජාතකථාවණ්ණනා।
sub:5:එකමග්ගකථාවණ්ණනා
bod:810-811:ඉදානි එකමග්ගකථා නාම හොති। තත්ථ යෙසං බුද්ධෙ භගවති අයොනිසො පෙමවසෙනෙව <pb V=.261/> “භගවා සොතාපන්නො හුත්වා සකදාගාමී, සකදාගාමී හුත්වා අනාගාමී, අනාගාමී හුත්වා අරහත්තං සච්ඡාකාසි, එකෙනෙව පන අරියමග්ගෙන චත්තාරි ඵලානි සච්ඡාකාසී”ති ලද්ධි, සෙය්යථාපි තෙසඤ්ඤෙව; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං චතූහි ඵලෙහි සද්ධිං උප්පන්නානං චතුන්නං ඵස්සාදීනං එකතො <pb M=.263/> සමොධානවසෙන චොදෙතුං <b>චතුන්නං ඵස්සාන</b>න්තිආදිමාහ। <b>සොතාපත්තිමග්ගෙනා</b>තිආදි “කතරමග්ගෙන සච්ඡිකරොතී”ති පුච්ඡනත්ථං වුත්තං। <b>අරහත්තමග්ගෙනා</b>ති ච වුත්තෙ තෙන සක්කායදිට්ඨිආදීනං පහානාභාවවසෙන චොදෙති। <b>භගවා සොතාපන්නො</b>ති බුද්ධභූතස්ස සොතාපන්නභාවො නත්ථීති පටික්ඛිපති। පරතො පඤ්හද්වයෙපි එසෙව නයො। සෙසමෙත්ථ යථාපාළිමෙව නිය්යාතීති।
cen:එකමග්ගකථාවණ්ණනා।
sub:6:ඣානසඞ්කන්තිකථාවණ්ණනා
bod:813-816:ඉදානි ඣානසඞ්කන්තිකථා නාම හොති। තත්ථ යෙසං “ඉධ, භික්ඛවෙ, භික්ඛු විවිච්චෙව කාමෙහි පඨමං ඣානං උපසම්පජ්ජ විහරති, විතක්කවිචාරානං වූපසමා දුතියං ඣානං, තතියං ඣානං, චතුත්ථං ඣානං උපසම්පජ්ජ විහරතී”ති (සං॰ නි॰ 5.923-934) ඉමං පටිපාටිදෙසනං <pb P=.175/> නිස්සාය “තස්ස තස්ස ඣානස්ස උපචාරප්පවත්තිං විනාව ඣානා ඣානං සඞ්කමතී”ති ලද්ධි, සෙය්යථාපි මහිසාසකානඤ්චෙව එකච්චානඤ්ච අන්ධකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “යදි තෙ දුතියජ්ඣානූපචාරං අප්පත්වා උප්පටිපාටියා පඨමජ්ඣානා දුතියජ්ඣානමෙව සඞ්කමති, පඨමතො තතියං, දුතියතො චතුත්ථම්පි සඞ්කමෙය්යා”ති චොදෙතුං <b>පඨමා ඣානා</b>තිආදිමාහ। <b>යා පඨමස්සා</b>තිආදි “යදි පඨමතො අනන්තරං දුතියං, දුතියාදීහි වා තතියාදීනි සමාපජ්ජති, එකාවජ්ජනෙන සමාපජ්ජෙය්යා”ති චොදනත්ථං වුත්තං। <b>කාමෙ ආදීනවතො</b>ති පඨමං කාමෙ ආදීනවතො මනසි කරොතො පච්ඡා උප්පජ්ජති। ඣානක්ඛණෙ පනෙස නිමිත්තමෙව මනසි කරොති। <b>තඤ්ඤෙව පඨම</b>න්ති “යදි පුරිමජවනතො පච්ඡිමජවනං විය අනන්තරං උප්පජ්ජෙය්ය, ඨපෙත්වා පුරිමපච්ඡිමභාවං ලක්ඛණතො තඤ්ඤෙව තං භවෙය්යා”ති චොදෙතුං පුච්ඡති। ඉමිනා උපායෙන <pb V=.262/> සබ්බත්ථ අත්ථො වෙදිතබ්බො। <b>විවිච්චෙව කාමෙහී</b>තිආදීහි පටිපාටියා ඣානානං දෙසිතභාවං දීපෙති, න අනන්තරුප්පත්තිං, තස්මා අසාධකන්ති।
cen:ඣානසඞ්කන්තිකථාවණ්ණනා।
sub:7:ඣානන්තරිකකථාවණ්ණනා
bod:817-818:ඉදානි <pb M=.264/> ඣානන්තරිකකථා නාම හොති। තත්ථ යෙසං සමයෙ “පඤ්චකනයෙ පඤ්ච ඣානානි විභත්තානි, කෙවලං තයො සමාධී උද්දිට්ඨා”ති අවිතක්කවිචාරමත්තස්ස සමාධිනො ඔකාසං අජානන්තානං “පඨමස්ස ච දුතියස්ස ච ඣානස්ස අන්තරෙ ඣානන්තරිකා නාම එසා”ති ලද්ධි, සෙය්යථාපි සම්මිතියානඤ්චෙව එකච්චානඤ්ච අන්ධකානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “ඣානම්පි චෙතසිකා ධම්මා, ඵස්සාදයොපි, තස්මා යදි ඣානන්තරිකා නාම භවෙය්ය, ඵස්සන්තරිකාදීහිපි භවිතබ්බ”න්ති චොදනත්ථං <b>අත්ථි ඵස්සන්තරිකා</b>තිආදිමාහ <pb P=.176/>।
bod:<b>දුතියස්ස ච ඣානස්සා</b>ති “යදි ඣානන්තරිකා නාම භවෙය්ය, දුතියතතියාදීනිපි ඣානානෙව, තෙසම්පි අන්තරිකාය භවිතබ්බ”න්ති චොදනත්ථං වුත්තං। සො කෙවලං ලද්ධියා අභාවෙන පටික්ඛිපති චෙව පටිජානාති ච। <b>පඨමස්ස චා</b>ති පුට්ඨො ලද්ධිවසෙන පටිජානාති।
bod:819:<b>සවිතක්කො සවිචාරො</b>තිආදි “තිණ්ණම්පි සමාධීනං සමාධිභාවෙ සමානෙ අවිතක්කො විචාරමත්තොව සමාධි ඣානන්තරිකො, න ඉතරොති කො එත්ථ විසෙසහෙතූ”ති චොදනත්ථං වුත්තං।
bod:820-822:<b>ද්වින්නං ඣානානං පටුප්පන්නාන</b>න්ති පඨමදුතියානි සන්ධාය පුච්ඡති। ඉතරො “තෙසං පච්චුප්පන්නානංයෙව අන්තරෙ අවිතක්කො විචාරමත්තො සමාධි ඣානන්තරිකො නාම හොතී”ති ලද්ධියා පටිජානාති। <b>පඨමං ඣානං නිරුද්ධ</b>න්ති පුට්ඨො තිණ්ණං එකක්ඛණෙ පවත්ති න යුත්තාති පටිජානාති <pb V=.263/>। <b>අවිතක්කො විචාරමත්තො සමාධි පඨමං ඣාන</b>න්ති චතුක්කනයවසෙන පුච්ඡති। සකවාදී තස්මිං නයෙ තස්ස අභාවා පටික්ඛිපති। <b>නනු තයො සමාධී</b>ති එත්ථායමධිප්පායො – යථා තෙසු තීසු සමාධීසු ද්වෙ සමාධී ඣානානෙව, න ඣානන්තරිකා, එවං ඉතරෙනපි ඣානෙනෙව භවිතබ්බං, න ඣානන්තරිකායාති।
cen:ඣානන්තරිකකථාවණ්ණනා।
sub:8:සමාපන්නො සද්දං සුණාතීතිකථාවණ්ණනා
bod:823-825:ඉදානි <pb M=.265/> සමාපන්නො සද්දං සුණාතීතිකථා නාම හොති। තත්ථ “යස්මා පඨමස්ස ඣානස්ස සද්දො කණ්ඩකො වුත්තො භගවතා, යදි ච සමාපන්නො තං න සුණෙය්ය, කථං කණ්ඩකො සියා। තස්මා සමාපන්නො සද්දං, සුණාතී”ති යෙසං ලද්ධි, සෙය්යථාපි පුබ්බසෙලියානං; තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। <b>චක්ඛුනා රූපං පස්සතී</b>තිආදි “සමාපන්නස්ස තාව පඤ්චද්වාරප්පවත්තං නත්ථි, තස්මිං අසති <pb P=.177/> යදි සො සද්දං සුණෙය්ය, රූපම්පි පස්සෙය්යා”ති චොදනත්ථං වුත්තං। <b>සද්දො කණ්ඩකො</b>ති වික්ඛෙපකරත්තා වුත්තං। ඔළාරිකෙන හි සද්දෙන සොතෙ ඝට්ටිතෙ පඨමජ්ඣානතො වුට්ඨානං හොති, තෙනෙතං වුත්තං, තස්මා අසාධකං। <b>දුතියස්ස ඣානස්සා</b>තිආදි “යථා අඤ්ඤොපි කණ්ඩකො අන්තොසමාපත්තියං නත්ථි, එවං සද්දස්සවනම්පී”ති බොධනත්ථං වුත්තං, තං සබ්බං උත්තානත්ථමෙවාති।
cen:සමාපන්නො සද්දං සුණාතීතිකථාවණ්ණනා।
sub:9:චක්ඛුනාරූපංපස්සතීතිකථාවණ්ණනා
bod:826-827:ඉදානි චක්ඛුනා රූපං පස්සතීතිකථා නාම හොති। තත්ථ “චක්ඛුනා රූපං දිස්වා”ති වචනං නිස්සාය “පසාදචක්ඛුමෙව රූපං පස්සතී”ති යෙසං ලද්ධි, සෙය්යථාපි මහාසඞ්ඝිකානං <pb V=.264/>, තෙ සන්ධාය පුච්ඡා සකවාදිස්ස, පටිඤ්ඤා ඉතරස්ස। අථ නං “යදි චක්ඛුනා රූපං පස්සෙය්ය, රූපෙන රූපං පස්සෙය්යාතී”ති චොදෙතුං <b>රූපෙන රූපං පස්සතී</b>ති ආහ। ඉතරො රූපායතනං සන්ධාය පටික්ඛිපිත්වා පුන පුට්ඨො චක්ඛුමෙව සන්ධාය පටිජානාති। <b>පටිවිජානාතී</b>ති එත්ථ අයමධිප්පායො – පස්සතීති හි මයං පටිජානනං සන්ධාය පුච්ඡාම, න චක්ඛූපසංහාරමත්තං। තස්මා වදෙහි තාව “කිං තෙ චක්ඛුමා රූපෙන රූපං පටිවිජානාතී”ති। ඉතරො පුරිමනයෙනෙව පටික්ඛිපති චෙව පටිජානාති ච। අථ නං “එවං සන්තෙ රූපං මනොවිඤ්ඤාණං ආපජ්ජති, තඤ්හි පටිවිජානාති නාමා”ති චොදෙතුං <b>රූපං මනොවිඤ්ඤාණ</b>න්ති ආහ। ඉතරො ලෙසං අලභන්තො පටික්ඛිපතෙව। <b>අත්ථි චක්ඛුස්ස ආවට්ටනා</b>තිආදි “යදි චක්ඛු පටිවිජානනට්ඨෙන පස්සති, චක්ඛුවිඤ්ඤාණස්ස විය තස්සාපි ආවජ්ජනාය <pb M=.266/> භවිතබ්බ”න්ති චොදෙතුං පුච්ඡති। ඉතරො යස්මා න ආවජ්ජනපටිබද්ධං චක්ඛු, න තං ආවජ්ජනානන්තරං උප්පජ්ජති, තස්මා <b>න හෙව</b>න්ති පටික්ඛිපති। <b>සොතෙන සද්ද</b>න්තිආදීසුපි <pb P=.178/> එසෙව නයො। <b>ඉධ, භික්ඛවෙ, භික්ඛු චක්ඛුනා රූපං පස්සතී</b>ති සසම්භාරකථානයෙන වුත්තං। යථා හි උසුනා විජ්ඣන්තොපි “ධනුනා විජ්ඣතී”ති වුච්චති, එවං චක්ඛුවිඤ්ඤාණෙන පස්සන්තොපි “චක්ඛුනා පස්සතී”ති වුත්තො, තස්මා අසාධකමෙතං। සෙසෙසුපි එසෙව නයොපි।
cen:චක්ඛුනා රූපං පස්සතීතිකථාවණ්ණනා।
cen:අට්ඨාරසමො වග්ගො।
