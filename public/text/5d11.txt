cha:12:සත්තසතිකක්ඛන්ධකං
sub:දසවත්ථුකථාවණ්ණනා
bod:446:සත්තසතිකක්ඛන්ධකෙ <pb M=3.452/> <pb V=3.412/> <b>නික්ඛිත්තමණිසුවණ්ණා</b>ති රූපියසික්ඛාපදෙනෙව පටික්ඛිත්තමණිසුවණ්ණා। තත්ථ මණිග්ගහණෙන සබ්බං දුක්කටවත්ථු, සුවණ්ණග්ගහණෙන සබ්බං පාචිත්තියවත්ථු ගහිතං හොති। <b>භික්ඛග්ගෙනා</b>ති භික්ඛුගණනාය।
bod:447:<b>උපක්කිලෙසා</b>ති විරොචිතුං අදත්වා උපක්කිලිට්ඨභාවකරණෙන උපක්කිලෙසා। <b>මහිකා</b>ති හිමං। ධූමො ච රජො ච <b>ධූමරජො</b>। එත්ථ පුරිමා තයො අසම්පත්තඋපක්කිලෙසා, රාහු පන සම්පත්තඋපක්කිලෙසවසෙන කථිතොති වෙදිතබ්බො। <b>සමණබ්රාහ්මණා න තපන්ති න භාසන්ති න විරොචන්තී</b>ති ගුණපතාපෙන න තපන්ති ගුණොභාසෙන න භාසන්ති ගුණවිරොචනෙන න විරොචන්ති। <b>සුරාමෙරයපානා අප්පටිවිරතා</b>ති පඤ්චවිධාය සුරාය චතුබ්බිධස්ස ච මෙරයස්ස පානතො අවිරතා।
bod:<b>අවිජ්ජානිවුටා</b>ති අවිජ්ජාය නිවාරිතා පිහිතා। <b>පියරූපාභිනන්දිනො</b>ති පියරූපං සාතරූපං අභිනන්දමානා තුස්සමානා। <b>සාදියන්තී</b>ති ගණ්හන්ති। <b>අවිද්දසූ</b>ති අන්ධබාලා। <b>සරජා</b>ති සකිලෙසරජා। <b>මගා</b>ති මිගසදිසා। තස්මිං තස්මිං විසයෙ භවෙ වා නෙතීති නෙත්ති, තණ්හායෙතං අධිවචනං। තාය සහ වත්තන්තීති <b>සනෙත්තිකා</b>।
bod:448:<b>තං පරිසං එතදවොචා</b>ති (සං॰ නි॰ අට්ඨ॰ 3.4.362) තස්ස කිර එවං අහොසි “කුලපුත්තා පබ්බජන්තා පුත්තදාරඤ්චෙව ජාතරූපරජතඤ්ච පහායෙව පබ්බජන්ති, න ච සක්කා යං පහාය පබ්බජිතා තං එතෙහි ගාහෙතු”න්ති නයග්ගාහෙ ඨත්වා එතං <b>“මා අය්යා”</b>තිආදිවචනං අවොච। <b>එකංසෙනෙත</b>න්ති එතං පඤ්චකාමගුණකප්පනං “අස්සමණධම්මො අසක්යපුත්තියධම්මො”ති එකංසෙන ධාරෙය්යාසි।
bod:<b>තිණ</b>න්ති <pb V=3.413/> සෙනාසනච්ඡදනතිණං। <b>පරියෙසිතබ්බ</b>න්ති තිණච්ඡදනෙ වා ඉට්ඨකච්ඡදනෙ වා ගෙහෙ පලුජ්ජන්තෙ යෙහි තං කාරිතං, තෙසං සන්තිකං ගන්ත්වා <pb M=3.453/> “තුම්හෙහි කාරිතං සෙනාසනං ඔවස්සති, න සක්කා තත්ථ වසිතු”න්ති ආචික්ඛිතබ්බං। මනුස්සා සක්කොන්තා කරිස්සන්ති, අසක්කොන්තා “තුම්හෙ වඩ්ඪකී ගහෙත්වා කාරාපෙථ, මයං තෙ සඤ්ඤාපෙස්සාමා”ති වක්ඛන්ති। එවං වුත්තෙ කාරෙත්වා තෙසං ආචික්ඛිතබ්බං, මනුස්සා වඩ්ඪකීනං දාතබ්බං දස්සන්ති। සචෙ ආවාසසාමිකා නත්ථි, අඤ්ඤෙසම්පි භික්ඛාචාරවත්තෙන ආරොචෙත්වා කාරෙතුං වට්ටති। ඉමං සන්ධාය “පරියෙසිතබ්බ”න්ති වුත්තං।
bod:<b>දාරූ</b>ති සෙනාසනෙ ගොපානසිආදීසු පලුජ්ජමානෙසු තදත්ථාය දාරු පරියෙසිතබ්බං। <b>සකට</b>න්ති ගිහිවිකටං වා තාවකාලිකං වා කත්වා සකටං පරියෙසිතබ්බං। න කෙවලඤ්ච සකටමෙව, අඤ්ඤම්පි වාසිඵරසුකුදාලාදිඋපකරණං එවං පරියෙසිතුං වට්ටති। <b>පුරිසො</b>ති හත්ථකම්මවසෙන පුරිසො පරියෙසිතබ්බො। යං කඤ්චි හි පුරිසං “හත්ථකම්මං ආවුසො දස්සසී”ති වත්වා “දස්සාමි භන්තෙ”ති වුත්තෙ “ඉමස්මිං ඉදඤ්චිදඤ්ච කරොහී”ති යං ඉච්ඡති, තං කාරෙතුං වට්ටති। <b>න ත්වෙවාහං ගාමණි කෙනචි පරියායෙනා</b>ති ජාතරූපරජතං පනාහං කෙනචිපි කාරණෙන පරියෙසිතබ්බන්ති න වදාමි।
bod:449:<b>පාපකං කත</b>න්ති අසුන්දරං කතං।
bod:450:<b>අහොගඞ්ගො</b>ති තස්ස පබ්බතස්ස නාමං।
bod:451:<b>පටිකච්චෙව ගච්ඡෙය්ය</b>න්ති යත්ථ තං අධිකරණං වූපසමෙතුං භික්ඛූ සන්නිපතන්ති, තත්ථ පඨමමෙව ගච්ඡෙය්යං। <b>සම්භාවෙසු</b>න්ති පාපුණිංසු।
bod:452:<b>අලොණකං භවිස්සතී</b>ති අලොණකං භත්තං වා බ්යඤ්ජනං වා භවිස්සති। <b>ආසුතා</b>ති සබ්බසම්භාරසජ්ජිතා। “අසුත්තා”ති වා පාඨො।
bod:453:<b>උජ්ජවිංසූ</b>ති නාවං ආරුය්හ පටිසොතෙන ගච්ඡිංසු। <b>පාචීනකා</b>ති පාචීනදෙසවාසිනො।
bod:454:<b>නනු ත්වං ආවුසො වුඩ්ඪො වීසතිවස්සොසී</b>ති නනු ත්වං ආවුසො වීසතිවස්සො, න නිස්සයපටිබද්ධො <pb V=3.414/>, කස්මා තං ථෙරො පණාමෙතීති දීපෙන්ති। <b>ගරුනිස්සයං ගණ්හාමා</b>ති කිඤ්චාපි මයං මහල්ලකා, එතං පන ථෙරං ගරුං කත්වා වසිස්සාමාති අධිප්පායො।
bod:455:මෙත්තාය <pb M=3.454/> රූපාවචරසමාධිමත්තභාවතො <b>“කුල්ලකවිහාරෙනා”</b>ති වුත්තං, ඛුද්දකෙන විහාරෙනාති අත්ථො, ඛුද්දකතා චස්ස අගම්භීරභාවතොති ආහ <b>“උත්තානවිහාරෙනා”</b>ති। <b>සුඤ්ඤතාවිහාරෙනා</b>ති සුඤ්ඤතාමුඛෙන අධිගතඵලසමාපත්තිං සන්ධාය වුත්තං।
bod:457:<b>සුත්තවිභඞ්ගෙ</b>ති පදභාජනීයෙ। <b>තෙන සද්ධි</b>න්ති පුරෙපටිග්ගහිතලොණෙන සද්ධිං। <b>න හි එත්ථ යාවජීවිකං තදහුපටිග්ගහිත</b>න්ති “කප්පති සිඞ්ගිලොණකප්පො”ති එත්ථ වුත්තසිඞ්ගිලොණං සන්ධාය වුත්තං। තඤ්හි පුරෙ පටිග්ගහෙත්වා සිඞ්ගෙන පරිහටං න තදහුපටිග්ගහිතං। <b>යාවකාලිකමෙව තදහුපටිග්ගහිත</b>න්ති සිඞ්ගිලොණෙන මිස්සෙත්වා භුඤ්ජිතබ්බං අලොණාමිසං සන්ධාය වුත්තං। <b>උපොසථසංයුත්තෙ</b>ති උපොසථපටිසංයුත්තෙ, උපොසථක්ඛන්ධකෙති වුත්තං හොති। අතිසරණං අතිසාරො, අතික්කමො। විනයස්ස අතිසාරො <b>විනයාතිසාරො। තං පමාණං කරොන්තස්සා</b>ති දසාය සද්ධිං නිසීදනෙ යං පමාණං වුත්තං, දසාය විනා තං පමාණං කරොන්තස්ස। සෙසමෙත්ථ සුවිඤ්ඤෙය්යමෙව।
cen:සත්තසතිකක්ඛන්ධකවණ්ණනා නිට්ඨිතා।
bod:<b>ද්විවග්ගසඞ්ගහා</b>ති චූළවග්ගමහාවග්ගසඞ්ඛාතෙහි ද්වීහි වග්ගෙහි සඞ්ගහිතා। <b>ද්වාවීසතිපභෙදනා</b>ති මහාවග්ගෙ දස, චූළවග්ගෙ ද්වාදසාති එවං ද්වාවීසතිප්පභෙදා। <b>සාසනෙ</b>ති සත්ථුසාසනෙ। යෙ ඛන්ධකා වුත්තාති යොජෙතබ්බං।
cen:ඉති සමන්තපාසාදිකාය විනයට්ඨකථාය සාරත්ථදීපනියං
cen:චූළවග්ගවණ්ණනා නිට්ඨිතා।
cen:॥ නමො තස්ස භගවතො අරහතො සම්මාසම්බුද්ධස්ස॥
