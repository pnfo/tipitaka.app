cha:විජායනමඞ්ගලදීපනීගාථා
gax:36:සා පුණ්ණගබ්භා දසමාසතො පරං,
gax:ගන්ත්වාන ඵුල්ලං වරලුම්බිනීවනං।
gax:ඨිතා ගහෙත්වා වරසාලසාඛං,
gae:විජායි තං පුත්තවරං සුඛෙන॥
gax:37:තදා සහස්සීදසලොකධාතුසු,
gax:දෙවා ච නාගා අසුරා ච යක්ඛා।
gax:නානාදිසා මඞ්ගලචක්කවාළං,
gae:සුමඞ්ගලං මඞ්ගලමාගමිංසු॥
gax:38:අනෙකසාඛඤ්ච සහස්සමණ්ඩලං,
gax:ඡත්තං මරූ ධාරයුමන්තලික්ඛෙ।
gax:සුවණ්ණදණ්ඩා විපතන්ති චාමරා,
gae:ඛජ්ජිංසු භෙරී ච නදිංසු සඞ්ඛා॥
gax:39:මලෙනකෙනාපි අනූපලිත්තො,
gax:ඨිතො ව පාදානි පසාරයන්තො।
gax:කථී ව ධම්මාසනතොතරන්තො,
gae:ජාතො යථාදිච්චවරො නභම්හා॥
gax:40:ඛීණාසවා බ්රහ්මගණොපගන්ත්වා,
gax:සුවණ්ණජාලෙන පටිග්ගහෙසුං।
gax:තතො ච දෙවාජිනචම්මකෙන,
gae:තතො දුකූලෙන ච තං මනුස්සා॥
gax:41:තෙසං පි හත්ථා වරභූමියං ඨිතො,
gax:දිසා විලොකෙසි සබ්බා සමන්තතො।
gax:වදිංසු දෙවා පි ච බ්රහ්මකායිකා,
gae:තයා සමො කත්ථචි නත්ථි උත්තරො॥
gax:42:ගන්ත්වාන උත්තරං සත්ත පදවාරෙහි වික්කමො,
gae:සීහනාදං නදී තෙසං දෙවතානං හි සාවයං॥
gax:43:තතො පුත්තං ගහෙත්වාන ගතා මාතා සකඞ්ඝරං,
gae:මාතා සත්තමියං ගන්ත්වා දෙඅපුත්තත්තමාගමි॥
gax:44:තෙ බ්රහ්මණා පඤ්චමියං සුභුත්තා,
gax:නාමං ගහෙතුං වරලක්ඛණානි।
gax:දිස්වාන එකඞ්ගුලිමුක්ඛිපිංසු,
gae:බුද්ධො අයං හෙස්සති වීතරාගො॥
gax:45:ජිණ්ණඤ්ච දිස්වා බ්යාධිකං මතඤ්ච,
gax:අව්හායිතං පබ්බජිතඤ්ච දිස්වා।
gax:ඔහාය පබ්බජ්ජමුපෙති කාමෙ,
gae:බුද්ධො අයං හෙස්සති වීතරාගො॥
