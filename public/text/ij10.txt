cha:(11) 1:සමණසඤ්ඤාවග්ගො
sub:1:සමණසඤ්ඤාසුත්තවණ්ණනා
bod:101:තතියස්ස <pb M=3.334/> <pb V=3.331/> පඨමෙ <b>සමණසඤ්ඤා</b>ති සමණානං උප්පජ්ජනකසඤ්ඤා। <b>සන්තතකාරී</b>ති නිරන්තරකාරී। <b>අබ්යාපජ්ඣො</b>ති නිද්දුක්ඛො। <b>ඉදමත්ථංතිස්ස හොතී</b>ති ඉදමත්ථං ඉමෙ පච්චයාති එවමස්ස ජීවිතපරික්ඛාරෙසු හොති, පච්චවෙක්ඛිතපරිභොගං පරිභුඤ්ජතීති අත්ථො। දුතියං උත්තානත්ථමෙව।
sub:3:මිච්ඡත්තසුත්තවණ්ණනා
bod:103:තතියෙ <b>විරාධනා හොතී</b>ති සග්ගතො මග්ගතො ච විරජ්ඣනං හොති। <b>නො ආරාධනා</b>ති න සම්පාදනා න පරිපූරකාරිතා හොති। <b>පහොතී</b>ති පවත්තති।
sub:4-5:බීජසුත්තාදිවණ්ණනා
bod:104-105:චතුත්ථෙ <b>යථාදිට්ඨි සමත්තං සමාදින්න</b>න්ති දිට්ඨානුරූපෙන පරිපුණ්ණං සමාදින්නං සකලං ගහිතං। <b>චෙතනා</b>ති තීසු ද්වාරෙසු නිබ්බත්තිතචෙතනාව ගහිතා। <b>පත්ථනා</b>ති “එවරූපො සිය”න්ති එවං පත්ථනා। <b>පණිධී</b>ති <pb P=5.70/> “දෙවො වා භවිස්සාමි දෙවඤ්ඤතරො වා”ති චිත්තට්ඨපනා। <b>සඞ්ඛාරා</b>ති සම්පයුත්තකසඞ්ඛාරා। පඤ්චමෙ පුරෙචාරිකට්ඨෙන <b>පුබ්බඞ්ගමා। අන්වදෙවා</b>ති තං අනුබන්ධමානමෙව।
sub:6:නිජ්ජරසුත්තවණ්ණනා
bod:106:ඡට්ඨෙ <pb V=3.332/> <b>නිජ්ජරවත්ථූනී</b>ති නිජ්ජරකාරණානි। <b>මිච්ඡාදිට්ඨි නිජ්ජිණ්ණා හොතී</b>ති අයං හෙට්ඨා විපස්සනායපි නිජ්ජිණ්ණා එව පහීනා। කස්මා පුන ගහිතාති? අසමුච්ඡින්නත්තා। විපස්සනාය හි කිඤ්චාපි නිජ්ජිණ්ණා, න පන සමුච්ඡින්නා। මග්ගො පන උප්පජ්ජිත්වා තං සමුච්ඡින්දති, න පුන වුට්ඨාතුං දෙති। තස්මා පුන ගහිතා। එවං සබ්බපදෙසු යොජෙතබ්බො। එත්ථ ච සම්මාවිමුත්තිපච්චයා චතුසට්ඨි ධම්මා භාවනාපාරිපූරිං ගච්ඡන්ති। කතමෙ චතුසට්ඨි? සොතාපත්තිමග්ගක්ඛණෙ අධිමොක්ඛට්ඨෙන <pb M=3.335/> සද්ධින්ද්රියං පරිපූරති, පග්ගහට්ඨෙන වීරියින්ද්රියං, උපට්ඨානට්ඨෙන සතින්ද්රියං, අවික්ඛෙපට්ඨෙන සමාධින්ද්රියං, දස්සනට්ඨෙන පඤ්ඤින්ද්රියං පරිපූරෙති, විජානනට්ඨෙන මනින්ද්රියං, අභිනන්දනට්ඨෙන සොමනස්සින්ද්රියං, පවත්තසන්තතිආධිපතෙය්යට්ඨෙන ජීවිතින්ද්රියං පරිපූරති…පෙ॰… අරහත්තඵලක්ඛණෙ අධිමොක්ඛට්ඨෙන සද්ධින්ද්රියං…පෙ॰… පවත්තසන්තතිආධිපතෙය්යට්ඨෙන ජීවිතින්ද්රියං පරිපූරතීති එවං චතූසු ච මග්ගෙසු චතූසු ච ඵලෙසු අට්ඨට්ඨ හුත්වා චතුසට්ඨි ධම්මා පාරිපූරිං ගච්ඡන්ති।
sub:7:ධොවනාසුත්තවණ්ණනා
bod:107:සත්තමෙ <pb P=5.71/> <b>ධොවන</b>න්ති අට්ඨිධොවනං। තස්මිඤ්හි ජනපදෙ මනුස්සා ඤාතකෙ මතෙ න ඣාපෙන්ති, ආවාටං පන ඛණිත්වා භූමියං නිදහන්ති। අථ නෙසං පූතිභූතානං අට්ඨීනි නීහරිත්වා ධොවිත්වා පටිපාටියා උස්සාපෙත්වා ගන්ධමාලෙහි පූජෙත්වා ඨපෙන්ති। නක්ඛත්තෙ පත්තෙ තානි අට්ඨීනි ගහෙත්වා රොදන්ති පරිදෙවන්ති, තතො නක්ඛත්තං කීළන්ති।
sub:8-10:තිකිච්ඡකසුත්තාදිවණ්ණනා
bod:108-110:අට්ඨමෙ <b>විරෙචන</b>න්ති දොසනීහරණභෙසජ්ජං। <b>විරිත්තා හොතී</b>ති නීහටා හොති පනුදිතා। නවමෙ <b>වමන</b>න්ති වමනකරණභෙසජ්ජං। දසමෙ <b>නිද්ධමනීයා</b>ති නිද්ධමිතබ්බා। <b>නිද්ධන්තා</b>ති නිද්ධමිතා।
sub:11:පඨමඅසෙඛසුත්තවණ්ණනා
bod:111:එකාදසමෙ <pb V=3.333/> අඞ්ගපරිපූරණත්ථං සම්මාදිට්ඨියෙව <b>සම්මාඤාණ</b>න්ති වුත්තා। එවමෙතෙ සබ්බෙපි අරහත්තඵලධම්මා අසෙඛා, අසෙඛස්ස පවත්තත්තා පච්චවෙක්ඛණඤාණම්පි අසෙඛන්ති වුත්තං।
sub:12:දුතියඅසෙඛසුත්තවණ්ණනා
bod:112:ද්වාදසමෙ <b>අසෙඛියා</b>ති අසෙඛායෙව, අසෙඛසන්තකා වා। ඉමිනා සුත්තෙන ඛීණාසවොව කථිතොති।
cen:සමණසඤ්ඤාවග්ගො පඨමො।
