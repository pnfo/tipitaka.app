cha:7:සාරිපුත්තසංයුත්තං
sub:1-9:විවෙකජසුත්තාදිවණ්ණනා
bod:332-340:<b>න</b> <pb V=2.248/> <b>එවං හොතී</b>ති එත්ථ “අහං සමාපජ්ජාමී”ති වා, “අහං සමාපන්නො”ති වා මා හොතු තදා තාදිසාභොගාභාවතො। “අහං වුට්ඨිතො”ති පන කස්මා න හොතීති? සබ්බථාපි න හොත්වෙව අහඞ්කාරස්ස සබ්බසො පහීනත්තා।
cen:විවෙකජසුත්තාදිවණ්ණනා නිට්ඨිතා।
sub:10:සූචිමුඛීසුත්තවණ්ණනා
bod:341:<b>තස්මිං වචනෙ පටික්ඛිත්තෙ</b>ති – “අධොමුඛො භුඤ්ජසී”ති පරිබ්බාජිකාය වුත්තවචනෙ – “න ඛ්වාහං භගිනී”ති පටික්ඛිත්තෙ। <b>වාද</b>න්ති දොසං। <b>උබ්භමුඛො</b>ති උපරිමුඛො। පුරත්ථිමාදිකා <b>චතස්සො දිසා</b>। දක්ඛිණපුරත්ථිමාදිකා <b>චතස්සො විදිසා</b>।
bod:ආරාමආරාමවත්ථුආදීසු භූමිපරිකම්මබීජාභිසඞ්ඛරණාදිපටිසංයුත්තා විජ්ජා <b>වත්ථුවිජ්ජා,</b> තස්සා පන මිච්ඡාජීවභාවං දස්සෙතුං <b>“තෙස”</b>න්තිආදි වුත්තං। <b>තෙසං තෙසං</b> අත්තනො පච්චයදායකානං। <b>තත්ථ තත්ථ ගමන</b>න්ති තෙසං සාසනහරණවසෙන තං තං ගාමන්තරදෙසන්තරං। <b>එවමාරොචෙසී</b>ති අත්තුක්කංසනපරවම්භනරහිතං කණ්ණසුඛං පෙමනීයං හදයඞ්ගමං ථෙරස්ස ධම්මකථං <pb M=2.275/> සුත්වා පසන්නමානසා එවං “ධම්මිකං සමණා සක්යපුත්තියා”තිආදිනා සාසනස්ස ගුණසංකිත්තනවාචං කුලානං ආරොචෙසි।
cen:සූචිමුඛීසුත්තවණ්ණනා නිට්ඨිතා।
cen:සාරිපුත්තසංයුත්තවණ්ණනා නිට්ඨිතා।
