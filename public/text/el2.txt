cha:2:හත්ථිනාගවග්ගො
sub:1:මාතුපොසකචරියා
gax:1:“යදා <pb T=2.568/> <pb M=2.399/> <pb V=2.385/> <pb P=.84/> අහොසිං පවනෙ, කුඤ්ජරො මාතුපොසකො।
gae:න තදා අත්ථි මහියා, ගුණෙන මම සාදිසො॥
gax:2:“පවනෙ දිස්වා වනචරො, රඤ්ඤො මං පටිවෙදයි।
gae:‘තවානුච්ඡවො මහාරාජ, ගජො වසති කානනෙ॥
gax:3:“‘න තස්ස පරික්ඛායත්ථො, නපි ආළකකාසුයා।
gae:සහ ගහිතෙ <n>සමං ගහිතෙ (සී॰)</n> සොණ්ඩාය, සයමෙව ඉධෙහි’ති॥
gax:4:“තස්ස තං වචනං සුත්වා, රාජාපි තුට්ඨමානසො।
gae:පෙසෙසි හත්ථිදමකං, ඡෙකාචරියං සුසික්ඛිතං॥
gax:5:“ගන්ත්වා සො හත්ථිදමකො, අද්දස පදුමස්සරෙ।
gae:භිසමුළාලං <n>භිසමූලං (ක॰)</n> උද්ධරන්තං, යාපනත්ථාය මාතුයා॥
gax:6:“විඤ්ඤාය මෙ සීලගුණං, ලක්ඛණං උපධාරයි।
gae:‘එහි පුත්තා’ති පත්වාන, මම සොණ්ඩාය අග්ගහි॥
gax:7:“යං මෙ තදා පාකතිකං, සරීරානුගතං බලං।
gae:අජ්ජ නාගසහස්සානං, බලෙන සමසාදිසං॥
gax:8:“යදිහං තෙසං පකුප්පෙය්යං, උපෙතානං ගහණාය මං।
gae:පටිබලො භවෙ තෙසං, යාව රජ්ජම්පි මානුසං॥
gax:9:“අපි <pb T=2.569/> චාහං සීලරක්ඛාය, සීලපාරමිපූරියා।
gae:න කරොමි චිත්තෙ අඤ්ඤථත්තං, පක්ඛිපන්තං මමාළකෙ॥
gax:10:“යදි තෙ මං තත්ථ කොට්ටෙය්යුං, ඵරසූහි තොමරෙහි ච।
gae:නෙව තෙසං පකුප්පෙය්යං, සීලඛණ්ඩභයා මමා”ති॥
cen:මාතුපොසකචරියං පඨමං।
sub:2:භූරිදත්තචරියා
gax:11:“පුනාපරං <pb M=2.400/> <pb V=2.386/> <pb P=.85/> යදා හොමි, භූරිදත්තො මහිද්ධිකො।
gae:විරූපක්ඛෙන මහාරඤ්ඤා, දෙවලොකමගඤ්ඡහං॥
gax:12:“තත්ථ පස්සිත්වාහං දෙවෙ, එකන්තං සුඛසමප්පිතෙ।
gae:තං සග්ගගමනත්ථාය, සීලබ්බතං සමාදියිං॥
gax:13:“සරීරකිච්චං කත්වාන, භුත්වා යාපනමත්තකං।
gae:චතුරො අඞ්ගෙ අධිට්ඨාය, සෙමි වම්මිකමුද්ධනි॥
gax:14:“ඡවියා චම්මෙන මංසෙන, නහාරුඅට්ඨිකෙහි වා।
gae:යස්ස එතෙන කරණීයං, දින්නංයෙව හරාතු සො॥
gax:15:“සංසිතො අකතඤ්ඤුනා, ආලම්පායනො <n>ආලම්බණො (සී॰)</n> මමග්ගහි।
gae:පෙළාය පක්ඛිපිත්වාන, කීළෙති මං තහිං තහිං॥
gax:16:“පෙළාය පක්ඛිපන්තෙපි, සම්මද්දන්තෙපි පාණිනා।
gae:ආලම්පායනෙ <n>ආලම්බණෙ (සී॰)</n> න කුප්පාමි, සීලඛණ්ඩභයා මම॥
gax:17:“සකජීවිතපරිච්චාගො <pb T=2.570/>, තිණතො ලහුකො මම।
gae:සීලවීතික්කමො මය්හං, පථවීඋප්පතනං විය॥
gax:18:“නිරන්තරං ජාතිසතං, චජෙය්යං මම ජීවිතං।
gae:නෙව සීලං පභින්දෙය්යං, චතුද්දීපාන හෙතුපි॥
gax:19:“අපි චාහං සීලරක්ඛාය, සීලපාරමිපූරියා।
gae:න කරොමි චිත්තෙ අඤ්ඤථත්තං, පක්ඛිපන්තම්පි පෙළකෙ”ති॥
cen:භූරිදත්තචරියං දුතියං।
sub:3:චම්පෙය්යනාගචරියා
gax:20:“පුනාපරං යදා හොමි, චම්පෙය්යකො මහිද්ධිකො।
gae:තදාපි ධම්මිකො ආසිං, සීලබ්බතසමප්පිතො॥
gax:21:“තදාපි <pb V=2.387/> මං ධම්මචාරිං, උපවුත්ථං උපොසථං।
gae:අහිතුණ්ඩිකො ගහෙත්වාන, රාජද්වාරම්හි කීළති॥
gax:22:“යං <pb M=2.401/> යං සො වණ්ණං චින්තයි, නීලංව පීතලොහිතං।
gae:තස්ස චිත්තානුවත්තන්තො, හොමි චින්තිතසන්නිභො॥
gax:23:“ථලං <pb P=.86/> කරෙය්යමුදකං, උදකම්පි ථලං කරෙ।
gae:යදිහං තස්ස පකුප්පෙය්යං, ඛණෙන ඡාරිකං කරෙ॥
gax:24:“යදි චිත්තවසී හෙස්සං, පරිහායිස්සාමි සීලතො।
gae:සීලෙන පරිහීනස්ස, උත්තමත්ථො න සිජ්ඣති॥
gax:25:“කාමං <pb T=2.571/> භිජ්ජතුයං කායො, ඉධෙව විකිරීයතු।
gae:නෙව සීලං පභින්දෙය්යං, විකිරන්තෙ භුසං වියා”ති॥
cen:චම්පෙය්යනාගචරියං තතියං।
sub:4:චූළබොධිචරියා
gax:26:“පුනාපරං යදා හොමි, චූළබොධි සුසීලවා।
gae:භවං දිස්වාන භයතො, නෙක්ඛම්මං අභිනික්ඛමිං॥
gax:27:“යා මෙ දුතියිකා ආසි, බ්රාහ්මණී කනකසන්නිභා।
gae:සාපි වට්ටෙ අනපෙක්ඛා, නෙක්ඛම්මං අභිනික්ඛමි॥
gax:28:“නිරාලයා ඡින්නබන්ධූ, අනපෙක්ඛා කුලෙ ගණෙ।
gae:චරන්තා ගාමනිගමං, බාරාණසිමුපාගමුං॥
gax:29:“තත්ථ වසාම නිපකා, අසංසට්ඨා කුලෙ ගණෙ।
gae:නිරාකුලෙ අප්පසද්දෙ, රාජුය්යානෙ වසාමුභො॥
gax:30:“උය්යානදස්සනං ගන්ත්වා, රාජා අද්දස බ්රාහ්මණිං।
gae:උපගම්ම මමං පුච්ඡි, ‘තුය්හෙසා කා කස්ස භරියා’॥
gax:31:“එවං වුත්තෙ අහං තස්ස, ඉදං වචනමබ්රවිං।
gae:‘න මය්හං භරියා එසා, සහධම්මා එකසාසනී’॥
gax:32:“තිස්සා <pb V=2.388/> <n>තස්සා (සී॰)</n> සාරත්තගධිතො, ගාහාපෙත්වාන චෙටකෙ।
gae:නිප්පීළයන්තො බලසා, අන්තෙපුරං පවෙසයි॥
gax:33:“ඔදපත්තකියා <pb M=2.402/> මය්හං, සහජා එකසාසනී।
gae:ආකඩ්ඪිත්වා නයන්තියා, කොපො මෙ උපපජ්ජථ॥
gax:34:“සහ <pb T=2.572/> කොපෙ සමුප්පන්නෙ, සීලබ්බතමනුස්සරිං।
gae:තත්ථෙව කොපං නිග්ගණ්හිං, නාදාසිං වඩ්ඪිතූපරි॥
gax:35:“යදි නං බ්රාහ්මණිං කොචි, කොට්ටෙය්ය තිණ්හසත්තියා।
gae:නෙව සීලං පභින්දෙය්යං, බොධියායෙව කාරණා॥
gax:36:“න මෙසා බ්රාහ්මණී දෙස්සා, නපි මෙ බලං න විජ්ජති।
gae:සබ්බඤ්ඤුතං පියං මය්හං, තස්මා සීලානුරක්ඛිස”න්ති॥
cen:චූළබොධිචරියං චතුත්ථං।
sub:5:මහිංසරාජචරියා
gax:37:“පුනාපරං <pb P=.87/> යදා හොමි, මහිංසො පවනචාරකො।
gae:පවඩ්ඪකායො බලවා, මහන්තො භීමදස්සනො॥
gax:38:“පබ්භාරෙ ගිරිදුග්ගෙ <n>වනදුග්ගෙ (සී॰)</n> ච, රුක්ඛමූලෙ දකාසයෙ।
gae:හොතෙත්ථ ඨානං මහිංසානං, කොචි කොචි තහිං තහිං॥
gax:39:“විචරන්තො බ්රහාරඤ්ඤෙ, ඨානං අද්දස භද්දකං।
gae:තං ඨානං උපගන්ත්වාන, තිට්ඨාමි ච සයාමි ච॥
gax:40:“අථෙත්ථ කපිමාගන්ත්වා, පාපො අනරියො ලහු।
gae:ඛන්ධෙ නලාටෙ භමුකෙ, මුත්තෙති ඔහනෙතිතං॥
gax:41:“සකිම්පි දිවසං දුතියං, තතියං චතුත්ථම්පි ච।
gae:දූසෙති මං සබ්බකාලං, තෙන හොමි උපද්දුතො॥
gax:42:“මමං <pb T=2.573/> උපද්දුතං දිස්වා, යක්ඛො මං ඉදමබ්රවි।
gae:‘නාසෙහෙතං ඡවං පාපං, සිඞ්ගෙහි ච ඛුරෙහි ච’॥
gax:43:“එවං <pb V=2.389/> වුත්තෙ තදා යක්ඛෙ, අහං තං ඉදමබ්රවිං।
gae:‘කිං ත්වං මක්ඛෙසි කුණපෙන, පාපෙන අනරියෙන මං॥
gax:44:“‘යදිහං <pb M=2.403/> තස්ස පකුප්පෙය්යං, තතො හීනතරො භවෙ।
gae:සීලඤ්ච මෙ පභිජ්ජෙය්ය, විඤ්ඤූ ච ගරහෙය්යු මං॥
gax:45:“‘හීළිතා ජීවිතා වාපි, පරිසුද්ධෙන මතං වරං।
gae:ක්යාහං ජීවිතහෙතූපි, කාහාමිං පරහෙඨනං’॥
gax:46:“මමෙවායං මඤ්ඤමානො, අඤ්ඤෙපෙවං කරිස්සති।
gae:තෙව තස්ස වධිස්සන්ති, සා මෙ මුත්ති භවිස්සති॥
gax:47:“හීනමජ්ඣිමඋක්කට්ඨෙ, සහන්තො අවමානිතං।
gae:එවං ලභති සප්පඤ්ඤො, මනසා යථා පත්ථිත”න්ති॥
cen:මහිංසරාජචරියං පඤ්චමං।
sub:6:රුරුරාජචරියා
gax:48:“පුනාපරං යදා හොමි, සුතත්තකනකසන්නිභො।
gae:මිගරාජා රුරුනාම, පරමසීලසමාහිතො॥
gax:49:“රම්මෙ පදෙසෙ රමණීයෙ, විවිත්තෙ අමනුස්සකෙ।
gae:තත්ථ වාසං උපගඤ්ඡිං, ගඞ්ගාකූලෙ මනොරමෙ॥
gax:50:“අථ <pb P=.88/> උපරි ගඞ්ගාය, ධනිකෙහි පරිපීළිතො।
gae:පුරිසො ගඞ්ගාය පපති, ‘ජීවාමි වා මරාමි වා’॥
gax:51:“රත්තින්දිවං <pb T=2.574/> සො ගඞ්ගාය, වුය්හමානො මහොදකෙ।
gae:රවන්තො කරුණං රවං, මජ්ඣෙ ගඞ්ගාය ගච්ඡති॥
gax:52:“තස්සාහං සද්දං සුත්වාන, කරුණං පරිදෙවතො।
gae:ගඞ්ගාය තීරෙ ඨත්වාන, අපුච්ඡිං ‘කොසි ත්වං නරො’॥
gax:53:“සො මෙ පුට්ඨො ච බ්යාකාසි, අත්තනො කරණං තදා।
gae:‘ධනිකෙහි භීතො තසිතො, පක්ඛන්දොහං මහානදිං’॥
gax:54:“තස්ස <pb V=2.390/> කත්වාන කාරුඤ්ඤං, චජිත්වා මම ජීවිතං।
gae:පවිසිත්වා නීහරිං තස්ස, අන්ධකාරම්හි රත්තියා॥
gax:55:“අස්සත්ථකාලමඤ්ඤාය, තස්සාහං ඉදමබ්රවිං।
gae:‘එකං තං වරං යාචාමි, මා මං කස්සචි පාවද’॥
gax:56:“නගරං <pb M=2.404/> ගන්ත්වාන ආචික්ඛි, පුච්ඡිතො ධනහෙතුකො।
gae:රාජානං සො ගහෙත්වාන, උපගඤ්ඡි මමන්තිකං॥
gax:57:“යාවතා කරණං සබ්බං, රඤ්ඤො ආරොචිතං මයා।
gax:රාජා සුත්වාන වචනං, උසුං තස්ස පකප්පයි।
gae:‘ඉධෙව ඝාතයිස්සාමි, මිත්තදුබ්භිං <n>මිත්තදූභිං (සී॰)</n> අනාරියං’॥
gax:58:“තමහං අනුරක්ඛන්තො, නිම්මිනිං මම අත්තනා।
gae:‘තිට්ඨතෙසො මහාරාජ, කාමකාරො භවාමි තෙ’॥
gax:59:“අනුරක්ඛිං මම සීලං, නාරක්ඛිං මම ජීවිතං।
gae:සීලවා හි තදා ආසිං, බොධියායෙව කාරණා”ති॥
cen:රුරුරාජචරියං ඡට්ඨං।
sub:7:මාතඞ්ගචරියා
gax:60:“පුනාපරං <pb T=2.575/> යදා හොමි, ජටිලො උග්ගතාපනො।
gae:මාතඞ්ගො නාම නාමෙන, සීලවා සුසමාහිතො॥
gax:61:“අහඤ්ච බ්රාහ්මණො එකො, ගඞ්ගාකූලෙ වසාමුභො।
gae:අහං වසාමි උපරි, හෙට්ඨා වසති බ්රාහ්මණො॥
gax:62:“විචරන්තො අනුකූලම්හි, උද්ධං මෙ අස්සමද්දස।
gae:තත්ථ මං පරිභාසෙත්වා, අභිසපි මුද්ධඵාලනං॥
gax:63:“යදිහං තස්ස පකුප්පෙය්යං, යදි සීලං න ගොපයෙ।
gae:ඔලොකෙත්වානහං තස්ස, කරෙය්යං ඡාරිකං විය॥
gax:64:“යං <pb P=.89/> සො තදා මං අභිසපි, කුපිතො දුට්ඨමානසො।
gae:තස්සෙව මත්ථකෙ නිපති, යොගෙන තං පමොචයිං॥
gax:65:“අනුරක්ඛිං <pb V=2.391/> මම සීලං, නාරක්ඛිං මම ජීවිතං।
gae:සීලවා හි තදා ආසිං, බොධියායෙව කාරණා”ති॥
cen:මාතඞ්ගචරියං සත්තමං।
sub:8:ධම්මදෙවපුත්තචරියා
gax:66:“පුනාපරං <pb M=2.405/> යදා හොමි, මහාපක්ඛො මහිද්ධිකො।
gae:ධම්මො නාම මහායක්ඛො, සබ්බලොකානුකම්පකො॥
gax:67:“දසකුසලකම්මපථෙ <pb T=2.576/>, සමාදපෙන්තො මහාජනං।
gae:චරාමි ගාමනිගමං, සමිත්තො සපරිජ්ජනො॥
gax:68:“පාපො කදරියො යක්ඛො, දීපෙන්තො දස පාපකෙ।
gae:සොපෙත්ථ මහියා චරති, සමිත්තො සපරිජ්ජනො॥
gax:69:“ධම්මවාදී අධම්මො ච, උභො පච්චනිකා මයං।
gae:ධුරෙ ධුරං ඝට්ටයන්තා, සමිම්හා පටිපථෙ උභො॥
gax:70:“කලහො වත්තතී භෙස්මා, කල්යාණපාපකස්ස ච।
gae:මග්ගා ඔක්කමනත්ථාය, මහායුද්ධො උපට්ඨිතො॥
gax:71:“යදිහං තස්ස කුප්පෙය්යං, යදි භින්දෙ තපොගුණං।
gae:සහපරිජනං තස්ස, රජභූතං කරෙය්යහං॥
gax:72:“අපිචාහං සීලරක්ඛාය, නිබ්බාපෙත්වාන මානසං।
gae:සහ ජනෙනොක්කමිත්වා, පථං පාපස්ස දාසහං॥
gax:73:“සහ පථතො ඔක්කන්තෙ, කත්වා චිත්තස්ස නිබ්බුතිං।
gae:විවරං අදාසි පථවී, පාපයක්ඛස්ස තාවදෙ”ති॥
cen:ධම්මදෙවපුත්තචරියං අට්ඨමං।
sub:9:අලීනසත්තුචරියා
gax:74:“පඤ්චාලරට්ඨෙ <pb V=2.392/> <pb P=.90/> නගරවරෙ, කපිලායං <n>කම්පිලායං (සී॰), කප්පිලායං (ස්යා॰)</n> පුරුත්තමෙ।
gae:රාජා ජයද්දිසො නාම, සීලගුණමුපාගතො॥
gax:75:“තස්ස <pb T=2.577/> රඤ්ඤො අහං පුත්තො, සුතධම්මො සුසීලවා।
gae:අලීනසත්තො ගුණවා, අනුරක්ඛපරිජනො සදා॥
gax:76:“පිතා මෙ මිගවං ගන්ත්වා, පොරිසාදං උපාගමි।
gae:සො මෙ පිතුමග්ගහෙසි, ‘භක්ඛොසි මම මා චලි’॥
gax:77:“තස්ස <pb M=2.406/> තං වචනං සුත්වා, භීතො තසිතවෙධිතො।
gae:ඌරුක්ඛම්භො අහු තස්ස, දිස්වාන පොරිසාදකං॥
gax:78:“මිගවං ගහෙත්වා මුඤ්චස්සු, කත්වා ආගමනං පුන।
gae:බ්රාහ්මණස්ස ධනං දත්වා, පිතා ආමන්තයී මමං॥
gax:79:“‘රජ්ජං පුත්ත පටිපජ්ජ, මා පමජ්ජි පුරං ඉදං।
gae:කතං මෙ පොරිසාදෙන, මම ආගමනං පුන’॥
gax:80:“මාතාපිතූ ච වන්දිත්වා, නිම්මිනිත්වාන අත්තනා।
gae:නික්ඛිපිත්වා ධනුං ඛග්ගං, පොරිසාදං උපාගමිං॥
gax:81:“සසත්ථහත්ථූපගතං, කදාචි සො තසිස්සති।
gae:තෙන භිජ්ජිස්සති සීලං, පරිත්තාසං <n>පරිතාසං (සී॰)</n> කතෙ මයි॥
gax:82:“සීලඛණ්ඩභයා මය්හං, තස්ස දෙස්සං න බ්යාහරිං।
gae:මෙත්තචිත්තො හිතවාදී, ඉදං වචනමබ්රවිං॥
gax:83:“‘උජ්ජාලෙහි මහාඅග්ගිං, පපතිස්සාමි රුක්ඛතො।
gae:ත්වං පක්කකාලමඤ්ඤාය <n>සුපක්කකාලමඤ්ඤාය (පී॰)</n>, භක්ඛය මං පිතාමහ’॥
gax:84:“ඉති සීලවතං හෙතු, නාරක්ඛිං මම ජීවිතං।
gae:පබ්බාජෙසිං චහං තස්ස, සදා පාණාතිපාතික”න්ති॥
cen:අලීනසත්තුචරියං නවමං।
sub:10:සඞ්ඛපාලචරියා
gax:85:“පුනාපරං <pb T=2.578/> <pb V=2.393/> <pb P=.91/> යදා හොමි, සඞ්ඛපාලො මහිද්ධිකො।
gae:දාඨාවුධො ඝොරවිසො, ද්විජිව්හො උරගාධිභූ॥
gax:86:“චතුප්පථෙ මහාමග්ගෙ, නානාජනසමාකුලෙ।
gae:චතුරො අඞ්ගෙ අධිට්ඨාය, තත්ථ වාසමකප්පයිං॥
gax:87:“ඡවියා චම්මෙන මංසෙන, නහාරුඅට්ඨිකෙහි වා।
gae:යස්ස එතෙන කරණීයං, දින්නංයෙව හරාතු සො॥
gax:88:“අද්දසංසු <pb M=2.407/> භොජපුත්තා, ඛරා ලුද්දා අකාරුණා।
gae:උපගඤ්ඡුං මමං තත්ථ, දණ්ඩමුග්ගරපාණිනො॥
gax:89:“නාසාය විනිවිජ්ඣිත්වා, නඞ්ගුට්ඨෙ පිට්ඨිකණ්ටකෙ।
gae:කාජෙ ආරොපයිත්වාන, භොජපුත්තා හරිංසු මං॥
gax:90:“සසාගරන්තං පථවිං, සකානනං සපබ්බතං।
gae:ඉච්ඡමානො චහං තත්ථ, නාසාවාතෙන ඣාපයෙ॥
gax:91:“සූලෙහි විනිවිජ්ඣන්තෙ, කොට්ටයන්තෙපි සත්තිභි।
gae:භොජපුත්තෙ න කුප්පාමි, එසා මෙ සීලපාරමී”ති॥
cen:සඞ්ඛපාලචරියං දසමං।
cen:හත්ථිනාගවග්ගො දුතියො।
bod:තස්සුද්දානං –
gax:හත්ථිනාගො <pb T=2.579/> භූරිදත්තො, චම්පෙය්යො බොධි මහිංසො।
gae:රුරු මාතඞ්ගො ධම්මො ච, අත්රජො ච ජයද්දිසො॥
gax:එතෙ නව සීලබලා, පරික්ඛාරා පදෙසිකා।
gae:ජීවිතං පරිරක්ඛිත්වා, සීලානි අනුරක්ඛිසං॥
gax:සඞ්ඛපාලස්ස මෙ සතො, සබ්බකාලම්පි ජීවිතං।
gae:යස්ස කස්සචි නිය්යත්තං, තස්මා සා සීලපාරමීති॥
cen:සීලපාරමිනිද්දෙසො නිට්ඨිතො।
