cha:15:චත්තාලීසනිපාතො
sub:1:ඉසිදාසීථෙරීගාථා
gax:402:නගරම්හි <pb T=.494/> <pb M=.425/> කුසුමනාමෙ, පාටලිපුත්තම්හි පථවියා මණ්ඩෙ।
gae:සක්යකුලකුලීනායො, ද්වෙ භික්ඛුනියො හි ගුණවතියො॥
gax:403:ඉසිදාසී <pb P=.163/> තත්ථ එකා, දුතියා බොධීති සීලසම්පන්නා ච।
gae:ඣානජ්ඣායනරතායො, බහුස්සුතායො ධුතකිලෙසායො॥
gax:404:තා <pb V=.345/> පිණ්ඩාය චරිත්වා, භත්තත්ථං <n>භත්තත්තං (සී॰)</n> කරිය ධොතපත්තායො।
gae:රහිතම්හි සුඛනිසින්නා, ඉමා ගිරා අබ්භුදීරෙසුං॥
gax:405:“පාසාදිකාසි අය්යෙ, ඉසිදාසි වයොපි තෙ අපරිහීනො।
gae:කිං දිස්වාන බ්යාලිකං, අථාසි නෙක්ඛම්මමනුයුත්තා”॥
gax:406:එවමනුයුඤ්ජියමානා සා, රහිතෙ ධම්මදෙසනාකුසලා।
gae:ඉසිදාසී වචනමබ්රවි, “සුණ බොධි යථාම්හි පබ්බජිතා॥
gax:407:“උජ්ජෙනියා පුරවරෙ, මය්හං පිතා සීලසංවුතො සෙට්ඨි।
gae:තස්සම්හි එකධීතා, පියා මනාපා ච දයිතා ච॥
gax:408:“අථ මෙ සාකෙතතො වරකා, ආගච්ඡුමුත්තමකුලීනා।
gae:සෙට්ඨී පහූතරතනො, තස්ස මමං සුණ්හමදාසි තාතො॥
gax:409:“සස්සුයා සස්සුරස්ස ච, සායං පාතං පණාමමුපගම්ම।
gae:සිරසා කරොමි පාදෙ, වන්දාමි යථාම්හි අනුසිට්ඨා॥
gax:410:“යා <pb T=.495/> මය්හං සාමිකස්ස, භගිනියො භාතුනො පරිජනො වා।
gae:තමෙකවරකම්පි දිස්වා, උබ්බිග්ගා ආසනං දෙමි॥
gax:411:“අන්නෙන ච පානෙන ච, ඛජ්ජෙන ච යඤ්ච තත්ථ සන්නිහිතං।
gae:ඡාදෙමි උපනයාමි ච, දෙමි ච යං යස්ස පතිරූපං॥
gax:412:“කාලෙන උපට්ඨහිත්වා <n>උට්ඨහිත්වා (ස්යා॰ ක॰), උපට්ඨහිතුං (?)</n>, ඝරං සමුපගමාමි උම්මාරෙ।
gae:ධොවන්තී හත්ථපාදෙ, පඤ්ජලිකා සාමිකමුපෙමි॥
gax:413:“කොච්ඡං පසාදං අඤ්ජනිඤ්ච, ආදාසකඤ්ච ගණ්හිත්වා।
gae:පරිකම්මකාරිකා <pb P=.164/> විය, සයමෙව පතිං විභූසෙමි॥
gax:414:“සයමෙව <pb M=.426/> ඔදනං සාධයාමි, සයමෙව භාජනං ධොවන්තී।
gae:මාතාව එකපුත්තකං, තථා <n>තදා (සී॰)</n> භත්තාරං පරිචරාමි॥
gax:415:“එවං මං භත්තිකතං, අනුරත්තං කාරිකං නිහතමානං।
gae:උට්ඨායිකං <n>උට්ඨාහිකං (ක॰)</n> අනලසං, සීලවතිං දුස්සතෙ භත්තා॥
gax:416:“සො මාතරඤ්ච පිතරඤ්ච, භණති ‘ආපුච්ඡහං ගමිස්සාමි।
gae:ඉසිදාසියා න සහ වච්ඡං, එකාගාරෙහං <n>එකඝරෙප’හං (?)</n> සහ වත්ථුං’॥
gax:417:“‘මා එවං පුත්ත අවච, ඉසිදාසී පණ්ඩිතා පරිබ්යත්තා।
gae:උට්ඨායිකා අනලසා, කිං තුය්හං න රොචතෙ පුත්ත’॥
gax:418:“‘න <pb V=.346/> ච මෙ හිංසති කිඤ්චි, න චහං ඉසිදාසියා සහ වච්ඡං।
gae:දෙස්සාව මෙ අලං මෙ, අපුච්ඡාහං <n>ආපුච්ඡාහං (ස්යා॰), ආපුච්ඡහං-නාපුච්ඡහං (?)</n> ගමිස්සාමි’॥
gax:419:“තස්ස වචනං සුණිත්වා, සස්සු සසුරො ච මං අපුච්ඡිංසු।
gae:‘කිස්ස <n>කිංස (?)</n> තයා අපරද්ධං, භණ විස්සට්ඨා යථාභූතං’॥
gax:420:“‘නපිහං <pb T=.496/> අපරජ්ඣං කිඤ්චි, නපි හිංසෙමි න භණාමි දුබ්බචනං।
gae:කිං සක්කා කාතුය්යෙ, යං මං විද්දෙස්සතෙ භත්තා’॥
gax:421:“තෙ මං පිතුඝරං පටිනයිංසු, විමනා දුඛෙන අධිභූතා।
gae:‘පුත්තමනුරක්ඛමානා, ජිතාම්හසෙ රූපිනිං ලක්ඛිං’॥
gax:422:“අථ මං අදාසි තාතො, අඩ්ඪස්ස ඝරම්හි දුතියකුලිකස්ස।
gae:තතො උපඩ්ඪසුඞ්කෙන, යෙන මං වින්දථ සෙට්ඨි॥
gax:423:“තස්සපි ඝරම්හි මාසං, අවසිං අථ සොපි මං පටිච්ඡරයි <n>පටිච්ඡසි (සී॰ ක॰), පටිච්ඡති (ස්යා॰), පටිච්ඡරති (ක॰)</n>।
gae:දාසීව <pb P=.165/> උපට්ඨහන්තිං, අදූසිකං සීලසම්පන්නං॥
gax:424:“භික්ඛාය ච විචරන්තං, දමකං දන්තං මෙ පිතා භණති।
gae:‘හොහිසි <n>සොහිසි (සබ්බත්ථ)</n> මෙ ජාමාතා, නික්ඛිප පොට්ඨිඤ්ච <n>පොන්තිං (සී॰ ස්යා॰)</n> ඝටිකඤ්ච’॥
gax:425:“සොපි වසිත්වා පක්ඛං <n>පක්කමථ (සී॰)</n>, අථ තාතං භණති ‘දෙහි මෙ පොට්ඨිං।
gae:ඝටිකඤ්ච මල්ලකඤ්ච, පුනපි භික්ඛං චරිස්සාමි’॥
gax:426:“අථ <pb M=.427/> නං භණතී තාතො, අම්මා සබ්බො ච මෙ ඤාතිගණවග්ගො।
gae:‘කිං තෙ න කීරති ඉධ, භණ ඛිප්පං තං තෙ කරිහි’ති॥
gax:427:“එවං භණිතො භණති, ‘යදි මෙ අත්තා සක්කොති අලං මය්හං।
gae:ඉසිදාසියා න සහ වච්ඡං, එකඝරෙහං සහ වත්ථුං’॥
gax:428:“විස්සජ්ජිතො ගතො සො, අහම්පි එකාකිනී විචින්තෙමි।
gae:‘ආපුච්ඡිතූන ගච්ඡං, මරිතුයෙ <n>මරිතායෙ (සී॰), මරිතුං (ස්යා॰)</n> වා පබ්බජිස්සං වා’॥
gax:429:“අථ අය්යා ජිනදත්තා, ආගච්ඡී ගොචරාය චරමානා।
gae:තාතකුලං <pb T=.497/> විනයධරී, බහුස්සුතා සීලසම්පන්නා॥
gax:430:“තං දිස්වාන අම්හාකං, උට්ඨායාසනං තස්සා පඤ්ඤාපයිං।
gae:නිසින්නාය ච පාදෙ, වන්දිත්වා භොජනමදාසිං॥
gax:431:“අන්නෙන <pb V=.347/> ච පානෙන ච, ඛජ්ජෙන ච යඤ්ච තත්ථ සන්නිහිතං।
gae:සන්තප්පයිත්වා අවචං, ‘අය්යෙ ඉච්ඡාමි පබ්බජිතුං’॥
gax:432:“අථ මං භණතී තාතො, ‘ඉධෙව පුත්තක <n>පුත්තිකෙ (ස්යා॰ ක॰)</n> චරාහි ත්වං ධම්මං।
gae:අන්නෙන ච පානෙන ච, තප්පය සමණෙ ද්විජාතී ච’॥
gax:433:“අථහං භණාමි තාතං, රොදන්තී අඤ්ජලිං පණාමෙත්වා।
gae:‘පාපඤ්හි මයා පකතං, කම්මං තං නිජ්ජරෙස්සාමි’॥
gax:434:“අථ <pb P=.166/> මං භණතී තාතො, ‘පාපුණ බොධිඤ්ච අග්ගධම්මඤ්ච।
gae:නිබ්බානඤ්ච ලභස්සු, යං සච්ඡිකරී ද්විපදසෙට්ඨො’॥
gax:435:“මාතාපිතූ අභිවාදයිත්වා, සබ්බඤ්ච ඤාතිගණවග්ගං।
gae:සත්තාහං පබ්බජිතා, තිස්සො විජ්ජා අඵස්සයිං॥
gax:436:“ජානාමි අත්තනො සත්ත, ජාතියො යස්සයං ඵලවිපාකො।
gae:තං තව ආචික්ඛිස්සං, තං එකමනා නිසාමෙහි॥
gax:437:“නගරම්හි එරකච්ඡෙ <n>එරකකච්ඡෙ (ස්යා॰ ක॰)</n>, සුවණ්ණකාරො අහං පහූතධනො।
gae:යොබ්බනමදෙන මත්තො සො, පරදාරං අසෙවිහං॥
gax:438:“සොහං තතො චවිත්වා, නිරයම්හි අපච්චිසං චිරං।
gae:පක්කො තතො ච උට්ඨහිත්වා, මක්කටියා කුච්ඡිමොක්කමිං॥
gax:439:“සත්තාහජාතකං <pb T=.498/> <pb M=.428/> මං, මහාකපි යූථපො නිල්ලච්ඡෙසි।
gae:තස්සෙතං කම්මඵලං, යථාපි ගන්ත්වාන පරදාරං॥
gax:440:“සොහං තතො චවිත්වා, කාලං කරිත්වා සින්ධවාරඤ්ඤෙ।
gae:කාණාය ච ඛඤ්ජාය ච, එළකියා කුච්ඡිමොක්කමිං॥
gax:441:“ද්වාදස වස්සානි අහං, නිල්ලච්ඡිතො දාරකෙ පරිවහිත්වා।
gae:කිමිනාවට්ටො අකල්ලො, යථාපි ගන්ත්වාන පරදාරං॥
gax:442:“සොහං තතො චවිත්වා, ගොවාණිජකස්ස ගාවියා ජාතො।
gae:වච්ඡො ලාඛාතම්බො, නිල්ලච්ඡිතො ද්වාදසෙ මාසෙ॥
gax:443:“වොඪූන <n>තෙ පුන (ස්යා॰ ක॰), වොධුන (ක॰ අට්ඨ॰)</n> නඞ්ගලමහං, සකටඤ්ච ධාරයාමි।
gae:අන්ධොවට්ටො අකල්ලො, යථාපි ගන්ත්වාන පරදාරං॥
gax:444:“සොහං තතො චවිත්වා, වීථියා දාසියා ඝරෙ ජාතො।
gae:නෙව මහිලා න පුරිසො, යථාපි ගන්ත්වාන පරදාරං॥
gax:445:“තිංසතිවස්සම්හි <pb V=.348/> <pb P=.167/> මතො, සාකටිකකුලම්හි දාරිකා ජාතා।
gae:කපණම්හි අප්පභොගෙ, ධනික <n>අණික (අට්ඨ॰), තංසංවණ්ණනායම්පි අත්ථයුත්ති ගවෙසිතබ්බා</n> පුරිසපාතබහුලම්හි॥
gax:446:“තං මං තතො සත්ථවාහො, උස්සන්නාය විපුලාය වඩ්ඪියා।
gae:ඔකඩ්ඪති විලපන්තිං, අච්ඡින්දිත්වා කුලඝරස්මා॥
gax:447:“අථ සොළසමෙ වස්සෙ, දිස්වා මං පත්තයොබ්බනං කඤ්ඤං।
gae:ඔරුන්ධතස්ස පුත්තො, ගිරිදාසො නාම නාමෙන॥
gax:448:“තස්සපි අඤ්ඤා භරියා, සීලවතී ගුණවතී යසවතී ච।
gae:අනුරත්තා <pb T=.499/> <n>අනුවත්තා (ක॰)</n> භත්තාරං, තස්සාහං <n>තස්ස තං (?)</n> විද්දෙසනමකාසිං॥
gax:449:“තස්සෙතං කම්මඵලං, යං මං අපකීරිතූන ගච්ඡන්ති।
gae:දාසීව උපට්ඨහන්තිං, තස්සපි අන්තො කතො මයා”ති॥
cen:… ඉසිදාසී ථෙරී…।
cen:චත්තාලීසනිපාතො නිට්ඨිතො।
