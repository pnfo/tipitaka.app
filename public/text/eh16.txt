cha:16:වීසතිනිපාතො
sub:1:අධිමුත්තත්ථෙරගාථා
gax:705:“යඤ්ඤත්ථං <pb M=.320/> <pb V=.255/> <pb P=.71/> වා ධනත්ථං වා, යෙ හනාම මයං පුරෙ।
gae:අවසෙසං <n>අවසෙ තං (සී॰ අට්ඨ॰ මූලපාඨො), අවසෙසානං (අට්ඨ॰?)</n> භයං හොති, වෙධන්ති විලපන්ති ච॥
gax:706:“තස්ස තෙ නත්ථි භීතත්තං, භිය්යො වණ්ණො පසීදති।
gae:කස්මා න පරිදෙවෙසි, එවරූපෙ මහබ්භයෙ॥
gax:707:“නත්ථි චෙතසිකං දුක්ඛං, අනපෙක්ඛස්ස ගාමණි।
gae:අතික්කන්තා භයා සබ්බෙ, ඛීණසංයොජනස්ස වෙ॥
gax:708:“ඛීණාය භවනෙත්තියා, දිට්ඨෙ ධම්මෙ යථාතථෙ।
gae:න <pb T=.370/> භයං මරණෙ හොති, භාරනික්ඛෙපනෙ යථා॥
gax:709:“සුචිණ්ණං බ්රහ්මචරියං මෙ, මග්ගො චාපි සුභාවිතො।
gae:මරණෙ මෙ භයං නත්ථි, රොගානමිව සඞ්ඛයෙ॥
gax:710:“සුචිණ්ණං බ්රහ්මචරියං මෙ, මග්ගො චාපි සුභාවිතො।
gae:නිරස්සාදා භවා දිට්ඨා, විසං පිත්වාව <n>පීත්වාව (සී॰)</n> ඡඩ්ඩිතං॥
gax:711:“පාරගූ අනුපාදානො, කතකිච්චො අනාසවො।
gae:තුට්ඨො ආයුක්ඛයා හොති, මුත්තො ආඝාතනා යථා॥
gax:712:“උත්තමං ධම්මතං පත්තො, සබ්බලොකෙ අනත්ථිකො।
gae:ආදිත්තාව ඝරා මුත්තො, මරණස්මිං න සොචති॥
gax:713:“යදත්ථි සඞ්ගතං කිඤ්චි, භවො වා යත්ථ ලබ්භති।
gae:සබ්බං අනිස්සරං එතං, ඉති වුත්තං මහෙසිනා॥
gax:714:“යො තං තථා පජානාති, යථා බුද්ධෙන දෙසිතං।
gae:න ගණ්හාති භවං කිඤ්චි, සුතත්තංව අයොගුළං॥
gax:715:“න මෙ හොති ‘අහොසි’න්ති, ‘භවිස්ස’න්ති න හොති මෙ।
gae:සඞ්ඛාරා විගමිස්සන්ති, තත්ථ කා පරිදෙවනා॥
gax:716:“සුද්ධං ධම්මසමුප්පාදං, සුද්ධං සඞ්ඛාරසන්තතිං।
gae:පස්සන්තස්ස යථාභූතං, න භයං හොති ගාමණි॥
gax:717:“තිණකට්ඨසමං <pb M=.321/> <pb V=.256/> ලොකං, යදා පඤ්ඤාය පස්සති।
gae:මමත්තං සො අසංවින්දං, ‘නත්ථි මෙ’ති න සොචති॥
gax:718:“උක්කණ්ඨාමි <pb P=.72/> සරීරෙන, භවෙනම්හි අනත්ථිකො।
gae:සොයං <pb T=.371/> භිජ්ජිස්සති කායො, අඤ්ඤො ච න භවිස්සති॥
gax:719:“යං වො කිච්චං සරීරෙන, තං කරොථ යදිච්ඡථ।
gae:න මෙ තප්පච්චයා තත්ථ, දොසො පෙමඤ්ච හෙහිති”॥
gax:720:තස්ස තං වචනං සුත්වා, අබ්භුතං ලොමහංසනං।
gae:සත්ථානි නික්ඛිපිත්වාන, මාණවා එතදබ්රවුං॥
gax:721:“කිං භදන්තෙ කරිත්වාන, කො වා ආචරියො තව।
gae:කස්ස සාසනමාගම්ම, ලබ්භතෙ තං අසොකතා”॥
gax:722:“සබ්බඤ්ඤූ සබ්බදස්සාවී, ජිනො ආචරියො මම।
gae:මහාකාරුණිකො සත්ථා, සබ්බලොකතිකිච්ඡකො॥
gax:723:“තෙනායං දෙසිතො ධම්මො, ඛයගාමී අනුත්තරො।
gae:තස්ස සාසනමාගම්ම, ලබ්භතෙ තං අසොකතා”॥
gax:724:සුත්වාන චොරා ඉසිනො සුභාසිතං, නික්ඛිප්ප සත්ථානි ච ආවුධානි ච।
gae:තම්හා ච කම්මා විරමිංසු එකෙ, එකෙ ච පබ්බජ්ජමරොචයිංසු॥
gax:725:තෙ පබ්බජිත්වා සුගතස්ස සාසනෙ, භාවෙත්ව බොජ්ඣඞ්ගබලානි පණ්ඩිතා।
gae:උදග්ගචිත්තා සුමනා කතින්ද්රියා, ඵුසිංසු නිබ්බානපදං අසඞ්ඛතන්ති॥
cen:…අධිමුත්තො ථෙරො…।
sub:2:පාරාපරියත්ථෙරගාථා
gax:726:“සමණස්ස <pb T=.372/> අහු චින්තා, පාරාපරියස්ස භික්ඛුනො।
gae:එකකස්ස නිසින්නස්ස, පවිවිත්තස්ස ඣායිනො॥
gax:727:“කිමානුපුබ්බං පුරිසො, කිං වතං කිං සමාචාරං।
gae:අත්තනො කිච්චකාරීස්ස, න ච කඤ්චි විහෙඨයෙ॥
gax:728:“ඉන්ද්රියානි <pb M=.322/> මනුස්සානං, හිතාය අහිතාය ච।
gae:අරක්ඛිතානි අහිතාය, රක්ඛිතානි හිතාය ච॥
gax:729:“ඉන්ද්රියානෙව සාරක්ඛං, ඉන්ද්රියානි ච ගොපයං।
gae:අත්තනො කිච්චකාරීස්ස, න ච කඤ්චි විහෙඨයෙ॥
gax:730:“චක්ඛුන්ද්රියං <pb V=.257/> චෙ රූපෙසු, ගච්ඡන්තං අනිවාරයං।
gae:අනාදීනවදස්සාවී, සො දුක්ඛා න හි මුච්චති॥
gax:731:“සොතින්ද්රියං චෙ සද්දෙසු, ගච්ඡන්තං අනිවාරයං।
gae:අනාදීනවදස්සාවී, සො දුක්ඛා න හි මුච්චති॥
gax:732:“අනිස්සරණදස්සාවී <pb P=.73/>, ගන්ධෙ චෙ පටිසෙවති।
gae:න සො මුච්චති දුක්ඛම්හා, ගන්ධෙසු අධිමුච්ඡිතො॥
gax:733:“අම්බිලං මධුරග්ගඤ්ච, තිත්තකග්ගමනුස්සරං।
gae:රසතණ්හාය ගධිතො, හදයං නාවබුජ්ඣති॥
gax:734:“සුභාන්යප්පටිකූලානි, ඵොට්ඨබ්බානි අනුස්සරං।
gae:රත්තො රාගාධිකරණං, විවිධං වින්දතෙ දුඛං॥
gax:735:“මනං චෙතෙහි ධම්මෙහි, යො න සක්කොති රක්ඛිතුං।
gae:තතො <pb T=.373/> නං දුක්ඛමන්වෙති, සබ්බෙහෙතෙහි පඤ්චහි॥
gax:736:“පුබ්බලොහිතසම්පුණ්ණං, බහුස්ස කුණපස්ස ච।
gae:නරවීරකතං වග්ගුං, සමුග්ගමිව චිත්තිතං॥
gax:737:“කටුකං මධුරස්සාදං, පියනිබන්ධනං දුඛං।
gae:ඛුරංව මධුනා ලිත්තං, උල්ලිහං නාවබුජ්ඣති॥
gax:738:“ඉත්ථිරූපෙ ඉත්ථිසරෙ, ඵොට්ඨබ්බෙපි ච ඉත්ථියා।
gae:ඉත්ථිගන්ධෙසු සාරත්තො, විවිධං වින්දතෙ දුඛං॥
gax:739:“ඉත්ථිසොතානි සබ්බානි, සන්දන්ති පඤ්ච පඤ්චසු।
gae:තෙසමාවරණං කාතුං, යො සක්කොති වීරියවා॥
gax:740:“සො අත්ථවා සො ධම්මට්ඨො, සො දක්ඛො සො විචක්ඛණො।
gae:කරෙය්ය රමමානොපි, කිච්චං ධම්මත්ථසංහිතං॥
gax:741:“අථො <pb M=.323/> සීදති සඤ්ඤුත්තං, වජ්ජෙ කිච්චං නිරත්ථකං।
gae:‘න තං කිච්ච’න්ති මඤ්ඤිත්වා, අප්පමත්තො විචක්ඛණො॥
gax:742:“යඤ්ච අත්ථෙන සඤ්ඤුත්තං, යා ච ධම්මගතා රති।
gae:තං සමාදාය වත්තෙථ, සා හි වෙ උත්තමා රති॥
gax:743:“උච්චාවචෙහුපායෙහි, පරෙසමභිජිගීසති।
gae:හන්ත්වා වධිත්වා අථ සොචයිත්වා, ආලොපති සාහසා යො පරෙසං॥
gax:744:“තච්ඡන්තො ආණියා ආණිං, නිහන්ති බලවා යථා।
gae:ඉන්ද්රියානින්ද්රියෙහෙව <pb T=.374/>, නිහන්ති කුසලො තථා॥
gax:745:“සද්ධං <pb V=.258/> වීරියං සමාධිඤ්ච, සතිපඤ්ඤඤ්ච භාවයං।
gae:පඤ්ච පඤ්චහි හන්ත්වාන, අනීඝො යාති බ්රාහ්මණො॥
gax:746:“සො අත්ථවා සො ධම්මට්ඨො, කත්වා වාක්යානුසාසනිං।
gae:සබ්බෙන සබ්බං බුද්ධස්ස, සො නරො සුඛමෙධතී”ති॥
cen:…පාරාපරියො ථෙරො…।
sub:3:තෙලකානිත්ථෙරගාථා
gax:747:“චිරරත්තං වතාතාපී, ධම්මං අනුවිචින්තයං।
gae:සමං චිත්තස්ස නාලත්ථං, පුච්ඡං සමණබ්රාහ්මණෙ॥
gax:748:“‘කො <pb P=.74/> සො පාරඞ්ගතො ලොකෙ, කො පත්තො අමතොගධං।
gae:කස්ස ධම්මං පටිච්ඡාමි, පරමත්ථවිජානනං’॥
gax:749:“අන්තොවඞ්කගතො ආසි, මච්ඡොව ඝසමාමිසං।
gae:බද්ධො මහින්දපාසෙන, වෙපචිත්යසුරො යථා॥
gax:750:“අඤ්ඡාමි නං න මුඤ්චාමි, අස්මා සොකපරිද්දවා।
gae:කො මෙ බන්ධං මුඤ්චං ලොකෙ, සම්බොධිං වෙදයිස්සති॥
gax:751:“සමණං බ්රාහ්මණං වා කං, ආදිසන්තං පභඞ්ගුනං॥
gae:කස්ස ධම්මං පටිච්ඡාමි, ජරාමච්චුපවාහනං॥
gax:752:“විචිකිච්ඡාකඞ්ඛාගන්ථිතං, සාරම්භබලසඤ්ඤුතං।
gae:කොධප්පත්තමනත්ථද්ධං, අභිජප්පප්පදාරණං॥
gax:753:“තණ්හාධනුසමුට්ඨානං <pb M=.324/>, ද්වෙ ච පන්නරසායුතං <n>ද්වෙධාපන්නරසායුතං (?)</n>।
gae:පස්ස <pb T=.375/> ඔරසිකං බාළ්හං, භෙත්වාන යදි <n>යද (සී॰ අට්ඨ॰) හදි (?) “හදයෙ”ති තංසංවණ්ණනා</n> තිට්ඨති॥
gax:754:“අනුදිට්ඨීනං අප්පහානං, සඞ්කප්පපරතෙජිතං।
gae:තෙන විද්ධො පවෙධාමි, පත්තංව මාලුතෙරිතං॥
gax:755:“අජ්ඣත්තං මෙ සමුට්ඨාය, ඛිප්පං පච්චති මාමකං।
gae:ඡඵස්සායතනී කායො, යත්ථ සරති සබ්බදා॥
gax:756:“තං න පස්සාමි තෙකිච්ඡං, යො මෙතං සල්ලමුද්ධරෙ।
gae:නානාරජ්ජෙන සත්ථෙන <n>නාරග්ගෙන න සත්ථෙන (?)</n>, නාඤ්ඤෙන විචිකිච්ඡිතං॥
gax:757:“කො මෙ අසත්ථො අවණො, සල්ලමබ්භන්තරපස්සයං।
gae:අහිංසං සබ්බගත්තානි, සල්ලං මෙ උද්ධරිස්සති॥
gax:758:“ධම්මප්පති <pb V=.259/> හි සො සෙට්ඨො, විසදොසප්පවාහකො।
gae:ගම්භීරෙ පතිතස්ස මෙ, ථලං පාණිඤ්ච දස්සයෙ॥
gax:759:“රහදෙහමස්මි ඔගාළ්හො, අහාරියරජමත්තිකෙ।
gae:මායාඋසූයසාරම්භ, ථිනමිද්ධමපත්ථටෙ॥
gax:760:“උද්ධච්චමෙඝථනිතං, සංයොජනවලාහකං।
gae:වාහා වහන්ති කුද්දිට්ඨිං <n>දුද්දිට්ඨිං (සී॰ ධ॰ ප॰ 339)</n>, සඞ්කප්පා රාගනිස්සිතා॥
gax:761:“සවන්ති සබ්බධි සොතා, ලතා උබ්භිජ්ජ තිට්ඨති।
gae:තෙ සොතෙ කො නිවාරෙය්ය, තං ලතං කො හි ඡෙච්ඡති॥
gax:762:“වෙලං <pb P=.75/> කරොථ භද්දන්තෙ, සොතානං සන්නිවාරණං।
gae:මා තෙ මනොමයො සොතො, රුක්ඛංව සහසා ලුවෙ॥
gax:763:“එවං <pb T=.376/> මෙ භයජාතස්ස, අපාරා පාරමෙසතො।
gae:තාණො පඤ්ඤාවුධො සත්ථා, ඉසිසඞ්ඝනිසෙවිතො॥
gax:764:“සොපාණං සුගතං සුද්ධං, ධම්මසාරමයං දළ්හං।
gae:පාදාසි වුය්හමානස්ස, ‘මා භායී’ති ච මබ්රවි॥
gax:765:“සතිපට්ඨානපාසාදං, ආරුය්හ පච්චවෙක්ඛිසං।
gae:යං තං පුබ්බෙ අමඤ්ඤිස්සං, සක්කායාභිරතං පජං॥
gax:766:“යදා <pb M=.325/> ච මග්ගමද්දක්ඛිං, නාවාය අභිරූහනං।
gae:අනධිට්ඨාය අත්තානං, තිත්ථමද්දක්ඛිමුත්තමං॥
gax:767:“සල්ලං අත්තසමුට්ඨානං, භවනෙත්තිප්පභාවිතං।
gae:එතෙසං අප්පවත්තාය <n>අප්පවත්තියා (?)</n>, දෙසෙසි මග්ගමුත්තමං॥
gax:768:“දීඝරත්තානුසයිතං, චිරරත්තමධිට්ඨිතං।
gae:බුද්ධො මෙපානුදී ගන්ථං, විසදොසප්පවාහනො”ති॥
cen:…තෙලකානි ථෙරො…।
sub:4:රට්ඨපාලත්ථෙරගාථා
gax:769:<n>ම॰ නි॰ 2.302</n> “පස්ස චිත්තකතං බිම්බං, අරුකායං සමුස්සිතං।
gae:ආතුරං බහුසඞ්කප්පං, යස්ස නත්ථි ධුවං ඨිති॥
gax:770:“පස්ස චිත්තකතං රූපං, මණිනා කුණ්ඩලෙන ච।
gae:අට්ඨිං තචෙන ඔනද්ධං, සහ වත්ථෙහි සොභති॥
gax:771:“අලත්තකකතා <pb V=.260/> පාදා, මුඛං චුණ්ණකමක්ඛිතං।
gae:අලං බාලස්ස මොහාය, නො ච පාරගවෙසිනො॥
gax:772:“අට්ඨපදකතා <pb T=.377/> කෙසා, නෙත්තා අඤ්ජනමක්ඛිතා।
gae:අලං බාලස්ස මොහාය, නො ච පාරගවෙසිනො॥
gax:773:“අඤ්ජනීව නවා චිත්තා, පූතිකායො අලඞ්කතො।
gae:අලං බාලස්ස මොහාය, නො ච පාරගවෙසිනො॥
gax:774:“ඔදහි මිගවො පාසං, නාසදා වාගුරං මිගො।
gae:භුත්වා නිවාපං ගච්ඡාම, කන්දන්තෙ මිගබන්ධකෙ॥
gax:775:“ඡින්නො පාසො මිගවස්ස, නාසදා වාගුරං මිගො।
gae:භුත්වා නිවාපං ගච්ඡාම, සොචන්තෙ මිගලුද්දකෙ॥
gax:776:“පස්සාමි ලොකෙ සධනෙ මනුස්සෙ, ලද්ධාන විත්තං න දදන්ති මොහා।
gae:ලුද්ධා <pb P=.76/> ධනං සන්නිචයං කරොන්ති, භිය්යොව කාමෙ අභිපත්ථයන්ති॥
gax:777:“රාජා <pb M=.326/> පසය්හප්පථවිං විජෙත්වා, සසාගරන්තං මහිමාවසන්තො।
gae:ඔරං සමුද්දස්ස අතිත්තරූපො, පාරං සමුද්දස්සපි පත්ථයෙථ॥
gax:778:“රාජා ච අඤ්ඤෙ ච බහූ මනුස්සා, අවීතතණ්හා මරණං උපෙන්ති।
gae:ඌනාව හුත්වාන ජහන්ති දෙහං, කාමෙහි ලොකම්හි න හත්ථි තිත්ති॥
gax:779:“කන්දන්ති <pb T=.378/> නං ඤාතී පකිරිය කෙසෙ, අහො වතා නො අමරාති චාහු।
gae:වත්ථෙන නං පාරුතං නීහරිත්වා, චිතං සමොධාය තතො ඩහන්ති॥
gax:780:“සො ඩය්හති සූලෙහි තුජ්ජමානො, එකෙන වත්ථෙන <n>එතෙන ගත්ථෙන (ක॰)</n> පහාය භොගෙ।
gae:න මීයමානස්ස භවන්ති තාණා, ඤාතී ච මිත්තා අථ වා සහායා॥
gax:781:“දායාදකා තස්ස ධනං හරන්ති, සත්තො පන ගච්ඡති යෙන කම්මං।
gae:න මීයමානං ධනමන්වෙති <n>මන්විති (ක॰)</n> කිඤ්චි, පුත්තා ච දාරා ච ධනඤ්ච රට්ඨං॥
gax:782:“න දීඝමායුං ලභතෙ ධනෙන, න චාපි විත්තෙන ජරං විහන්ති।
gae:අප්පප්පං හිදං ජීවිතමාහු ධීරා, අසස්සතං විප්පරිණාමධම්මං॥
gax:783:“අඩ්ඪා දලිද්දා ච ඵුසන්ති ඵස්සං, බාලො ච ධීරො ච තථෙව ඵුට්ඨො।
gae:බාලො හි බාල්යා වධිතොව සෙති, ධීරො <pb T=.379/> ච නො වෙධති ඵස්සඵුට්ඨො॥
gax:784:“තස්මා <pb M=.327/> හි පඤ්ඤාව ධනෙන සෙය්යා, යාය වොසානමිධාධිගච්ඡති।
gae:අබ්යොසිතත්තා හි භවාභවෙසු, පාපානි කම්මානි කරොති මොහා॥
gax:785:“උපෙති <pb P=.77/> ගබ්භඤ්ච පරඤ්ච ලොකං, සංසාරමාපජ්ජ පරම්පරාය।
gae:තස්සප්පපඤ්ඤො අභිසද්දහන්තො, උපෙති ගබ්භඤ්ච පරඤ්ච ලොකං॥
gax:786:“චොරො <pb V=.261/> යථා සන්ධිමුඛෙ ගහීතො, සකම්මුනා හඤ්ඤති පාපධම්මො।
gae:එවං පජා පෙච්ච පරම්හි ලොකෙ, සකම්මුනා හඤ්ඤති පාපධම්මො॥
gax:787:“කාමා හි චිත්රා මධුරා මනොරමා, විරූපරූපෙන මථෙන්ති චිත්තං।
gae:ආදීනවං කාමගුණෙසු දිස්වා, තස්මා අහං පබ්බජිතොම්හි රාජ॥
gax:788:“දුමප්ඵලානීව පතන්ති මාණවා, දහරා ච වුඩ්ඪා ච සරීරභෙදා।
gae:එතම්පි <pb T=.380/> දිස්වා පබ්බජිතොම්හි රාජ, අපණ්ණකං සාමඤ්ඤමෙව සෙය්යො॥
gax:789:“සද්ධායාහං පබ්බජිතො, උපෙතො ජිනසාසනෙ।
gae:අවජ්ඣා මය්හං පබ්බජ්ජා, අනණො භුඤ්ජාමි භොජනං॥
gax:790:“කාමෙ ආදිත්තතො දිස්වා, ජාතරූපානි සත්ථතො।
gae:ගබ්භවොක්කන්තිතො දුක්ඛං, නිරයෙසු මහබ්භයං॥
gax:791:“එතමාදීනවං ඤත්වා, සංවෙගං අලභිං තදා।
gae:සොහං විද්ධො තදා සන්තො, සම්පත්තො ආසවක්ඛයං॥
gax:792:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:793:“යස්සත්ථාය පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො”ති॥
cen:… රට්ඨපාලො ථෙරො…।
sub:5:මාලුක්යපුත්තත්ථෙරගාථා
gax:794:<n>සං॰ නි॰ 4.95</n> “රූපං <pb M=.328/> දිස්වා සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:795:“තස්ස <pb T=.381/> වඩ්ඪන්ති වෙදනා, අනෙකා රූපසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන <n>නිබ්බානං (සී॰)</n> වුච්චති॥
gax:796:“සද්දං සුත්වා සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:797:“තස්ස වඩ්ඪන්ති වෙදනා, අනෙකා සද්දසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන වුච්චති॥
gax:798:“ගන්ධං ඝත්වා සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:799:“තස්ස <pb V=.262/> වඩ්ඪන්ති වෙදනා, අනෙකා ගන්ධසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන වුච්චති॥
gax:800:“රසං භොත්වා සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:801:“තස්ස <pb T=.382/> වඩ්ඪන්ති වෙදනා, අනෙකා රසසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන වුච්චති॥
gax:802:“ඵස්සං <pb P=.78/> ඵුස්ස සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:803:“තස්ස වඩ්ඪන්ති වෙදනා, අනෙකා ඵස්සසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන වුච්චති॥
gax:804:“ධම්මං ඤත්වා සති මුට්ඨා, පියං නිමිත්තං මනසි කරොතො।
gae:සාරත්තචිත්තො වෙදෙති, තඤ්ච අජ්ඣොස්ස තිට්ඨති॥
gax:805:“තස්ස <pb M=.329/> වඩ්ඪන්ති වෙදනා, අනෙකා ධම්මසම්භවා।
gax:අභිජ්ඣා ච විහෙසා ච, චිත්තමස්සූපහඤ්ඤති।
gae:එවමාචිනතො දුක්ඛං, ආරා නිබ්බාන වුච්චති॥
gax:806:“න සො රජ්ජති රූපෙසු, රූපං දිස්වා පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:807:“යථාස්ස පස්සතො රූපං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති॥
gax:808:“න සො රජ්ජති සද්දෙසු, සද්දං සුත්වා පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:809:“යථාස්ස සුණතො සද්දං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති॥
gax:810:“න සො රජ්ජති ගන්ධෙසු, ගන්ධං ඝත්වා පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:811:“යථාස්ස <pb V=.263/> ඝායතො ගන්ධං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති॥
gax:812:“න <pb T=.383/> සො රජ්ජති රසෙසු, රසං භොත්වා පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:813:“යථාස්ස සායරතො රසං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති॥
gax:814:“න සො රජ්ජති ඵස්සෙසු, ඵස්සං ඵුස්ස පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:815:“යථාස්ස ඵුසතො ඵස්සං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති॥
gax:816:“න සො රජ්ජති ධම්මෙසු, ධම්මං ඤත්වා පතිස්සතො।
gae:විරත්තචිත්තො වෙදෙති, තඤ්ච නාජ්ඣොස්ස තිට්ඨති॥
gax:817:“යථාස්ස <pb M=.330/> විජානතො ධම්මං, සෙවතො චාපි වෙදනං।
gax:ඛීයති නොපචීයති, එවං සො චරතී සතො।
gae:එවං අපචිනතො දුක්ඛං, සන්තිකෙ නිබ්බාන වුච්චති”॥
cen:… මාලුක්යපුත්තො ථෙරො…।
sub:6:සෙලත්ථෙරගාථා
gax:818:“පරිපුණ්ණකායො සුරුචි, සුජාතො චාරුදස්සනො।
gae:සුවණ්ණවණ්ණොසි භගවා, සුසුක්කදාඨොසි වීරියවා <n>සුසුක්කදාඨො විරීයවා (සී॰)</n>॥
gax:819:“නරස්ස හි සුජාතස්ස, යෙ භවන්ති වියඤ්ජනා।
gae:සබ්බෙ <pb T=.384/> තෙ තව කායස්මිං, මහාපුරිසලක්ඛණා॥
gax:820:“පසන්නනෙත්තො සුමුඛො, බ්රහා උජු පතාපවා।
gae:මජ්ඣෙ සමණසඞ්ඝස්ස, ආදිච්චොව විරොචසි॥
gax:821:“කල්යාණදස්සනො භික්ඛු, කඤ්චනසන්නිභත්තචො।
gae:කිං තෙ සමණභාවෙන, එවං උත්තමවණ්ණිනො॥
gax:822:“රාජා <pb V=.264/> අරහසි භවිතුං, චක්කවත්තී රථෙසභො।
gae:චාතුරන්තො විජිතාවී, ජම්බුසණ්ඩස්ස <n>ජම්බුමණ්ඩස්ස (ක॰)</n> ඉස්සරො॥
gax:823:“ඛත්තියා භොගී රාජානො <n>භොගා රාජානො (සී॰ ක॰), භොජරාජානො (ස්යා॰)</n>, අනුයන්තා භවන්ති තෙ।
gae:රාජාභිරාජා <n>රාජාධිරාජා (සී॰ ක॰)</n> මනුජින්දො, රජ්ජං කාරෙහි ගොතම”॥
gax:824:“රාජාහමස්මි <pb P=.79/> සෙල, (සෙලාති භගවා) ධම්මරාජා අනුත්තරො।
gae:ධම්මෙන චක්කං වත්තෙමි, චක්කං අප්පටිවත්තියං”॥
gax:825:“සම්බුද්ධො පටිජානාසි, (ඉති සෙලො බ්රාහ්මණො) ධම්මරාජා අනුත්තරො।
gae:‘ධම්මෙන චක්කං වත්තෙමි’, ඉති භාසථ ගොතම॥
gax:826:“කො නු සෙනාපති භොතො, සාවකො සත්ථුරන්වයො <n>අන්වයො (සී॰)</n>।
gae:කො තෙතමනුවත්තෙති, ධම්මචක්කං පවත්තිතං”॥
gax:827:“මයා <pb M=.331/> පවත්තිතං චක්කං, (සෙලාති භගවා) ධම්මචක්කං අනුත්තරං।
gae:සාරිපුත්තො අනුවත්තෙති, අනුජාතො තථාගතං॥
gax:828:“අභිඤ්ඤෙය්යං අභිඤ්ඤාතං, භාවෙතබ්බඤ්ච භාවිතං।
gae:පහාතබ්බං පහීනං මෙ, තස්මා බුද්ධොස්මි බ්රාහ්මණ॥
gax:829:“විනයස්සු <pb T=.385/> මයි කඞ්ඛං, අධිමුඤ්චස්සු බ්රාහ්මණ।
gae:දුල්ලභං දස්සනං හොති, සම්බුද්ධානං අභිණ්හසො॥
gax:830:“යෙසං වෙ දුල්ලභො ලොකෙ, පාතුභාවො අභිණ්හසො।
gae:සොහං බ්රාහ්මණ බුද්ධොස්මි, සල්ලකත්තො <n>සල්ලකන්තො (සී॰)</n> අනුත්තරො॥
gax:831:“බ්රහ්මභූතො අතිතුලො, මාරසෙනප්පමද්දනො।
gae:සබ්බාමිත්තෙ වසෙ <n>වසී (ස්යා॰ ක॰, ම॰ නි॰ 2.399; සු॰ නි॰ 966)</n> කත්වා, මොදාමි අකුතොභයො”॥
gax:832:“ඉදං භොන්තො නිසාමෙථ, යථා භාසති චක්ඛුමා।
gae:සල්ලකත්තො මහාවීරො, සීහොව නදතී වනෙ॥
gax:833:“බ්රහ්මභූතං අතිතුලං, මාරසෙනප්පමද්දනං।
gae:කො දිස්වා නප්පසීදෙය්ය, අපි කණ්හාභිජාතිකො॥
gax:834:“යො මං ඉච්ඡති අන්වෙතු, යො වා නිච්ඡති ගච්ඡතු।
gae:ඉධාහං පබ්බජිස්සාමි, වරපඤ්ඤස්ස සන්තිකෙ”॥
gax:835:“එතං චෙ රුච්චති භොතො, සම්මාසම්බුද්ධසාසනං।
gae:මයම්පි පබ්බජිස්සාම, වරපඤ්ඤස්ස සන්තිකෙ॥
gax:836:“බ්රාහ්මණා තිසතා ඉමෙ, යාචන්ති පඤ්ජලීකතා।
gae:‘බ්රහ්මචරියං චරිස්සාම, භගවා තව සන්තිකෙ’”॥
gax:837:“ස්වාඛාතං <pb V=.265/> බ්රහ්මචරියං, (සෙලාති භගවා) සන්දිට්ඨිකමකාලිකං।
gae:යත්ථ අමොඝා පබ්බජ්ජා, අප්පමත්තස්ස සික්ඛතො”॥
gax:838:“යං <pb P=.80/> තං සරණමාගම්හ <n>සරණමාගම්ම (සබ්බත්ථ)</n>, ඉතො අට්ඨමෙ <n>අට්ඨමි (ස්යා॰ ක॰)</n> චක්ඛුම।
gae:සත්තරත්තෙන භගවා, දන්තාම්හ තව සාසනෙ॥
gax:839:“තුවං <pb T=.386/> <pb M=.332/> බුද්ධො තුවං සත්ථා, තුවං මාරාභිභූ මුනි।
gae:තුවං අනුසයෙ ඡෙත්වා, තිණ්ණො තාරෙසිමං පජං॥
gax:840:“උපධී තෙ සමතික්කන්තා, ආසවා තෙ පදාලිතා।
gae:සීහොව අනුපාදානො, පහීනභයභෙරවො॥
gax:841:“භික්ඛවො තිසතා ඉමෙ, තිට්ඨන්ති පඤ්ජලීකතා।
gae:පාදෙ වීර පසාරෙහි, නාගා වන්දන්තු සත්ථුනො”ති॥
cen:… සෙලො ථෙරො…।
sub:7:කාළිගොධාපුත්තභද්දියත්ථෙරගාථා
gax:842:“යාතං මෙ හත්ථිගීවාය, සුඛුමා වත්ථා පධාරිතා।
gae:සාලීනං ඔදනො භුත්තො, සුචිමංසූපසෙචනො॥
gax:843:“සොජ්ජ භද්දො සාතතිකො, උඤ්ඡාපත්තාගතෙ රතො।
gae:ඣායති අනුපාදානො, පුත්තො ගොධාය භද්දියො॥
gax:844:“පංසුකූලී සාතතිකො, උඤ්ඡාපත්තාගතෙ රතො।
gae:ඣායති අනුපාදානො, පුත්තො ගොධාය භද්දියො॥
gax:845:“පිණ්ඩපාතී සාතතිකො…පෙ॰…॥
gax:846:“තෙචීවරී සාතතිකො…පෙ॰…॥
gax:847:“සපදානචාරී සාතතිකො…පෙ॰…॥
gax:848:“එකාසනී සාතතිකො…පෙ॰…॥
gax:849:“පත්තපිණ්ඩී සාතතිකො…පෙ॰…॥
gax:850:“ඛලුපච්ඡාභත්තී සාතතිකො…පෙ॰…॥
gax:851:“ආරඤ්ඤිකො සාතතිකො…පෙ॰…॥
gax:852:“රුක්ඛමූලිකො <pb T=.387/> සාතතිකො…පෙ॰…॥
gax:853:“අබ්භොකාසී සාතතිකො…පෙ॰…॥
gax:854:“සොසානිකො සාතතිකො…පෙ॰…॥
gax:855:“යථාසන්ථතිකො සාතතිකො…පෙ॰…॥
gax:856:“නෙසජ්ජිකො <pb M=.333/> <pb V=.266/> සාතතිකො…පෙ॰…॥
gax:857:“අප්පිච්ඡො සාතතිකො…පෙ॰…॥
gax:858:“සන්තුට්ඨො සාතතිකො…පෙ॰…॥
gax:859:“පවිවිත්තො සාතතිකො…පෙ॰…॥
gax:860:“අසංසට්ඨො සාතතිකො…පෙ॰…॥
gax:861:“ආරද්ධවීරියො සාතතිකො…පෙ॰…॥
gax:862:“හිත්වා සතපලං කංසං, සොවණ්ණං සතරාජිකං।
gae:අග්ගහිං මත්තිකාපත්තං, ඉදං දුතියාභිසෙචනං॥
gax:863:“උච්චෙ මණ්ඩලිපාකාරෙ, දළ්හමට්ටාලකොට්ඨකෙ।
gae:රක්ඛිතො ඛග්ගහත්ථෙහි, උත්තසං විහරිං පුරෙ॥
gax:864:“සොජ්ජ භද්දො අනුත්රාසී, පහීනභයභෙරවො।
gae:ඣායති වනමොගය්හ, පුත්තො ගොධාය භද්දියො॥
gax:865:“සීලක්ඛන්ධෙ පතිට්ඨාය, සතිං පඤ්ඤඤ්ච භාවයං।
gae:පාපුණිං අනුපුබ්බෙන, සබ්බසංයොජනක්ඛය”න්ති॥
cen:… භද්දියො කාළිගොධාය පුත්තො ථෙරො…।
sub:8:අඞ්ගුලිමාලත්ථෙරගාථා
gax:866:“ගච්ඡං <pb T=.388/> වදෙසි සමණ ‘ට්ඨිතොම්හි’, මමඤ්ච බ්රූසි ඨිතමට්ඨිතොති।
gae:පුච්ඡාමි <pb P=.81/> තං සමණ එතමත්ථං, ‘කථං ඨිතො ත්වං අහමට්ඨිතොම්හි’”॥
gax:867:“ඨිතො අහං අඞ්ගුලිමාල සබ්බදා, සබ්බෙසු භූතෙසු නිධාය දණ්ඩං।
gae:තුවඤ්ච පාණෙසු අසඤ්ඤතොසි, තස්මා ඨිතොහං තුවමට්ඨිතොසි”॥
gax:868:“චිරස්සං වත මෙ මහිතො මහෙසී, මහාවනං සමණො පච්චපාදි <n>පච්චුපාදි (සබ්බත්ථ)</n>।
gae:සොහං චජිස්සාමි සහස්සපාපං, සුත්වාන ගාථං තව ධම්මයුත්තං”॥
gax:869:ඉච්චෙව <pb M=.334/> චොරො අසිමාවුධඤ්ච, සොබ්භෙ පපාතෙ නරකෙ අන්වකාසි <n>අකිරි (ම॰ නි॰ 2.349)</n>।
gae:අවන්දි චොරො සුගතස්ස පාදෙ, තත්ථෙව පබ්බජ්ජමයාචි බුද්ධං॥
gax:870:බුද්ධො ච ඛො කාරුණිකො මහෙසි, යො සත්ථා ලොකස්ස සදෙවකස්ස।
gae:‘තමෙහි භික්ඛූ’ති තදා අවොච, එසෙව තස්ස අහු භික්ඛුභාවො॥
gax:871:“යො <pb T=.389/> ච පුබ්බෙ පමජ්ජිත්වා, පච්ඡා සො නප්පමජ්ජති।
gae:සොමං ලොකං පභාසෙති, අබ්භා මුත්තොව චන්දිමා॥
gax:872:“යස්ස <pb V=.267/> පාපං කතං කම්මං, කුසලෙන පිධීයති <n>පිථීයති (සී॰ ස්යා॰)</n>।
gae:සොමං ලොකං පභාසෙති, අබ්භා මුත්තොව චන්දිමා॥
gax:873:“යො හවෙ දහරො භික්ඛු, යුඤ්ජති බුද්ධසාසනෙ।
gae:සොමං ලොකං පභාසෙති, අබ්භා මුත්තොව චන්දිමා॥
gax:874:<n>දිසා හි (ස්යා॰ ක॰, ම॰ නි॰ 2.352)</n> “දිසාපි මෙ ධම්මකථං සුණන්තු, දිසාපි මෙ යුඤ්ජන්තු බුද්ධසාසනෙ।
gae:දිසාපි මෙ තෙ මනුජෙ භජන්තු, යෙ ධම්මමෙවාදපයන්ති සන්තො॥
gax:875:“දිසා හි මෙ ඛන්තිවාදානං, අවිරොධප්පසංසිනං।
gae:සුණන්තු ධම්මං කාලෙන, තඤ්ච අනුවිධීයන්තු॥
gax:876:“න හි ජාතු සො මමං හිංසෙ, අඤ්ඤං වා පන කිඤ්චනං <n>කඤ්චිනං (සී॰ ස්යා॰), කඤ්චනං (?)</n>।
gae:පප්පුය්ය පරමං සන්තිං, රක්ඛෙය්ය තසථාවරෙ॥
gax:877:<n>ථෙරගා॰ 19</n> “උදකඤ්හි <pb P=.82/> නයන්ති නෙත්තිකා, උසුකාරා නමයන්ති <n>දමයන්ති (ක॰)</n> තෙජනං।
gae:දාරුං නමයන්ති <n>දමයන්ති (ක॰)</n> තච්ඡකා, අත්තානං දමයන්ති පණ්ඩිතා॥
gax:878:“දණ්ඩෙනෙකෙ <pb M=.335/> දමයන්ති, අඞ්කුසෙභි කසාහි ච।
gae:අදණ්ඩෙන අසත්ථෙන, අහං දන්තොම්හි තාදිනා॥
gax:879:“‘අහිංසකො’ති <pb T=.390/> මෙ නාමං, හිංසකස්ස පුරෙ සතො।
gae:අජ්ජාහං සච්චනාමොම්හි, න නං හිංසාමි කිඤ්චනං <n>කඤ්චිනං (සී॰ ස්යා॰), කඤ්චනං (?)</n>॥
gax:880:“චොරො අහං පුරෙ ආසිං, අඞ්ගුලිමාලොති විස්සුතො।
gae:වුය්හමානො මහොඝෙන, බුද්ධං සරණමාගමං॥
gax:881:“ලොහිතපාණි පුරෙ ආසිං, අඞ්ගුලිමාලොති විස්සුතො।
gae:සරණගමනං පස්ස, භවනෙත්ති සමූහතා॥
gax:882:“තාදිසං කම්මං කත්වාන, බහුං දුග්ගතිගාමිනං।
gae:ඵුට්ඨො කම්මවිපාකෙන, අනණො භුඤ්ජාමි භොජනං॥
gax:883:“පමාදමනුයුඤ්ජන්ති, බාලා දුම්මෙධිනො ජනා।
gae:අප්පමාදඤ්ච මෙධාවී, ධනං සෙට්ඨංව රක්ඛති॥
gax:884:“මා පමාදමනුයුඤ්ජෙථ, මා කාමරතිසන්ථවං <n>සන්ධවං (ක॰)</n>।
gae:අප්පමත්තො හි ඣායන්තො, පප්පොති පරමං සුඛං॥
gax:885:“ස්වාගතං නාපගතං, නෙතං දුම්මන්තිතං මම।
gae:සවිභත්තෙසු ධම්මෙසු, යං සෙට්ඨං තදුපාගමං॥
gax:886:“ස්වාගතං නාපගතං, නෙතං දුම්මන්තිතං මම।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:887:“අරඤ්ඤෙ <pb V=.268/> රුක්ඛමූලෙ වා, පබ්බතෙසු ගුහාසු වා।
gae:තත්ථ තත්ථෙව අට්ඨාසිං, උබ්බිග්ගමනසො තදා॥
gax:888:“සුඛං සයාමි ඨායාමි, සුඛං කප්පෙමි ජීවිතං।
gae:අහත්ථපාසො මාරස්ස, අහො සත්ථානුකම්පිතො॥
gax:889:“බ්රහ්මජච්චො <pb T=.391/> පුරෙ ආසිං, උදිච්චො උභතො අහු।
gae:සොජ්ජ පුත්තො සුගතස්ස, ධම්මරාජස්ස සත්ථුනො॥
gax:890:“වීතතණ්හො අනාදානො, ගුත්තද්වාරො සුසංවුතො।
gae:අඝමූලං වධිත්වාන, පත්තො මෙ ආසවක්ඛයො॥
gax:891:“පරිචිණ්ණො <pb M=.336/> මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා”ති॥
cen:… අඞ්ගුලිමාලො ථෙරො…।
sub:9:අනුරුද්ධත්ථෙරගාථා
gax:892:“පහාය <pb P=.83/> මාතාපිතරො, භගිනී ඤාතිභාතරො।
gae:පඤ්ච කාමගුණෙ හිත්වා, අනුරුද්ධොව ඣායතු॥
gax:893:“සමෙතො නච්චගීතෙහි, සම්මතාළප්පබොධනො।
gae:න තෙන සුද්ධිමජ්ඣගං <n>සුද්ධමජ්ඣගා (සී॰ ක॰), සුද්ධිමජ්ඣගමා (ස්යා॰)</n>, මාරස්ස විසයෙ රතො॥
gax:894:“එතඤ්ච සමතික්කම්ම, රතො බුද්ධස්ස සාසනෙ।
gae:සබ්බොඝං සමතික්කම්ම, අනුරුද්ධොව ඣායති॥
gax:895:“රූපා සද්දා රසා ගන්ධා, ඵොට්ඨබ්බා ච මනොරමා।
gae:එතෙ ච සමතික්කම්ම, අනුරුද්ධොව ඣායති॥
gax:896:“පිණ්ඩපාතපටික්කන්තො, එකො අදුතියො මුනි।
gae:එසති පංසුකූලානි, අනුරුද්ධො අනාසවො॥
gax:897:“විචිනී අග්ගහී ධොවි, රජයී ධාරයී මුනි।
gae:පංසුකූලානි මතිමා, අනුරුද්ධො අනාසවො॥
gax:898:“මහිච්ඡො <pb T=.392/> ච අසන්තුට්ඨො, සංසට්ඨො යො ච උද්ධතො।
gae:තස්ස ධම්මා ඉමෙ හොන්ති, පාපකා සංකිලෙසිකා॥
gax:899:“සතො ච හොති අප්පිච්ඡො, සන්තුට්ඨො අවිඝාතවා।
gae:පවිවෙකරතො විත්තො, නිච්චමාරද්ධවීරියො॥
gax:900:“තස්ස <pb V=.269/> ධම්මා ඉමෙ හොන්ති, කුසලා බොධිපක්ඛිකා।
gae:අනාසවො ච සො හොති, ඉති වුත්තං මහෙසිනා॥
gax:901:“මම සඞ්කප්පමඤ්ඤාය, සත්ථා ලොකෙ අනුත්තරො।
gae:මනොමයෙන කායෙන, ඉද්ධියා උපසඞ්කමි॥
gax:902:“යදා මෙ අහු සඞ්කප්පො, තතො උත්තරි දෙසයි।
gae:නිප්පපඤ්චරතො බුද්ධො, නිප්පපඤ්චමදෙසයි॥
gax:903:“තස්සාහං ධම්මමඤ්ඤාය, විහාසිං සාසනෙ රතො।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:904:“පඤ්චපඤ්ඤාසවස්සානි <pb M=.337/>, යතො නෙසජ්ජිකො අහං।
gae:පඤ්චවීසතිවස්සානි, යතො මිද්ධං සමූහතං॥
gax:905:<n>දී॰ නි॰ 2.222</n> “නාහු අස්සාසපස්සාසා, ඨිතචිත්තස්ස තාදිනො।
gae:අනෙජො සන්තිමාරබ්භ, චක්ඛුමා පරිනිබ්බුතො॥
gax:906:<n>දී॰ නි॰ 2.222</n> “අසල්ලීනෙන චිත්තෙන, වෙදනං අජ්ඣවාසයි।
gae:පජ්ජොතස්සෙව නිබ්බානං, විමොක්ඛො චෙතසො අහු॥
gax:907:“එතෙ පච්ඡිමකා දානි, මුනිනො ඵස්සපඤ්චමා।
gae:නාඤ්ඤෙ <pb T=.393/> ධම්මා භවිස්සන්ති, සම්බුද්ධෙ පරිනිබ්බුතෙ॥
gax:908:“නත්ථි දානි පුනාවාසො, දෙවකායස්මි ජාලිනි।
gae:වික්ඛීණො ජාතිසංසාරො, නත්ථි දානි පුනබ්භවො॥
gax:909:“යස්ස <pb P=.84/> මුහුත්තෙන සහස්සධා, ලොකො සංවිදිතො සබ්රහ්මකප්පො।
gae:වසී ඉද්ධිගුණෙ චුතූපපාතෙ, කාලෙ පස්සති දෙවතා ස භික්ඛු <n>සභික්ඛුනො (සී॰ ක॰)</n>॥
gax:910:“අන්නභාරො <n>අන්නහාරො (සී॰)</n> පුරෙ ආසිං, දලිද්දො ඝාසහාරකො।
gae:සමණං පටිපාදෙසිං, උපරිට්ඨං යසස්සිනං॥
gax:911:“සොම්හි සක්යකුලෙ ජාතො, අනුරුද්ධොති මං විදූ।
gae:උපෙතො නච්චගීතෙහි, සම්මතාළප්පබොධනො॥
gax:912:“අථද්දසාසිං සම්බුද්ධං, සත්ථාරං අකුතොභයං।
gae:තස්මිං චිත්තං පසාදෙත්වා, පබ්බජිං අනගාරියං॥
gax:913:“පුබ්බෙනිවාසං ජානාමි, යත්ථ මෙ වුසිතං පුරෙ।
gae:තාවතිංසෙසු දෙවෙසු, අට්ඨාසිං සක්කජාතියා <n>සතජාතියා (සී॰)</n>॥
gax:914:“සත්තක්ඛත්තුං <pb V=.270/> මනුස්සින්දො, අහං රජ්ජමකාරයිං।
gax:චාතුරන්තො විජිතාවී, ජම්බුසණ්ඩස්ස ඉස්සරො।
gae:අදණ්ඩෙන අසත්ථෙන, ධම්මෙන අනුසාසයිං॥
gax:915:“ඉතො සත්ත තතො සත්ත, සංසාරානි චතුද්දස।
gae:නිවාසමභිජානිස්සං, දෙවලොකෙ ඨිතා තදා॥
gax:916:“පඤ්චඞ්ගිකෙ <pb T=.394/> <pb M=.338/> සමාධිම්හි, සන්තෙ එකොදිභාවිතෙ।
gae:පටිප්පස්සද්ධිලද්ධම්හි, දිබ්බචක්ඛු විසුජ්ඣි මෙ॥
gax:917:“චුතූපපාතං ජානාමි, සත්තානං ආගතිං ගතිං।
gae:ඉත්ථභාවඤ්ඤථාභාවං, ඣානෙ පඤ්චඞ්ගිකෙ ඨිතො॥
gax:918:“පරිචිණ්ණො මයා සත්ථා…පෙ॰… භවනෙත්ති සමූහතා॥
gax:919:“වජ්ජීනං වෙළුවගාමෙ, අහං ජීවිතසඞ්ඛයා।
gae:හෙට්ඨතො වෙළුගුම්බස්මිං, නිබ්බායිස්සං අනාසවො”ති॥
cen:… අනුරුද්ධො ථෙරො…।
sub:10:පාරාපරියත්ථෙරගාථා
gax:920:සමණස්ස අහු චින්තා, පුප්ඵිතම්හි මහාවනෙ।
gae:එකග්ගස්ස නිසින්නස්ස, පවිවිත්තස්ස ඣායිනො॥
gax:921:“අඤ්ඤථා ලොකනාථම්හි, තිට්ඨන්තෙ පුරිසුත්තමෙ।
gae:ඉරියං ආසි භික්ඛූනං, අඤ්ඤථා දානි දිස්සති॥
gax:922:“සීතවාතපරිත්තානං, හිරිකොපීනඡාදනං।
gae:මත්තට්ඨියං අභුඤ්ජිංසු, සන්තුට්ඨා ඉතරීතරෙ॥
gax:923:“පණීතං යදි වා ලූඛං, අප්පං වා යදි වා බහුං।
gae:යාපනත්ථං අභුඤ්ජිංසු, අගිද්ධා නාධිමුච්ඡිතා॥
gax:924:“ජීවිතානං <pb P=.85/> පරික්ඛාරෙ, භෙසජ්ජෙ අථ පච්චයෙ।
gae:න බාළ්හං උස්සුකා ආසුං, යථා තෙ ආසවක්ඛයෙ॥
gax:925:“අරඤ්ඤෙ රුක්ඛමූලෙසු, කන්දරාසු ගුහාසු ච।
gae:විවෙකමනුබ්රූහන්තා, විහංසු තප්පරායනා॥
gax:926:“නීචා <pb T=.395/> නිවිට්ඨා සුභරා, මුදූ අත්ථද්ධමානසා।
gae:අබ්යාසෙකා අමුඛරා, අත්ථචින්තා වසානුගා॥
gax:927:“තතො <pb V=.271/> පාසාදිකං ආසි, ගතං භුත්තං නිසෙවිතං।
gae:සිනිද්ධා තෙලධාරාව, අහොසි ඉරියාපථො॥
gax:928:“සබ්බාසවපරික්ඛීණා, මහාඣායී මහාහිතා।
gae:නිබ්බුතා දානි තෙ ථෙරා, පරිත්තා දානි තාදිසා॥
gax:929:“කුසලානඤ්ච <pb M=.339/> ධම්මානං, පඤ්ඤාය ච පරික්ඛයා।
gae:සබ්බාකාරවරූපෙතං, ලුජ්ජතෙ ජිනසාසනං॥
gax:930:“පාපකානඤ්ච ධම්මානං, කිලෙසානඤ්ච යො උතු।
gae:උපට්ඨිතා විවෙකාය, යෙ ච සද්ධම්මසෙසකා॥
gax:931:“තෙ කිලෙසා පවඩ්ඪන්තා, ආවිසන්ති බහුං ජනං।
gae:කීළන්ති මඤ්ඤෙ බාලෙහි, උම්මත්තෙහිව රක්ඛසා॥
gax:932:“කිලෙසෙහාභිභූතා තෙ, තෙන තෙන විධාවිතා।
gae:නරා කිලෙසවත්ථූසු, සසඞ්ගාමෙව ඝොසිතෙ॥
gax:933:“පරිච්චජිත්වා සද්ධම්මං, අඤ්ඤමඤ්ඤෙහි භණ්ඩරෙ।
gax:දිට්ඨිගතානි අන්වෙන්තා, ඉදං සෙය්යොති මඤ්ඤරෙ॥
gax:934:“ධනඤ්ච පුත්තං භරියඤ්ච, ඡඩ්ඩයිත්වාන නිග්ගතා।
gax:කටච්ඡුභික්ඛහෙතූපි, අකිච්ඡානි නිසෙවරෙ॥
gax:935:“උදරාවදෙහකං භුත්වා, සයන්තුත්තානසෙය්යකා।
gax:කථං වත්තෙන්ති <n>කථා වඩ්ඪෙන්ති (සී॰ ක॰)</n> පටිබුද්ධා, යා කථා සත්ථුගරහිතා॥
gax:936:“සබ්බකාරුකසිප්පානි <pb T=.396/>, චිත්තිං කත්වාන <n>චිත්තීකත්වාන (සී॰), චිත්තං කත්වාන (ස්යා॰)</n> සික්ඛරෙ।
gae:අවූපසන්තා අජ්ඣත්තං, සාමඤ්ඤත්ථොති අච්ඡති <n>තිරිඤ්චති (?)</n>॥
gax:937:“මත්තිකං තෙලචුණ්ණඤ්ච, උදකාසනභොජනං।
gae:ගිහීනං උපනාමෙන්ති, ආකඞ්ඛන්තා බහුත්තරං॥
gax:938:“දන්තපොනං කපිත්ථඤ්ච, පුප්ඵං ඛාදනියානි ච।
gae:පිණ්ඩපාතෙ ච සම්පන්නෙ, අම්බෙ ආමලකානි ච॥
gax:939:“භෙසජ්ජෙසු යථා වෙජ්ජා, කිච්චාකිච්චෙ යථා ගිහී।
gae:ගණිකාව විභූසායං, ඉස්සරෙ ඛත්තියා යථා॥
gax:940:“නෙකතිකා <pb P=.86/> වඤ්චනිකා, කූටසක්ඛී අපාටුකා।
gae:බහූහි පරිකප්පෙහි, ආමිසං පරිභුඤ්ජරෙ॥
gax:941:“ලෙසකප්පෙ පරියායෙ, පරිකප්පෙනුධාවිතා।
gae:ජීවිකත්ථා උපායෙන, සඞ්කඩ්ඪන්ති බහුං ධනං॥
gax:942:“උපට්ඨාපෙන්ති <pb M=.340/> <pb V=.272/> පරිසං, කම්මතො නො ච ධම්මතො।
gae:ධම්මං පරෙසං දෙසෙන්ති, ලාභතො නො ච අත්ථතො॥
gax:943:“සඞ්ඝලාභස්ස භණ්ඩන්ති, සඞ්ඝතො පරිබාහිරා।
gae:පරලාභොපජීවන්තා, අහිරීකා න ලජ්ජරෙ॥
gax:944:“නානුයුත්තා තථා එකෙ, මුණ්ඩා සඞ්ඝාටිපාරුතා।
gae:සම්භාවනංයෙවිච්ඡන්ති, ලාභසක්කාරමුච්ඡිතා॥
gax:945:“එවං නානප්පයාතම්හි, න දානි සුකරං තථා।
gae:අඵුසිතං <pb T=.397/> වා ඵුසිතුං, ඵුසිතං වානුරක්ඛිතුං॥
gax:946:“යථා කණ්ටකට්ඨානම්හි, චරෙය්ය අනුපාහනො।
gae:සතිං උපට්ඨපෙත්වාන, එවං ගාමෙ මුනී චරෙ॥
gax:947:“සරිත්වා පුබ්බකෙ යොගී, තෙසං වත්තමනුස්සරං।
gae:කිඤ්චාපි පච්ඡිමො කාලො, ඵුසෙය්ය අමතං පදං॥
gax:948:“ඉදං වත්වා සාලවනෙ, සමණො භාවිතින්ද්රියො।
gae:බ්රාහ්මණො පරිනිබ්බායී, ඉසි ඛීණපුනබ්භවො”ති॥
cen:… පාරාපරියො <n>පාරාසරියො (ස්යා॰)</n> ථෙරො…।
cen:වීසතිනිපාතො නිට්ඨිතො।
bod:තත්රුද්දානං –
gax:අධිමුත්තො පාරාපරියො, තෙලකානි රට්ඨපාලො।
gae:මාලුක්යසෙලො භද්දියො, අඞ්ගුලි දිබ්බචක්ඛුකො॥
gax:පාරාපරියො දසෙතෙ, වීසම්හි පරිකිත්තිතා।
gae:ගාථායො ද්වෙ සතා හොන්ති, පඤ්චතාලීස <n>244 ගාථායොයෙව දිස්සන්ති</n> උත්තරින්ති॥
