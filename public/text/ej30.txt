cha:30:චිතකපූජකවග්ගො
sub:1:චිතකපූජකත්ථෙරඅපදානං
gax:1:“අජිතො <pb M=1.276/> <pb V=1.260/> නාම නාමෙන, අහොසිං බ්රාහ්මණො තදා।
gae:ආහුතිං යිට්ඨුකාමොහං, නානාපුප්ඵං සමානයිං॥
gax:2:“ජලන්තං චිතකං දිස්වා, සිඛිනො ලොකබන්ධුනො।
gae:තඤ්ච පුප්ඵං සමානෙත්වා, චිතකෙ ඔකිරිං අහං॥
gax:3:“එකත්තිංසෙ <pb P=1.244/> ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:4:“සත්තවීසෙ <n>සත්තතිංසෙ (ක॰)</n> ඉතො කප්පෙ, සත්තාසුං මනුජාධිපා।
gae:සුපජ්ජලිතනාමා තෙ, චක්කවත්තී මහබ්බලා॥
gax:5:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා චිතකපූජකො ථෙරො ඉමා ගාථායො අභාසිත්ථාති।
cen:චිතකපූජකත්ථෙරස්සාපදානං පඨමං।
sub:2:පුප්ඵධාරකත්ථෙරඅපදානං
gax:6:“වාකචීරධරො <pb T=1.372/> ආසිං, අජිනුත්තරවාසනො।
gae:අභිඤ්ඤා පඤ්ච නිබ්බත්තා, චන්දස්ස පරිමජ්ජකො॥
gax:7:“විපස්සිං ලොකපජ්ජොතං, දිස්වා අභිගතං මමං।
gae:පාරිච්ඡත්තකපුප්ඵානි, ධාරෙසිං සත්ථුනො අහං॥
gax:8:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, ධාරණාය ඉදං ඵලං॥
gax:9:“සත්තාසීතිම්හිතො <pb V=1.261/> කප්පෙ, එකො ආසිං මහීපති।
gae:සමන්තධාරණො නාම, චක්කවත්තී මහබ්බලො॥
gax:10:“පටිසම්භිදා <pb M=1.277/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුප්ඵධාරකො ථෙරො ඉමා ගාථායො අභාසිත්ථාති।
cen:පුප්ඵධාරකත්ථෙරස්සාපදානං දුතියං।
sub:3:ඡත්තදායකත්ථෙරඅපදානං
gax:11:“පුත්තො මම පබ්බජිතො, කාසායවසනො තදා।
gae:සො ච බුද්ධත්තං සම්පත්තො, නිබ්බුතො ලොකපූජිතො॥
gax:12:“විචිනන්තො <pb T=1.373/> සකං පුත්තං, අගමං පච්ඡතො අහං।
gae:නිබ්බුතස්ස මහන්තස්ස, චිතකං අගමාසහං॥
gax:13:“පග්ගය්හ අඤ්ජලිං තත්ථ, වන්දිත්වා චිතකං අහං।
gae:සෙතච්ඡත්තඤ්ච පග්ගය්හ, ආරොපෙසිං අහං තදා॥
gax:14:“චතුන්නවුතිතො කප්පෙ, යං ඡත්තමභිරොපයිං।
gae:දුග්ගතිං නාභිජානාමි, ඡත්තදානස්සිදං ඵලං॥
gax:15:“පඤ්චවීසෙ <pb P=1.245/> ඉතො කප්පෙ, සත්ත ආසුං ජනාධිපා।
gae:මහාරහසනාමා තෙ, චක්කවත්තී මහබ්බලා॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඡත්තදායකො ථෙරො ඉමා ගාථායො අභාසිත්ථාති।
cen:ඡත්තදායකත්ථෙරස්සාපදානං තතියං।
sub:4:සද්දසඤ්ඤකත්ථෙරඅපදානං
gax:17:“අනුග්ගතම්හි ආදිච්චෙ, පනාදො <n>පසාදො (ස්යා॰ අට්ඨ॰)</n> විපුලො අහු।
gae:බුද්ධසෙට්ඨස්ස ලොකම්හි, පාතුභාවො මහෙසිනො॥
gax:18:“ඝොස <n>සද්ද (සී॰ ස්යා॰)</n> මස්සොසහං <pb M=1.278/> තත්ථ, න ච පස්සාමි තං ජිනං।
gae:මරණඤ්ච අනුප්පත්තො, බුද්ධසඤ්ඤමනුස්සරිං॥
gax:19:“චතුන්නවුතිතො <pb T=1.374/> <pb V=1.262/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:20:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සද්දසඤ්ඤකො ථෙරො ඉමා ගාථායො අභාසිත්ථාති।
cen:සද්දසඤ්ඤකත්ථෙරස්සාපදානං චතුත්ථං।
sub:5:ගොසීසනික්ඛෙපකත්ථෙරඅපදානං
gax:21:“ආරාමද්වාරා නික්ඛම්ම, ගොසීසං සන්ථතං මයා।
gae:අනුභොමි සකං කම්මං, පුබ්බකම්මස්සිදං ඵලං॥
gax:22:“ආජානියා වාතජවා, සින්ධවා සීඝවාහනා।
gae:අනුභොමි සබ්බමෙතං, ගොසීසස්ස ඉදං ඵලං॥
gax:23:“අහො කාරං පරමකාරං, සුඛත්තෙ සුකතං මයා।
gae:සඞ්ඝෙ කතස්ස කාරස්ස, න අඤ්ඤං කලමග්ඝති॥
gax:24:“චතුන්නවුතිතො කප්පෙ, යං සීසං සන්ථරිං අහං।
gae:දුග්ගතිං නාභිජානාමි, සන්ථරස්ස ඉදං ඵලං॥
gax:25:“පඤ්චසත්තතිකප්පම්හි, සුප්පතිට්ඨිතනාමකො।
gae:එකො ආසිං මහාතෙජො, චක්කවත්තී මහබ්බලො॥
gax:26:“පටිසම්භිදා <pb T=1.375/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ගොසීසනික්ඛෙපකො ථෙරො ඉමා ගාථායො අභාසිත්ථාති।
cen:ගොසීසනික්ඛෙපකත්ථෙරස්සාපදානං පඤ්චමං।
sub:6:පාදපූජකත්ථෙරඅපදානං
gax:27:“පබ්බතෙ <pb M=1.279/> <pb P=1.246/> හිමවන්තම්හි, අහොසිං කින්නරො තදා।
gae:අද්දසං විරජං බුද්ධං, පීතරංසිංව භාණුමං॥
gax:28:“උපෙතං තමහං <n>උපෙතොපි තදා (ස්යා॰), උපෙසිං තමහං (?)</n> බුද්ධං, විපස්සිං ලොකනායකං।
gae:චන්දනං තගරඤ්චාපි, පාදෙ ඔසිඤ්චහං තදා॥
gax:29:“එකනවුතිතො <pb V=1.263/> කප්පෙ, යං පාදං අභිපූජයිං।
gae:දුග්ගතිං නාභිජානාමි, පාදපූජායිදං ඵලං॥
gax:30:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පාදපූජකො ථෙරො ඉමා ගාථායො අභාසිත්ථාති।
cen:පාදපූජකත්ථෙරස්සාපදානං ඡට්ඨං।
sub:7:දෙසකිත්තකත්ථෙරඅපදානං
gax:31:“උපසාලකනාමොහං <pb T=1.376/>, අහොසිං බ්රාහ්මණො තදා।
gae:කානනං වනමොගාළ්හං, ලොකජෙට්ඨං නරාසභං॥
gax:32:“දිස්වාන වන්දිං පාදෙසු, ලොකාහුතිපටිග්ගහං।
gae:පසන්නචිත්තං මං ඤත්වා, බුද්ධො අන්තරධායථ॥
gax:33:“කානනා අභිනික්ඛම්ම, බුද්ධසෙට්ඨමනුස්සරිං।
gae:තං දෙසං කිත්තයිත්වාන, කප්පං සග්ගම්හි මොදහං॥
gax:34:“ද්වෙනවුතෙ ඉතො කප්පෙ, යං දෙසමභිකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:35:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා දෙසකිත්තකො ථෙරො ඉමා ගාථායො අභාසිත්ථාති।
cen:දෙසකිත්තකත්ථෙරස්සාපදානං සත්තමං।
sub:8:සරණගමනියත්ථෙරඅපදානං
gax:36:“පබ්බතෙ <pb M=1.280/> හිමවන්තම්හි, අහොසිං ලුද්දකො තදා।
gae:විපස්සිං අද්දසං බුද්ධං, ලොකජෙට්ඨං නරාසභං॥
gax:37:“උපාසිත්වාන <pb T=1.377/> සම්බුද්ධං, වෙය්යාවච්චමකාසහං।
gae:සරණඤ්ච උපාගච්ඡිං, ද්විපදින්දස්ස තාදිනො॥
gax:38:“එකනවුතිතො <pb P=1.247/> කප්පෙ, සරණං උපගච්ඡහං।
gae:දුග්ගතිං නාභිජානාමි, සරණාගමනප්ඵලං॥
gax:39:“පටිසම්භිදා <pb V=1.264/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සරණගමනියො ථෙරො ඉමා ගාථායො අභාසිත්ථාති।
cen:සරණගමනියත්ථෙරස්සාපදානං අට්ඨමං।
sub:9:අම්බපිණ්ඩියත්ථෙරඅපදානං
gax:40:“රොමසො නාම නාමෙන, දානවො ඉති විස්සුතො।
gae:අම්බපිණ්ඩී මයා දින්නා <n>අම්බපිණ්ඩො මයා දින්නො (ස්යා॰)</n>, විපස්සිස්ස මහෙසිනො॥
gax:41:“එකනවුතිතො කප්පෙ, යමම්බමදදිං තදා।
gae:දුග්ගතිං නාභිජානාමි, අම්බදානස්සිදං ඵලං॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අම්බපිණ්ඩියො ථෙරො ඉමා ගාථායො අභාසිත්ථාති।
cen:අම්බපිණ්ඩියත්ථෙරස්සාපදානං නවමං।
sub:10:අනුසංසාවකත්ථෙරඅපදානං
gax:43:“පිණ්ඩාය <pb T=1.378/> චරමානාහං, විපස්සිමද්දසං ජිනං।
gae:උළුඞ්ගභික්ඛං පාදාසිං, ද්විපදින්දස්ස තාදිනො॥
gax:44:“පසන්නචිත්තො <pb M=1.281/> සුමනො, අභිවාදෙසහං තදා।
gae:අනුසංසාවයිං බුද්ධං, උත්තමත්ථස්ස පත්තියා॥
gax:45:“එකනවුතිතො කප්පෙ, අනුසංසාවයිං අහං।
gae:දුග්ගතිං නාභිජානාමි, අනුසංසාවනා ඵලං॥
gax:46:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අනුසංසාවකො ථෙරො ඉමා ගාථායො අභාසිත්ථාති।
cen:අනුසංසාවකත්ථෙරස්සාපදානං දසමං।
cen:චිතකපූජකවග්ගො තිංසතිමො।
bod:තස්සුද්දානං –
gax:චිතකං <pb V=1.265/> පාරිඡත්තො ච, සද්දගොසීසසන්ථරං।
gax:පාදො පදෙසං සරණං, අම්බො සංසාවකොපි ච।
gae:අට්ඨතාලීස ගාථායො, ගණිතායො විභාවිභි॥
bod:අථ <pb P=1.248/> වග්ගුද්දානං –
gax:කණිකාරො <pb T=1.379/> හත්ථිදදො, ආලම්බණුදකාසනං।
gae:තුවරං ථොමකො චෙව, උක්ඛෙපං සීසුපධානං॥
gax:පණ්ණදො චිතපූජී ච, ගාථායො චෙව සබ්බසො।
gae:චත්තාරි ච සතානීහ, එකපඤ්ඤාසමෙව ච॥
gax:පඤ්චවීසසතා සබ්බා, ද්වාසත්තති තදුත්තරි।
gae:තිසතං අපදානානං, ගණිතා අත්ථදස්සිභි॥
cen:කණිකාරවග්ගදසකං।
cen:තතියසතකං සමත්තං।
