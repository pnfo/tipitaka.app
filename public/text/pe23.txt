cha:විසුද්ධිමග්ගස්ස කරණං
bod:තෙසු තාව විසුද්ධිමග්ගං ආචරියබුද්ධඝොසො සඞ්ඝපාලත්ථෙරෙන අජ්ඣෙසිතො මහාවිහාරස්ස දක්ඛිණභාගෙ පධානඝරෙ මහානිගමස්සාමිනො පාසාදෙ <n>පරි॰ අට්ඨ॰ නිගමනකථා</n> වසන්තො අකාසි। එත්තාවතා ච “සො පනෙස විසුද්ධිමග්ගො කෙන කතො, කදා කතො, කත්ථ කතො, කස්මා කතො”ති ඉමෙසං පඤ්හානමත්ථො විත්ථාරෙන විභාවිතො හොති।
bod:ඉදානි <pb M=.38/> කිමත්ථං කතොතිආදීනං පඤ්හානමත්ථං පකාසයිස්සාම। තත්ථ <b>කිමත්ථං කතො</b>ති එතස්ස පන පඤ්හස්ස අත්ථො ආචරියෙනෙව පකාසිතො। කථං?
gax:“සුදුල්ලභං ලභිත්වාන, පබ්බජ්ජං ජිනසාසනෙ।
gae:සීලාදිසඞ්ගහං ඛෙමං, උජුං මග්ගං විසුද්ධියා॥
gax:යථාභූතං අජානන්තා, සුද්ධිකාමාපි යෙ ඉධ।
gae:විසුද්ධිං නාධිගච්ඡන්ති, වායමන්තාපි යොගිනො॥
gax:තෙසං පාමොජ්ජකරණං, සුවිසුද්ධවිනිච්ඡයං।
gae:මහාවිහාරවාසීනං, දෙසනානයනිස්සිතං॥
gax:විසුද්ධිමග්ගං භාසිස්සං, තං මෙ සක්කච්ච භාසතො।
gae:විසුද්ධිකාමා සබ්බෙපි, නිසාමයථ සාධවො”ති <n>විසුද්ධි॰ 1.2</n>॥
bod:තස්මා එස විසුද්ධිමග්ගො විසුද්ධිසඞ්ඛාතනිබ්බානකාමානං සාධුජනානං සීලසමාධිපඤ්ඤාසඞ්ඛාතස්ස විසුද්ධිමග්ගස්ස යාථාවතො ජානනත්ථාය කතොති පධානප්පයොජනවසෙන වෙදිතබ්බො। අප්පධානප්පයොජනවසෙන පන චතූසු ආගමට්ඨකථාසු ගන්ථසල්ලහුකභාවත්ථායපි කතොති වෙදිතබ්බො। තථා හි වුත්තං <b>ආගමට්ඨකථාසු</b> –
gax:“මජ්ඣෙ විසුද්ධිමග්ගො, එස චතුන්නම්පි ආගමානඤ්හි।
gax:ඨත්වා පකාසයිස්සති, තත්ථ යථාභාසිතමත්ථං।
gae:ඉච්චෙව මෙ කතො”ති <n>දී॰ නි॰ අට්ඨ॰ 1.ගන්ථාරම්භකථා</n>॥
