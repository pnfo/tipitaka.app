cha:8:විනයවග්ගො
sub:1:පඨමවිනයධරසුත්තං
bod:75:<n>පරි॰ 327</n> “සත්තහි <pb V=2.268/>, භික්ඛවෙ, ධම්මෙහි සමන්නාගතො භික්ඛු විනයධරො හොති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, සීලවා හොති පාතිමොක්ඛසංවරසංවුතො විහරති ආචාරගොචරසම්පන්නො අණුමත්තෙසු වජ්ජෙසු භයදස්සාවී සමාදාය සික්ඛති සික්ඛාපදෙසු, චතුන්නං ඣානානං ආභිචෙතසිකානං දිට්ඨධම්මසුඛවිහාරානං නිකාමලාභී හොති අකිච්ඡලාභී අකසිරලාභී, ආසවානං ඛයා අනාසවං චෙතොවිමුත්තිං පඤ්ඤාවිමුත්තිං දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො භික්ඛු විනයධරො හොතී”ති। පඨමං।
sub:2:දුතියවිනයධරසුත්තං
bod:76:<n>පරි॰ 327</n> “සත්තහි <pb M=2.505/>, භික්ඛවෙ, ධම්මෙහි සමන්නාගතො භික්ඛු විනයධරො හොති। කතමෙහි <pb T=4.143/> සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, උභයානි ඛො පනස්ස පාතිමොක්ඛානි විත්ථාරෙන ස්වාගතානි හොන්ති සුවිභත්තානි සුප්පවත්තීනි සුවිනිච්ඡිතානි සුත්තසො අනුබ්යඤ්ජනසො, චතුන්නං ඣානානං ආභිචෙතසිකානං දිට්ඨධම්මසුඛවිහාරානං නිකාමලාභී <pb P=4.141/> හොති අකිච්ඡලාභී අකසිරලාභී, ආසවානං ඛයා අනාසවං චෙතොවිමුත්තිං පඤ්ඤාවිමුත්තිං දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො භික්ඛු විනයධරො හොතී”ති। දුතියං।
sub:3:තතියවිනයධරසුත්තං
bod:77:“සත්තහි, භික්ඛවෙ, ධම්මෙහි සමන්නාගතො භික්ඛු විනයධරො හොති। කතමෙහි සත්තහි? ආපත්තිං ජානාති <pb V=2.269/>, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, විනයෙ ඛො පන ඨිතො හොති අසංහීරො, චතුන්නං ඣානානං ආභිචෙතසිකානං දිට්ඨධම්මසුඛවිහාරානං නිකාමලාභී හොති අකිච්ඡලාභී අකසිරලාභී, ආසවානං ඛයා අනාසවං චෙතොවිමුත්තිං පඤ්ඤාවිමුත්තිං දිට්ඨෙව ධම්මෙ සයං අභිඤ්ඤා සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො භික්ඛු විනයධරො හොතී”ති। තතියං।
sub:4:චතුත්ථවිනයධරසුත්තං
bod:78:<n>පරි॰ 327</n> “සත්තහි, භික්ඛවෙ, ධම්මෙහි සමන්නාගතො භික්ඛු විනයධරො හොති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, අනෙකවිහිතං පුබ්බෙනිවාසං අනුස්සරති, සෙය්යථිදං – එකම්පි ජාතිං, ද්වෙපි ජාතියො…පෙ॰… ඉති <pb T=4.144/> සාකාරං සඋද්දෙසං අනෙකවිහිතං පුබ්බෙනිවාසං අනුස්සරති। දිබ්බෙන චක්ඛුනා විසුද්ධෙන අතික්කන්තමානුසකෙන යථාකම්මූපගෙ සත්තෙ පජානාති। ආසවානං ඛයා අනාසවං චෙතොවිමුත්තිං පඤ්ඤාවිමුත්තිං දිට්ඨෙව ධම්මෙ සයං <pb M=2.506/> අභිඤ්ඤා සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො භික්ඛු විනයධරො හොතී”ති। චතුත්ථං।
sub:5:පඨමවිනයධරසොභනසුත්තං
bod:79:“සත්තහි <pb P=4.142/>, භික්ඛවෙ, ධම්මෙහි සමන්නාගතො <n>සමන්නාගතො භික්ඛු (සී॰ ස්යා॰ ක॰) අනන්තරසුත්තද්වෙයෙ පන ඉදං පාඨනානත්තං නත්ථි। පරි॰ 327</n> විනයධරො සොභති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, සීලවා හොති…පෙ॰… සමාදාය සික්ඛති සික්ඛාපදෙසු, චතුන්නං ඣානානං ආභිචෙතසිකානං නිකාමලාභී හොති අකිච්ඡලාභී අකසිරලාභී, ආසවානං ඛයා…පෙ॰… සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො විනයධරො සොභතී”ති। පඤ්චමං।
sub:6:දුතියවිනයධරසොභනසුත්තං
bod:80:“සත්තහි, භික්ඛවෙ, ධම්මෙහි සමන්නාගතො විනයධරො සොභති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, උභයානි <pb V=2.270/> ඛො පනස්ස පාතිමොක්ඛානි විත්ථාරෙන ස්වාගතානි හොන්ති සුවිභත්තානි සුප්පවත්තීනි සුවිනිච්ඡිතානි සුත්තසො අනුබ්යඤ්ජනසො, චතුන්නං ඣානානං…පෙ॰… අකසිරලාභී, ආසවානං ඛයා…පෙ॰… සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො විනයධරො සොභතී”ති। ඡට්ඨං।
sub:7:තතියවිනයධරසොභනසුත්තං
bod:81:“සත්තහි, භික්ඛවෙ, ධම්මෙහි සමන්නාගතො විනයධරො සොභති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති <pb T=4.145/>, ගරුකං ආපත්තිං ජානාති, විනයෙ ඛො පන ඨිතො හොති අසංහීරො, චතුන්නං ඣානානං…පෙ॰… අකසිරලාභී, ආසවානං ඛයා…පෙ॰… සච්ඡිකත්වා උපසම්පජ්ජ විහරති। ඉමෙහි <pb P=4.143/> ඛො, භික්ඛවෙ, සත්තහි ධම්මෙහි සමන්නාගතො විනයධරො සොභතී”ති। සත්තමං।
sub:8:චතුත්ථවිනයධරසොභනසුත්තං
bod:82:“සත්තහි <pb M=2.507/>, භික්ඛවෙ, ධම්මෙහි සමන්නාගතො <n>සමන්නාගතො භික්ඛු (ක॰)</n> විනයධරො සොභති। කතමෙහි සත්තහි? ආපත්තිං ජානාති, අනාපත්තිං ජානාති, ලහුකං ආපත්තිං ජානාති, ගරුකං ආපත්තිං ජානාති, අනෙකවිහිතං පුබ්බෙනිවාසං අනුස්සරති, සෙය්යථිදං – එකම්පි ජාතිං, ද්වෙපි ජාතියො…පෙ॰… ඉති සාකාරං සඋද්දෙසං අනෙකවිහිතං පුබ්බෙනිවාසං අනුස්සරති, දිබ්බෙන චක්ඛුනා විසුද්ධෙන අතික්කන්තමානුසකෙන…පෙ॰… ආසවානං ඛයා…පෙ॰… සච්ඡිකත්වා උපසම්පජ්ජ විහරති। ඉමෙහි ඛො, භික්ඛවෙ, සත්තහි ධම්මෙහි සමන්නාගතො විනයධරො සොභතී”ති। අට්ඨමං।
sub:9:සත්ථුසාසනසුත්තං
bod:83:අථ ඛො ආයස්මා උපාලි යෙන භගවා තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං නිසීදි। එකමන්තං නිසින්නො ඛො ආයස්මා උපාලි භගවන්තං එතදවොච –
bod:“සාධු <pb V=2.271/> මෙ, භන්තෙ, භගවා සංඛිත්තෙන ධම්මං දෙසෙතු, යමහං භගවතො ධම්මං සුත්වා එකො වූපකට්ඨො අප්පමත්තො ආතාපී පහිතත්තො විහරෙය්ය”න්ති। “යෙ ඛො ත්වං, උපාලි, ධම්මෙ ජානෙය්යාසි – ‘ඉමෙ ධම්මා න එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්තී’ති <pb T=4.146/>; එකංසෙන, උපාලි, ධාරෙය්යාසි – ‘නෙසො ධම්මො නෙසො විනයො නෙතං සත්ථුසාසන’න්ති। යෙ ච ඛො ත්වං, උපාලි, ධම්මෙ ජානෙය්යාසි – ‘ඉමෙ ධම්මා එකන්තනිබ්බිදාය විරාගාය නිරොධාය උපසමාය අභිඤ්ඤාය සම්බොධාය නිබ්බානාය සංවත්තන්තී’ති; එකංසෙන, උපාලි, ධාරෙය්යාසි – ‘එසො ධම්මො එසො විනයො එතං සත්ථුසාසන’”න්ති। නවමං।
sub:10:අධිකරණසමථසුත්තං
bod:84:“සත්තිමෙ <pb P=4.144/>, භික්ඛවෙ, අධිකරණසමථා ධම්මා උප්පන්නුප්පන්නානං අධිකරණානං සමථාය වූපසමාය। කතමෙ සත්ත? සම්මුඛාවිනයො දාතබ්බො <pb M=2.508/>, සතිවිනයො දාතබ්බො, අමූළ්හවිනයො දාතබ්බො <n>පටිඤ්ඤාතකරණං, යෙභුය්යස්සිකා, තස්සපාපිය්යස්සිකා, තිණවත්ථාරකො (ස්යා॰) දී॰ නි॰ 3.332 සඞ්ගීතිසුත්තෙන ච පාචි॰ 655 විනයෙන ච සංසන්දෙතබ්බං</n>, පටිඤ්ඤාතකරණං දාතබ්බං, යෙභුය්යසිකා දාතබ්බා, තස්සපාපියසිකා දාතබ්බා, තිණවත්ථාරකො දාතබ්බො <n>පටිඤ්ඤාතකරණං, යෙභුය්යස්සිකා, තස්සපාපිය්යස්සිකා, තිණවත්ථාරකො (ස්යා॰) දී॰ නි॰ 3.332 සඞ්ගීතිසුත්තෙන ච පාචි॰ 655 විනයෙන ච සංසන්දෙතබ්බං</n>। ඉමෙ ඛො, භික්ඛවෙ, සත්ත අධිකරණසමථා ධම්මා උප්පන්නුප්පන්නානං අධිකරණානං සමථාය වූපසමායා”ති। දසමං।
cen:විනයවග්ගො අට්ඨමො।
bod:තස්සුද්දානං –
gax:චතුරො විනයධරා, චතුරො චෙව සොභනා।
gae:සාසනං අධිකරණ-සමථෙනට්ඨමෙ දසාති॥
