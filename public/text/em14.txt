cha:14:පකිණ්ණකනිපාතො
bod:484:සාලිකෙදාරජාතකං (1)
gax:1:සම්පන්නං <pb T=1.366/> <pb V=1.212/> <pb M=1.276/> සාලිකෙදාරං, සුවා භුඤ්ජන්ති කොසිය।
gae:පටිවෙදෙමි තෙ බ්රහ්මෙ, න නෙ <n>තෙ (සී॰ ස්යා॰), නං (සී॰ ස්යා॰ පී॰ අට්ඨ॰), තං (ක॰ අට්ඨ॰)</n> වාරෙතුමුස්සහෙ॥
gax:2:එකො ච තත්ථ සකුණො, යො නෙසං <n>තෙසං (සී॰ අට්ඨ॰)</n> සබ්බසුන්දරො।
gae:භුත්වා සාලිං යථාකාමං, තුණ්ඩෙනාදාය ගච්ඡති॥
gax:3:ඔඩ්ඩෙන්තු <n>උජ්ඣුන්තු (ස්යා॰ ක॰) අඞ්ගුත්තරනිකායෙ පස්සිතබ්බං</n> වාළපාසානි, යථා වජ්ඣෙථ සො දිජො।
gae:ජීවඤ්ච නං ගහෙත්වාන, ආනයෙහි <n>ආනයෙථ (සී॰ පී॰)</n> මමන්තිකෙ॥
gax:4:එතෙ භුත්වා පිවිත්වා ච <n>භුත්වා ච පිත්වා ච (පී॰)</n>, පක්කමන්ති විහඞ්ගමා।
gae:එකො බද්ධොස්මි පාසෙන, කිං පාපං පකතං මයා॥
gax:5:උදරං නූන අඤ්ඤෙසං, සුව අච්චොදරං තව।
gae:භුත්වා සාලිං යථාකාමං, තුණ්ඩෙනාදාය ගච්ඡසි॥
gax:6:කොට්ඨං නු තත්ථ පූරෙසි, සුව වෙරං නු තෙ මයා।
gae:පුට්ඨො මෙ සම්ම අක්ඛාහි, කුහිං සාලිං නිදාහසි <n>නිධීයසි (පී॰)</n>॥
gax:7:න මෙ වෙරං තයා සද්ධිං, කොට්ඨො මය්හං න විජ්ජති।
gax:ඉණං මුඤ්චාමිණං දම්මි, සම්පත්තො කොටසිම්බලිං।
gae:නිධිම්පි තත්ථ නිදහාමි, එවං ජානාහි කොසිය॥
gax:8:කීදිසං තෙ ඉණදානං, ඉණමොක්ඛො ච කීදිසො।
gae:නිධිනිධානමක්ඛාහි <pb T=1.367/>, අථ පාසා පමොක්ඛසි॥
gax:9:අජාතපක්ඛා තරුණා, පුත්තකා මය්හ කොසිය।
gae:තෙ මං භතා භරිස්සන්ති, තස්මා තෙසං ඉණං දදෙ॥
gax:10:මාතා පිතා ච මෙ වුද්ධා, ජිණ්ණකා ගතයොබ්බනා।
gae:තෙසං තුණ්ඩෙන හාතූන, මුඤ්චෙ පුබ්බකතං <n>පුබ්බෙ කතං (සී॰)</n> ඉණං॥
gax:11:අඤ්ඤෙපි <pb M=1.277/> තත්ථ සකුණා, ඛීණපක්ඛා සුදුබ්බලා।
gae:තෙසං පුඤ්ඤත්ථිකො දම්මි, තං නිධිං ආහු පණ්ඩිතා॥
gax:12:ඊදිසං <pb V=1.213/> <n>එදිසං (සී॰ පී॰)</n> මෙ ඉණදානං, ඉණමොක්ඛො ච ඊදිසො।
gae:නිධිනිධානමක්ඛාමි <n>නිධිං නිධානං අක්ඛාතං (සී॰ පී॰)</n>, එවං ජානාහි කොසිය॥
gax:13:භද්දකො වතයං පක්ඛී, දිජො පරමධම්මිකො।
gae:එකච්චෙසු මනුස්සෙසු, අයං ධම්මො න විජ්ජති॥
gax:14:භුඤ්ජ සාලිං යථාකාමං, සහ සබ්බෙහි ඤාතිභි।
gae:පුනාපි සුව පස්සෙමු, පියං මෙ තව දස්සනං॥
gax:15:භුත්තඤ්ච පීතඤ්ච තවස්සමම්හි <n>තවස්සබ්යම්හි (ක॰)</n>, රත්තිඤ්ච <n>රතී ච (සී॰ පී॰)</n> නො කොසිය තෙ සකාසෙ।
gae:නික්ඛිත්තදණ්ඩෙසු දදාහි දානං, ජිණ්ණෙ ච මාතාපිතරො භරස්සු॥
gax:16:ලක්ඛී වත මෙ උදපාදි අජ්ජ, යො අද්දසාසිං පවරං <n>යොහං අදස්සං පරමං (ස්යා॰ ක॰)</n> දිජානං।
gae:සුවස්ස සුත්වාන සුභාසිතානි, කාහාමි <pb T=1.368/> පුඤ්ඤානි අනප්පකානි॥
gax:17:සො කොසියො අත්තමනො උදග්ගො, අන්නඤ්ච පානඤ්චභිසඞ්ඛරිත්වා <n>අන්නඤ්ච පානං අභිසංහරිත්වා (ක॰)</n>।
gae:අන්නෙන පානෙන පසන්නචිත්තො, සන්තප්පයි සමණබ්රාහ්මණෙ චාති॥
cen:සාලිකෙදාරජාතකං <n>කෙදාරජාතකං (ක॰)</n> පඨමං।
bod:485:චන්දකින්නරීජාතකං (2)
gax:18:උපනීයතිදං මඤ්ඤෙ, චන්දෙ <n>ලොහිතමදෙන මජ්ජාමි। විජහාමි ජීවිතං පාණා, (සී॰ පී॰ අට්ඨ॰)</n> ලොහිතමද්දනෙ।
gae:අජ්ජ ජහාමි ජීවිතං, පාණා <n>ලොහිතමදෙන මජ්ජාමි। විජහාමි ජීවිතං පාණා, (සී॰ පී॰ අට්ඨ॰)</n> මෙ චන්දෙ නිරුජ්ඣන්ති॥
gax:19:ඔසීදි <pb M=1.278/> <n>ඔසධි (සී॰ ස්යා॰ පී॰), ඔසට්ඨි (ක॰), ඔසති (අභිනවටීකා), ඔසීදති (?)</n> මෙ දුක්ඛං <n>දුක්ඛං මෙ (සී॰ පී॰)</n> හදයං, මෙ ඩය්හතෙ නිතම්මාමි।
gae:තව චන්දියා සොචන්තියා, න නං අඤ්ඤෙහි සොකෙහි॥
gax:20:තිණමිව වනමිව මිලායාමි <n>මිලයාමි (සී॰), මිය්යාමි (සී॰ පී॰ අට්ඨ॰)</n>, නදී අපරිපුණ්ණාව <n>අපරිපුණ්ණියාව (සී॰ පී॰)</n> සුස්සාමි।
gae:තව චන්දියා සොචන්තියා, න නං අඤ්ඤෙහි සොකෙහි॥
gax:21:වස්සමිව සරෙ පාදෙ <n>වස්සංව සරෙ පාදෙ (සී॰), වස්සංව සරෙ පබ්බතපාදෙ (පී॰)</n>, ඉමානි අස්සූනි වත්තරෙ මය්හං।
gae:තව චන්දියා සොචන්තියා, න නං අඤ්ඤෙහි සොකෙහි॥
gax:22:පාපො ඛොසි <n>පාපොසි ඛො (සී॰), පාපො ඛො (ස්යා॰ පී॰)</n> රාජපුත්ත, යො මෙ ඉච්ඡිතං <n>ඉච්ඡිත (සී॰ ස්යා॰ පී॰)</n> පතිං වරාකියා।
gae:විජ්ඣසි වනමූලස්මිං, සොයං විද්ධො ඡමා සෙති॥
gax:23:ඉමං මය්හං හදයසොකං, පටිමුඤ්චතු රාජපුත්ත තව මාතා।
gae:යො මය්හං හදයසොකො, කිම්පුරිසං අවෙක්ඛමානාය॥
gax:24:ඉමං මය්හං හදයසොකං, පටිමුඤ්චතු රාජපුත්ත තව ජායා।
gae:යො <pb T=1.369/> මය්හං හදයසොකො, කිම්පුරිසං අවෙක්ඛමානාය॥
gax:25:මා <pb V=1.214/> ච පුත්තං <n>පුත්තෙ (සී॰ පී॰)</n> මා ච පතිං, අද්දක්ඛි රාජපුත්ත තව මාතා।
gae:යො කිම්පුරිසං අවධි, අදූසකං මය්හ කාමා හි <n>මය්හං කාමා (ක॰)</n>॥
gax:26:මා ච පුත්තං මා ච පතිං, අද්දක්ඛි රාජපුත්ත තව ජායා।
gae:යො කිම්පුරිසං අවධි, අදූසකං මය්හ කාමා හි॥
gax:27:මා ත්වං චන්දෙ රොදි, මා සොචි වනතිමිරමත්තක්ඛි।
gae:මම ත්වං හෙහිසි භරියා, රාජකුලෙ පූජිතා නාරීභි <n>නාරී (සී॰ පී॰)</n>॥
gax:28:අපි නූනහං මරිස්සං, නාහං <n>න ච පනාහං (සී॰ පී॰)</n> රාජපුත්ත තව හෙස්සං।
gae:යො කිම්පුරිසං අවධි, අදූසකං මය්හ කාමා හි॥
gax:29:අපි භීරුකෙ අපි ජීවිතුකාමිකෙ, කිම්පුරිසි ගච්ඡ හිමවන්තං।
gae:තාලීසතගරභොජනා, අඤ්ඤෙ <n>තාලිස්සතගරභොජනෙ, අරඤ්ඤෙ (සී॰ පී॰)</n> තං මිගා රමිස්සන්ති॥
gax:30:තෙ <pb M=1.279/> පබ්බතා තා ච කන්දරා, <n>තා ච ගිරිගුහායො (සී॰ ස්යා॰ පී॰)</n> තා ච ගිරිගුහායො තථෙව තිට්ඨන්ති <n>තා ච ගිරිගුහායො (සී॰ ස්යා॰ පී॰)</n>।
gae:තත්ථෙව <n>තත්ථ (සී॰ ස්යා॰ පී॰)</n> තං අපස්සන්තී, කිම්පුරිස කථං අහං කස්සං॥
gax:31:තෙ පණ්ණසන්ථතා රමණීයා, වාළමිගෙහි අනුචිණ්ණා।
gae:තත්ථෙව තං අපස්සන්තී, කිම්පුරිස කථං අහං කස්සං <n>කාසං (සී॰ ස්යා॰ පී॰)</n>॥
gax:32:තෙ <pb T=1.370/> පුප්ඵසන්ථතා රමණීයා, වාළමිගෙහි අනුචිණ්ණා।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:33:අච්ඡා සවන්ති ගිරිවන <n>ගිරිවර (සී॰ පී॰)</n> නදියො, කුසුමාභිකිණ්ණසොතායො।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:34:නීලානි හිමවතො පබ්බතස්ස, කූටානි දස්සනීයානි <n>දස්සනෙය්යානි (සී॰ පී॰)</n>।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:35:පීතානි හිමවතො පබ්බතස්ස, කූටානි දස්සනීයානි।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:36:තම්බානි හිමවතො පබ්බතස්ස, කූටානි දස්සනීයානි।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:37:තුඞ්ගානි හිමවතො පබ්බතස්ස, කූටානි දස්සනීයානි।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:38:සෙතානි හිමවතො පබ්බතස්ස, කූටානි දස්සනීයානි।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:39:චිත්රානි හිමවතො පබ්බතස්ස, කූටානි දස්සනීයානි।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:40:යක්ඛගණසෙවිතෙ <pb V=1.215/> ගන්ධමාදනෙ, ඔසධෙභි සඤ්ඡන්නෙ।
gae:තත්ථෙව තං අපස්සන්තී, කිම්පුරිස කථං අහං කස්සං॥
gax:41:කිම්පුරිසසෙවිතෙ ගන්ධමාදනෙ, ඔසධෙභි සඤ්ඡන්නෙ।
gae:තත්ථෙව <pb T=1.371/> තං අපස්සන්තී, කිම්පුරිස කථං අහං කස්සං॥
gax:42:වන්දෙ <pb M=1.280/> තෙ අයිරබ්රහ්මෙ <n>අය්යිරෙ බ්රහ්මෙ (ක॰)</n>, යො මෙ ඉච්ඡිතං පතිං වරාකියා।
gae:අමතෙන අභිසිඤ්චි, සමාගතාස්මි පියතමෙන॥
gax:43:විචරාම දානි ගිරිවන <n>ගිරිවර (සී॰ පී॰)</n> නදියො, කුසුමාභිකිණ්ණසොතායො।
gae:නානාදුමවසනායො <n>සෙවනායො (පී॰)</n>, පියංවදා අඤ්ඤමඤ්ඤස්සාති॥
cen:චන්දකින්නරීජාතකං <n>චන්දකින්නරජාතකං (සී॰ ස්යා॰ පී॰)</n> දුතියං।
bod:486:මහාඋක්කුසජාතකං (3)
gax:44:උක්කා චිලාචා <n>මිලාචා (සී॰ ස්යා॰ පී॰)</n> බන්ධන්ති දීපෙ <n>බන්ධන්ති ලුද්දා, දීපෙ (ක॰)</n>, පජා මමං ඛාදිතුං පත්ථයන්ති।
gae:මිත්තං සහායඤ්ච වදෙහි සෙනක, ආචික්ඛ ඤාතිබ්යසනං දිජානං॥
gax:45:දිජො දිජානං පවරොසි පක්ඛිම <n>පක්ඛි (සී॰ පී॰), පක්ඛි ච (ස්යා॰)</n>, උක්කුසරාජ සරණං තං උපෙම <n>උපෙමි (සී॰ ස්යා॰ පී॰)</n>।
gae:පජා මමං ඛාදිතුං පත්ථයන්ති, ලුද්දා චිලාචා <n>මිලාචා (සී॰ ස්යා॰ පී॰)</n> භව මෙ සුඛාය॥
gax:46:මිත්තං සහායඤ්ච කරොන්ති පණ්ඩිතා, කාලෙ අකාලෙ සුඛමෙසමානා <n>මාසයානා (පී॰)</n>।
gae:කරොමි තෙ සෙනක එතමත්ථං, අරියො <pb T=1.372/> හි අරියස්ස කරොති කිච්චං॥
gax:47:යං හොති කිච්චං අනුකම්පකෙන, අරියස්ස අරියෙන කතං තයීදං <n>තව යිදං (සී॰ පී॰)</n>।
gae:අත්තානුරක්ඛී භව මා අදය්හි <n>අඩය්හ (සී॰ පී॰)</n>, ලච්ඡාම පුත්තෙ තයි ජීවමානෙ॥
gax:48:තවෙව <pb M=1.281/> <n>තමෙව (ස්යා॰ ක॰)</n> රක්ඛාවරණං කරොන්තො, සරීරභෙදාපි න සන්තසාමි।
gae:කරොන්ති හෙකෙ <n>හෙතෙ (ක॰ සී॰ ස්යා॰ පී॰)</n> සඛීනං සඛාරො, පාණං චජන්තා <n>චජන්ති (සී॰ පී॰)</n> සතමෙස <n>සතානෙස (පී॰)</n> ධම්මො॥
gax:49:සුදුක්කරං කම්මමකාසි <n>මකා (සී॰ පී॰)</n>, අණ්ඩජායං විහඞ්ගමො।
gae:අත්ථාය කුරරො පුත්තෙ, අඩ්ඪරත්තෙ අනාගතෙ॥
gax:50:චුතාපි හෙකෙ <n>එකෙ (සී॰ පී॰)</n> ඛලිතා සකම්මුනා, මිත්තානුකම්පාය පතිට්ඨහන්ති।
gae:පුත්තා මමට්ටා ගතිමාගතොස්මි, අත්ථං චරෙථො <n>චරෙථ (සී॰ ස්යා॰ පී॰)</n> මම වාරිචර <n>වාරිඡන්න (සී॰ පී॰)</n>॥
gax:51:ධනෙන ධඤ්ඤෙන ච අත්තනා ච, මිත්තං සහායඤ්ච කරොන්ති පණ්ඩිතා।
gae:කරොමි තෙ සෙනක එතමත්ථං, අරියො හි අරියස්ස කරොති කිච්චං॥
gax:52:අප්පොස්සුක්කො තාත තුවං නිසීද, පුත්තො <pb T=1.373/> පිතු චරති අත්ථචරියං।
gae:අහං චරිස්සාමි තවෙතමත්ථං, සෙනස්ස පුත්තෙ පරිතායමානො॥
gax:53:අද්ධා <pb V=1.216/> හි තාත සතමෙස ධම්මො, පුත්තො පිතු යං චරෙ <n>පිතුනං චරෙ (ක॰), පිතු යඤ්චරෙථ (සී॰ පී॰)</n> අත්ථචරියං।
gae:අප්පෙව මං දිස්වාන පවඩ්ඪකායං, සෙනස්ස පුත්තා න විහෙඨයෙය්යුං॥
gax:54:පසූ මනුස්සා මිගවීරසෙට්ඨ <n>මිගවිරියසෙට්ඨ (සී॰ පී॰)</n>, භයට්ටිතා <n>භයද්දිතා (සී॰ පී॰)</n> සෙට්ඨමුපබ්බජන්ති।
gae:පුත්තා මමට්ටා ගතිමාගතොස්මි, ත්වං නොසි රාජා භව මෙ සුඛාය॥
gax:55:කරොමි <pb M=1.282/> තෙ සෙනක එතමත්ථං, ආයාමි තෙ තං දිසතං වධාය।
gae:කථඤ්හි විඤ්ඤූ පහු සම්පජානො, න වායමෙ අත්තජනස්ස ගුත්තියා॥
gax:56:මිත්තඤ්ච කයිරාථ සුහදයඤ්ච <n>සුහද්දයඤ්ච (සී॰), සඛාඝරඤ්ච (පී॰)</n>, අයිරඤ්ච කයිරාථ සුඛාගමාය।
gae:නිවත්ථකොචොව <n>කොජොව (සී॰ පී॰)</n> සරෙභිහන්ත්වා, මොදාම පුත්තෙහි සමඞ්ගිභූතා॥
gax:57:සකමිත්තස්ස කම්මෙන, සහායස්සාපලායිනො।
gae:කූජන්තමුපකූජන්ති <pb T=1.374/>, ලොමසා හදයඞ්ගමං॥
gax:58:මිත්තං සහායං අධිගම්ම පණ්ඩිතො, සො භුඤ්ජතී පුත්ත පසුං ධනං වා।
gae:අහඤ්ච පුත්තා ච පතී ච මය්හං, මිත්තානුකම්පාය සමඞ්ගිභූතා॥
gax:59:රාජවතා සූරවතා ච අත්ථො, සම්පන්නසඛිස්ස භවන්ති හෙතෙ।
gae:සො මිත්තවා යසවා උග්ගතත්තො, අස්මිංධලොකෙ <n>අස්මිඤ්ච ලොකෙ (සී॰ ස්යා॰ පී॰)</n> මොදති කාමකාමී॥
gax:60:කරණීයානි මිත්තානි, දලිද්දෙනාපි සෙනක।
gae:පස්ස මිත්තානුකම්පාය, සමග්ගම්හා සඤාතකෙ <n>සඤාතකා (?)</n>॥
gax:61:සූරෙන බලවන්තෙන, යො මිත්තෙ <n>මෙත්තෙ (සී॰), මිත්තං (ස්යා॰)</n> කුරුතෙ දිජො।
gae:එවං සො සුඛිතො හොති, යථාහං ත්වඤ්ච සෙනකාති॥
cen:මහාඋක්කුසජාතකං තතියං।
bod:487:උද්දාලකජාතකං (4)
gax:62:ඛරාජිනා <pb M=1.283/> ජටිලා පඞ්කදන්තා, දුම්මක්ඛරූපා <n>දුම්මුධරූපා (සී॰ පී॰ ක॰)</n> යෙ මන්තං ජප්පන්ති <n>යෙමෙ ජපන්ති (සී॰ පී॰), යෙ’මෙ ජප්පන්ති මන්තෙ (ජා॰ 1.6.10)</n>।
gae:කච්චින්නු තෙ මානුසකෙ පයොගෙ, ඉදං විදූ පරිමුත්තා අපායා॥
gax:63:පාපානි <pb T=1.375/> කම්මානි කරෙථ <n>කරෙය්ය (ස්යා॰), කත්වාන (ජා॰ 1.6.11)</n> රාජ, බහුස්සුතො චෙ න චරෙය්ය ධම්මං।
gae:සහස්සවෙදොපි න තං පටිච්ච, දුක්ඛා පමුච්චෙ <n>පමුඤ්චෙ (ස්යා॰)</n> චරණං අපත්වා॥
gax:64:සහස්සවෙදොපි න තං පටිච්ච, දුක්ඛා පමුච්චෙ චරණං අපත්වා।
gae:මඤ්ඤාමි වෙදා අඵලා භවන්ති, සසංයමං චරණඤ්ඤෙව සච්චං॥
gax:65:න හෙව වෙදා අඵලා භවන්ති, සසංයමං චරණඤ්ඤෙව සච්චං।
gae:කිත්තිඤ්හි <n>කිත්තිඤ්ච (ස්යා॰)</n> පප්පොති අධිච්ච වෙදෙ, සන්තිං පුණාති <n>පුනොති (සී॰ අට්ඨ॰), පුණෙති (ස්යා॰ ජා॰ 1.6.13), පුනෙති (පී॰)</n> චරණෙන දන්තො॥
gax:66:භච්චා <pb V=1.217/> මාතා පිතා බන්ධූ, යෙන ජාතො සයෙව සො।
gae:උද්දාලකො අහං භොතො <n>භොති (ක॰)</n>, සොත්තියාකුලවංසකො <n>වංසතො (ක॰)</n>॥
gax:67:කථං භො බ්රාහ්මණො හොති, කථං භවති කෙවලී।
gae:කථඤ්ච පරිනිබ්බානං, ධම්මට්ඨො කින්ති වුච්චති॥
gax:68:නිරංකත්වා <pb M=1.284/> අග්ගිමාදාය බ්රාහ්මණො, ආපො සිඤ්චං යජං උස්සෙති යූපං।
gae:එවංකරො බ්රාහ්මණො හොති ඛෙමී, ධම්මෙ ඨිතං තෙන අමාපයිංසු॥
gax:69:න <pb T=1.376/> සුද්ධි සෙචනෙනත්ථි, නාපි කෙවලී බ්රාහ්මණො।
gae:න ඛන්තී නාපි සොරච්චං, නාපි සො පරිනිබ්බුතො॥
gax:70:කථං සො <n>භො (ස්යා॰ ක॰)</n> බ්රාහ්මණො හොති, කථං භවති කෙවලී।
gae:කථඤ්ච පරිනිබ්බානං, ධම්මට්ඨො කින්ති වුච්චති॥
gax:71:අඛෙත්තබන්ධූ අමමො නිරාසො, නිල්ලොභපාපො භවලොභඛීණො।
gae:එවංකරො බ්රාහ්මණො හොති ඛෙමී, ධම්මෙ ඨිතං තෙන අමාපයිංසු॥
gax:72:ඛත්තියා බ්රාහ්මණා වෙස්සා, සුද්දා චණ්ඩාලපුක්කුසා।
gax:සබ්බෙව සොරතා දන්තා, සබ්බෙව පරිනිබ්බුතා।
gae:සබ්බෙසං සීතිභූතානං, අත්ථි සෙය්යොථ <n>සෙය්යොව (සී॰ පී॰)</n> පාපියො॥
gax:73:ඛත්තියා බ්රාහ්මණා වෙස්සා, සුද්දා චණ්ඩාලපුක්කුසා।
gax:සබ්බෙව සොරතා දන්තා, සබ්බෙව පරිනිබ්බුතා।
gae:සබ්බෙසං සීතිභූතානං, නත්ථි සෙය්යොථ පාපියො॥
gax:74:ඛත්තියා බ්රාහ්මණා වෙස්සා, සුද්දා චණ්ඩාලපුක්කුසා।
gae:සබ්බෙව සොරතා දන්තා, සබ්බෙව පරිනිබ්බුතා॥
gax:75:සබ්බෙසං සීතිභූතානං, නත්ථි සෙය්යොථ පාපියො।
gae:පනත්ථං <n>පසත්ථං (ස්යා॰), පසට්ඨං (ක॰)</n> චරසි බ්රහ්මඤ්ඤං, සොත්තියාකුලවංසතං॥
gax:76:නානාරත්තෙහි වත්ථෙහි, විමානං භවති ඡාදිතං।
gae:න තෙසං ඡායා වත්ථානං, සො රාගො අනුපජ්ජථ॥
gax:77:එවමෙව <pb T=1.377/> <pb M=1.285/> <n>එවමෙවං (පී॰)</n> මනුස්සෙසු, යදා සුජ්ඣන්ති මාණවා।
gae:තෙ සජාතිං පමුඤ්චන්ති <n>න තෙසං ජාතිං පුච්ඡන්ති (සී॰ ස්යා॰ පී॰), න තෙසං ජාති සුජ්ඣති (ක॰)</n>, ධම්මමඤ්ඤාය සුබ්බතාති॥
cen:උද්දාලකජාතකං චතුත්ථං।
bod:488:භිසජාතකං (5)
gax:78:අස්සං <pb V=1.218/> ගවං රජතං ජාතරූපං, භරියඤ්ච සො ඉධ ලභතං මනාපං।
gae:පුත්තෙහි දාරෙහි සමඞ්ගි හොතු, භිසානි තෙ බ්රාහ්මණ යො අහාසි॥
gax:79:මාලඤ්ච සො කාසිකචන්දනඤ්ච, ධාරෙතු පුත්තස්ස බහූ භවන්තු।
gae:කාමෙසු තිබ්බං කුරුතං අපෙක්ඛං, භිසානි තෙ බ්රාහ්මණ යො අහාසි॥
gax:80:පහූතධඤ්ඤො කසිමා යසස්සී, පුත්තෙ ගිහී ධනිමා සබ්බකාමෙ।
gae:වයං අපස්සං ඝරමාවසාතු, භිසානි තෙ බ්රාහ්මණ යො අහාසි॥
gax:81:සො ඛත්තියො හොතු පසය්හකාරී, රාජාභිරාජා <n>රාජාධිරාජා (ස්යා॰ ක॰)</n> බලවා යසස්සී।
gae:ස <pb T=1.378/> චාතුරන්තං මහිමාවසාතු, භිසානි තෙ බ්රාහ්මණ යො අහාසි॥
gax:82:සො බ්රාහ්මණො හොතු අවීතරාගො, මුහුත්තනක්ඛත්තපථෙසු යුත්තො।
gae:පූජෙතු නං රට්ඨපතී යසස්සී, භිසානි තෙ බ්රාහ්මණ යො අහාසි॥
gax:83:අජ්ඣායකං <pb M=1.286/> සබ්බසමන්තවෙදං <n>සබ්බසමත්තවෙදං (සී॰), සබ්බසමත්තවෙදනං (පී॰)</n>, තපස්සීනං මඤ්ඤතු සබ්බලොකො।
gae:පූජෙන්තු නං ජානපදා සමෙච්ච, භිසානි තෙ බ්රාහ්මණ යො අහාසි॥
gax:84:චතුස්සදං ගාමවරං සමිද්ධං, දින්නඤ්හි සො භුඤ්ජතු වාසවෙන।
gae:අවීතරාගො මරණං උපෙතු, භිසානි තෙ බ්රාහ්මණ යො අහාසි॥
gax:85:සො ගාමණී හොතු සහායමජ්ඣෙ, නච්චෙහි ගීතෙහි පමොදමානො।
gae:සො රාජතො බ්යසන මාලත්ථ <n>මා රාජතො ව්යසන’මලත්ථ (සී॰ ස්යා॰ පී॰)</n> කිඤ්චි, භිසානි තෙ බ්රාහ්මණ යො අහාසි॥
gax:86:යං එකරාජා පථවිං විජෙත්වා, ඉත්ථීසහස්සාන <n>ඉත්ථීසහස්සස්ස (සී॰ පී॰)</n> ඨපෙතු අග්ගං।
gae:සීමන්තිනීනං <pb T=1.379/> පවරා භවාතු, භිසානි තෙ බ්රාහ්මණ යා අහාසි॥
gax:87:ඉසීනඤ්හි සා සබ්බසමාගතානං, භුඤ්ජෙය්ය සාදුං අවිකම්පමානා।
gae:චරාතු ලාභෙන විකත්ථමානා, භිසානි තෙ බ්රාහ්මණ යා අහාසි॥
gax:88:ආවාසිකො හොතු මහාවිහාරෙ, නවකම්මිකො හොතු ගජඞ්ගලායං <n>කජඞ්ගලායං (සී॰ ස්යා॰ පී॰)</n>।
gae:ආලොකසන්ධිං දිවසං <n>දිවසා (සී॰ ස්යා॰ පී॰)</n> කරොතු, භිසානි තෙ බ්රාහ්මණ යො අහාසි॥
gax:89:සො <pb M=1.287/> බජ්ඣතූ පාසසතෙහි ඡබ්භි <n>ඡම්හි (සී॰ පී॰), ඡස්සු (?)</n>, රම්මා වනා නිය්යතු රාජධානිං <n>රාජඨානිං (ක॰)</n>।
gae:තුත්තෙහි සො හඤ්ඤතු පාචනෙහි, භිසානි තෙ බ්රාහ්මණ යො අහාසි॥
gax:90:අලක්කමාලී තිපුකණ්ණවිද්ධො, ලට්ඨීහතො සප්පමුඛං උපෙතු।
gae:සකච්ඡබන්ධො <n>සක්කච්චබද්ධො (සී॰ පී॰), සංකච්චබන්ධො (නිය්ය)</n> විසිඛං චරාතු, භිසානි තෙ බ්රාහ්මණ යො අහාසි॥
gax:91:යො වෙ අනට්ඨංව <n>අනට්ඨං (සී॰ ස්යා॰ පී॰)</n> නට්ඨන්ති චාහ, කාමෙව <pb T=1.380/> සො ලභතං භුඤ්ජතඤ්ච <n>ලභතු භුඤ්ජතු ච (ස්යා॰)</n>।
gae:අගාරමජ්ඣෙ මරණං උපෙතු, යො වා භොන්තො සඞ්කති කඤ්චිදෙව <n>කිඤ්චිදෙව (ක॰)</n>॥
gax:92:යදෙසමානා <pb V=1.219/> විචරන්ති ලොකෙ, ඉට්ඨඤ්ච කන්තඤ්ච බහූනමෙතං।
gae:පියං මනුඤ්ඤං චිධ ජීවලොකෙ, කස්මා ඉසයො නප්පසංසන්ති කාමෙ॥
gax:93:කාමෙසු වෙ හඤ්ඤරෙ බජ්ඣරෙ ච, කාමෙසු දුක්ඛඤ්ච භයඤ්ච ජාතං।
gae:කාමෙසු භූතාධිපතී පමත්තා, පාපානි කම්මානි කරොන්ති මොහා॥
gax:94:තෙ පාපධම්මා පසවෙත්ව පාපං, කායස්ස භෙදා නිරයං වජන්ති।
gae:ආදීනවං කාමගුණෙසු දිස්වා, තස්මා ඉසයො නප්පසංසන්ති කාමෙ॥
gax:95:වීමංසමානො ඉසිනො භිසානි, තීරෙ ගහෙත්වාන ථලෙ නිධෙසිං।
gae:සුද්ධා අපාපා ඉසයො වසන්ති, එතානි තෙ බ්රහ්මචාරී භිසානි॥
gax:96:න <pb M=1.288/> තෙ නටා නො පන කීළනෙය්යා, න <pb T=1.381/> බන්ධවා නො පන තෙ සහායා।
gae:කිස්මිං වුපත්ථම්භ සහස්සනෙත්ත, ඉසීහි ත්වං කීළසි දෙවරාජ॥
gax:97:ආචරියො මෙසි පිතා ච මය්හං, එසා පතිට්ඨා ඛලිතස්ස බ්රහ්මෙ।
gae:එකාපරාධං ඛම භූරිපඤ්ඤ, න පණ්ඩිතා කොධබලා භවන්ති॥
gax:98:සුවාසිතං ඉසිනං එකරත්තං, යං වාසවං භූතපතිද්දසාම।
gae:සබ්බෙව භොන්තො සුමනා භවන්තු, යං බ්රාහ්මණො පච්චුපාදී භිසානි॥
gax:99:අහඤ්ච සාරිපුත්තො ච, මොග්ගල්ලානො ච කස්සපො।
gae:අනුරුද්ධො පුණ්ණො ආනන්දො, තදාසුං සත්ත භාතරො॥
gax:100:භගිනී උප්පලවණ්ණා ච, දාසී ඛුජ්ජුත්තරා තදා।
gae:චිත්තො ගහපති දාසො, යක්ඛො සාතාගිරො තදා॥
gax:101:පාලිලෙය්යො <n>පාරිලෙය්යො (සී॰ පී॰)</n> තදා නාගො, මධුදො <n>මධුවා (සී॰ පී॰)</n> සෙට්ඨවානරො।
gae:කාළුදායී තදා සක්කො, එවං ධාරෙථ ජාතකන්ති॥
cen:භිසජාතකං පඤ්චමං।
bod:489:සුරුචිජාතකං (6)
gax:102:මහෙසී <pb T=1.382/> සුරුචිනො <n>රුචිනො (සී॰ ස්යා॰ පී॰)</n> භරියා, ආනීතා පඨමං අහං।
gae:දස වස්සසහස්සානි, යං මං සුරුචිමානයි॥
gax:103:සාහං බ්රාහ්මණ රාජානං, වෙදෙහං මිථිලග්ගහං।
gax:නාභිජානාමි කායෙන, වාචාය උද චෙතසා।
gae:සුරුචිං අතිමඤ්ඤිත්ථ <n>අතිමඤ්ඤිත්ථො (සී॰ පී॰), අතිමඤ්ඤිතා (?)</n>, ආවි <n>ආවිං (සී॰ පී॰)</n> වා යදි වා රහො॥
gax:104:එතෙන <pb M=1.289/> සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:105:භත්තු <pb V=1.220/> මම සස්සු මාතා, පිතා චාපි ච සස්සුරො।
gae:තෙ මං බ්රහ්මෙ විනෙතාරො, යාව අට්ඨංසු ජීවිතං॥
gax:106:සාහං අහිංසාරතිනී, කාමසා <n>කාමසො (සී॰)</n> ධම්මචාරිනී <n>ධම්මචාරිණී (සී॰)</n>।
gae:සක්කච්චං තෙ උපට්ඨාසිං, රත්තින්දිවමතන්දිතා॥
gax:107:එතෙන සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:108:සොළසිත්ථිසහස්සානි, සහභරියානි බ්රාහ්මණ।
gae:තාසු ඉස්සා වා කොධො වා, නාහු මය්හං කුදාචනං॥
gax:109:හිතෙන තාසං නන්දාමි, න ච මෙ කාචි අප්පියා।
gae:අත්තානංවානුකම්පාමි, සදා සබ්බා සපත්තියො॥
gax:110:එතෙන සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:111:දාසෙ <pb T=1.383/> කම්මකරෙ පෙස්සෙ <n>පොසෙ (ස්යා॰ ක॰)</n>, යෙ චඤ්ඤෙ අනුජීවිනො।
gae:පෙසෙමි <n>පොසෙමි (සී॰ ස්යා॰ පී॰)</n> සහධම්මෙන, සදා පමුදිතින්ද්රියා॥
gax:112:එතෙන සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:113:සමණෙ බ්රාහ්මණෙ චාපි, අඤ්ඤෙ චාපි වනිබ්බකෙ।
gae:තප්පෙමි අන්නපානෙන, සදා පයතපාණිනී॥
gax:114:එතෙන සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:115:චාතුද්දසිං පඤ්චද්දසිං <n>පන්නරසිං (සී॰ පී॰)</n>, යා ච පක්ඛස්ස අට්ඨමී <n>අට්ඨමිං (සී॰ පී॰)</n>।
gax:පාටිහාරියපක්ඛඤ්ච, අට්ඨඞ්ගසුසමාගතං <n>අට්ඨඞ්ගසුසමාහිතං (සබ්බත්ථ) වි॰ ව॰ 129 පාළියා අට්ඨකථා පස්සිතබ්බා</n>।
gae:උපොසථං උපවසාමි <n>උපවසිං (ක॰)</n>, සදා සීලෙසු සංවුතා॥
gax:116:එතෙන <pb M=1.290/> සච්චවජ්ජෙන, පුත්තො උප්පජ්ජතං ඉසෙ।
gae:මුසා මෙ භණමානාය, මුද්ධා ඵලතු සත්තධා॥
gax:117:සබ්බෙව තෙ ධම්මගුණා, රාජපුත්ති යසස්සිනි।
gae:සංවිජ්ජන්ති තයි භද්දෙ, යෙ ත්වං කිත්තෙසි අත්තනි॥
gax:118:ඛත්තියො ජාතිසම්පන්නො, අභිජාතො යසස්සිමා।
gae:ධම්මරාජා විදෙහානං, පුත්තො උප්පජ්ජතෙ තව <n>තවං (සී॰ පී॰)</n>॥
gax:119:දුම්මී <pb V=1.221/> <n>රුම්මී (සී॰ පී॰)</n> රජොජල්ලධරො, අඝෙ වෙහායසං ඨිතො।
gae:මනුඤ්ඤං භාසසෙ වාචං, යං මය්හං හදයඞ්ගමං॥
gax:120:දෙවතානුසි <pb T=1.384/> සග්ගම්හා, ඉසි වාසි <n>චාපි (ක॰)</n> මහිද්ධිකො।
gae:කො වාසි ත්වං අනුප්පත්තො, අත්තානං මෙ පවෙදය॥
gax:121:යං දෙවසඞ්ඝා වන්දන්ති, සුධම්මායං සමාගතා।
gae:සොහං සක්කො සහස්සක්ඛො, ආගතොස්මි තවන්තිකෙ॥
gax:122:ඉත්ථියො <n>ඉත්ථියා (පී॰)</n> ජීවලොකස්මිං, යා හොති <n>හොන්ති (සී॰ ස්යා॰)</n> සමචාරිනී <n>සමචාරිණී (සී॰)</n>।
gae:මෙධාවිනී සීලවතී, සස්සුදෙවා පතිබ්බතා॥
gax:123:තාදිසාය සුමෙධාය, සුචිකම්මාය නාරියා।
gae:දෙවා දස්සනමායන්ති, මානුසියා අමානුසා॥
gax:124:ත්වඤ්ච භද්දෙ සුචිණ්ණෙන, පුබ්බෙ සුචරිතෙන ච।
gae:ඉධ රාජකුලෙ ජාතා, සබ්බකාමසමිද්ධිනී॥
gax:125:අයඤ්ච තෙ රාජපුත්ති, උභයත්ථ කටග්ගහො।
gae:දෙවලොකූපපත්තී ච, කිත්තී ච ඉධ ජීවිතෙ॥
gax:126:චිරං සුමෙධෙ සුඛිනී, ධම්මමත්තනි පාලය।
gae:එසාහං තිදිවං යාමි, පියං මෙ තව දස්සනන්ති॥
cen:සුරුචිජාතකං ඡට්ඨං।
bod:490:පඤ්චුපොසථිකජාතකං (7)
gax:127:අප්පොස්සුක්කො <pb M=1.291/> දානි තුවං කපොත, විහඞ්ගම න තව භොජනත්ථො।
gae:ඛුදං <n>ඛුද්දං (ස්යා॰ ක॰), ඛුධං (සක්කත-පාකතානුරූපං)</n> පිපාසං අධිවාසයන්තො, කස්මා භවංපොසථිකො කපොත <n>කපොතො (සී॰ පී॰)</n>॥
gax:128:අහං පුරෙ ගිද්ධිගතො කපොතියා, අස්මිං පදෙසස්මිමුභො රමාම।
gae:අථග්ගහී සාකුණිකො කපොතිං, අකාමකො තාය විනා අහොසිං॥
gax:129:නානාභවා විප්පයොගෙන තස්සා, මනොමයං වෙදන වෙදයාමි <n>වෙදනං වෙදියාමි (සී॰ පී॰)</n>।
gae:තස්මා අහංපොසථං පාලයාමි, රාගො මමං මා පුනරාගමාසි॥
gax:130:අනුජ්ජුගාමී උරගා දුජිව්හ <n>උරග ද්විජිව්හ (සී॰)</n>, දාඨාවුධො ඝොරවිසොසි සප්ප।
gae:ඛුදං පිපාසං අධිවාසයන්තො, කස්මා <pb T=1.385/> භවංපොසථිකො නු දීඝ <n>දීඝො (සී॰ පී॰)</n>॥
gax:131:උසභො අහූ බලවා ගාමිකස්ස, චලක්කකූ වණ්ණබලූපපන්නො।
gae:සො මං අක්කමි තං කුපිතො අඩංසි, දුක්ඛාභිතුණ්ණො මරණං උපාගා <n>උපාගමි (සී॰ පී॰)</n>॥
gax:132:තතො <pb V=1.222/> ජනා නික්ඛමිත්වාන ගාමා, කන්දිත්වා රොදිත්වා <n>කන්දිත්ව රොදිත්ව (සී॰)</n> අපක්කමිංසු।
gae:තස්මා අහංපොසථං පාලයාමි, කොධො <pb T=1.386/> මමං මා පුනරාගමාසි॥
gax:133:මතාන <pb M=1.292/> මංසානි බහූ සුසානෙ, මනුඤ්ඤරූපං තව භොජනෙ තං।
gae:ඛුදං පිපාසං අධිවාසයන්තො, කස්මා භවංපොසථිකො සිඞ්ගාල <n>සිගාලො (සී॰ පී॰)</n>॥
gax:134:පවිසි <n>පවිස්සං (සී॰ පී॰), පවිස්ස (ස්යා॰)</n> කුච්ඡිං මහතො ගජස්ස, කුණපෙ රතො හත්ථිමංසෙසු ගිද්ධො <n>හත්ථිමංසෙ පගිද්ධො (සී॰ පී॰)</n>।
gae:උණ්හො ච වාතො තිඛිණා ච රස්මියො, තෙ සොසයුං තස්ස කරීසමග්ගං॥
gax:135:කිසො ච පණ්ඩූ ච අහං භදන්තෙ, න මෙ අහූ නික්ඛමනාය මග්ගො।
gae:මහා ච මෙඝො සහසා පවස්සි, සො තෙමයී තස්ස කරීසමග්ගං॥
gax:136:තතො අහං නික්ඛමිසං භදන්තෙ, චන්දො යථා රාහුමුඛා පමුත්තො।
gae:තස්මා අහංපොසථං පාලයාමි, ලොභො මමං මා පුනරාගමාසි॥
gax:137:වම්මීකථූපස්මිං කිපිල්ලිකානි, නිප්පොථයන්තො තුවං පුරෙ චරාසි।
gae:ඛුදං පිපාසං අධිවාසයන්තො, කස්මා <pb T=1.387/> භවංපොසථිකො නු අච්ඡ <n>අච්ඡො (සී॰ පී॰)</n>॥
gax:138:සකං නිකෙතං අතිහීළයානො <n>අතිහෙළයානො (ස්යා॰ ක॰)</n>, අත්රිච්ඡතා <n>අත්රිච්ඡතාය (සී॰ ස්යා॰ පී॰)</n> මල්ලගාමං <n>මලතං (සී॰ පී॰), මල්ලයතං (ක॰)</n> අගච්ඡිං।
gae:තතො ජනා නික්ඛමිත්වාන ගාමා, කොදණ්ඩකෙන පරිපොථයිංසු මං॥
gax:139:සො <pb M=1.293/> භින්නසීසො රුහිරමක්ඛිතඞ්ගො, පච්චාගමාසිං සකං <n>ස සකං (ස්යා॰ ක॰),’ථ සකං (?)</n> නිකෙතං।
gae:තස්මා අහංපොසථං පාලයාමි, අත්රිච්ඡතා මා පුනරාගමාසි॥
gax:140:යං නො අපුච්ඡිත්ථ තුවං භදන්තෙ, සබ්බෙව බ්යාකරිම්හ යථා පජානං।
gae:මයම්පි පුච්ඡාම තුවං භදන්තෙ, කස්මා භවංපොසථිකො නු බ්රහ්මෙ॥
gax:141:අනූපලිත්තො මම අස්සමම්හි, පච්චෙකබුද්ධො මුහුත්තං නිසීදි।
gae:සො මං අවෙදී ගතිමාගතිඤ්ච, නාමඤ්ච ගොත්තං චරණඤ්ච සබ්බං॥
gax:142:එවම්පහං වන්දි න <n>එවම්පහං නග්ගහෙ (සී॰ පී॰)</n> තස්ස පාදෙ, න චාපි නං මානගතෙන පුච්ඡිං।
gae:තස්මා අහංපොසථං පාලයාමි, මානො <pb T=1.388/> මමං මා පුනරාගමාසීති॥
cen:පඤ්චුපොසථිකජාතකං සත්තමං।
bod:491:මහාමොරජාතකං (8)
gax:143:සචෙ හි ත්යාහං ධනහෙතු ගාහිතො, මා මං වධී ජීවගාහං ගහෙත්වා।
gae:රඤ්ඤො ච <n>රඤ්ඤොව (සී॰ පී॰)</n> මං සම්ම උපන්තිකං <n>උපන්ති (සී॰ ස්යා॰ පී॰)</n> නෙහි, මඤ්ඤෙ ධනං ලච්ඡසිනප්පරූපං॥
gax:144:න මෙ අයං තුය්හ වධාය අජ්ජ, සමාහිතො චාපධුරෙ <n>චාපවරෙ (සී॰ පී॰), චාපවරො (ස්යා॰)</n> ඛුරප්පො।
gae:පාසඤ්ච ත්යාහං අධිපාතයිස්සං, යථාසුඛං ගච්ඡතු මොරරාජා॥
gax:145:යං <pb V=1.223/> <pb M=1.294/> සත්ත වස්සානි මමානුබන්ධි, රත්තින්දිවං ඛුප්පිපාසං සහන්තො।
gae:අථ කිස්ස මං පාසවසූපනීතං, පමුත්තවෙ <pb T=1.389/> ඉච්ඡසි බන්ධනස්මා॥
gax:146:පාණාතිපාතා විරතො නුසජ්ජ, අභයං නු තෙ සබ්බභූතෙසු දින්නං।
gae:යං මං තුවං පාසවසූපනීතං, පමුත්තවෙ ඉච්ඡසි බන්ධනස්මා॥
gax:147:පාණාතිපාතා විරතස්ස බ්රූහි, අභයඤ්ච යො සබ්බභූතෙසු දෙති।
gae:පුච්ඡාමි තං මොරරාජෙතමත්ථං, ඉතො චුතො කිං ලභතෙ සුඛං සො॥
gax:148:පාණාතිපාතා විරතස්ස බ්රූමි, අභයඤ්ච යො සබ්බභූතෙසු දෙති।
gae:දිට්ඨෙව ධම්මෙ ලභතෙ පසංසං, සග්ගඤ්ච සො යාති සරීරභෙදා॥
gax:149:න සන්ති දෙවා ඉති ආහු <n>ඉච්චාහු (සී॰ පී॰)</n> එකෙ, ඉධෙව ජීවො විභවං උපෙති।
gax:තථා ඵලං සුකතදුක්කටානං, දත්තුපඤ්ඤත්තඤ්ච වදන්ති දානං।
gae:තෙසං වචො අරහතං සද්දහානො, තස්මා අහං සකුණෙ බාධයාමි॥
gax:150:චන්දො ච සුරියො ච උභො සුදස්සනා, ගච්ඡන්ති ඔභාසයමන්තලික්ඛෙ।
gae:ඉමස්ස ලොකස්ස පරස්ස වා තෙ, කථං නු තෙ ආහු මනුස්සලොකෙ॥
gax:151:චන්දො <pb M=1.295/> ච සුරියො ච උභො සුදස්සනා, ගච්ඡන්ති <pb T=1.390/> ඔභාසයමන්තලික්ඛෙ।
gae:පරස්ස ලොකස්ස න තෙ ඉමස්ස, දෙවාති තෙ ආහු මනුස්සලොකෙ॥
gax:152:එත්ථෙව තෙ නීහතා හීනවාදා, අහෙතුකා යෙ න වදන්ති කම්මං।
gae:තථා ඵලං සුකතදුක්කටානං, දත්තුපඤ්ඤත්තං යෙ ච වදන්ති දානං॥
gax:153:අද්ධා හි සච්චං වචනං තවෙදං <n>තවෙතං (සී॰ ස්යා॰ පී॰)</n>, කථඤ්හි දානං අඵලං භවෙය්ය <n>වදෙය්ය (සී॰ පී॰)</n>।
gae:තථා ඵලං සුකතදුක්කටානං, දත්තුපඤ්ඤත්තඤ්ච කථං භවෙය්ය॥
gax:154:කථංකරො කින්තිකරො කිමාචරං, කිං සෙවමානො කෙන තපොගුණෙන।
gae:අක්ඛාහි <n>අක්ඛාහි තං දානි (ක॰)</n> මෙ මොරරාජෙතමත්ථං, යථා අහං නො නිරයං පතෙය්යං॥
gax:155:යෙ කෙචි අත්ථි සමණා පථබ්යා, කාසායවත්ථා අනගාරියා තෙ।
gae:පාතොව පිණ්ඩාය චරන්ති කාලෙ, විකාලචරියා විරතා හි සන්තො॥
gax:156:තෙ තත්ථ කාලෙනුපසඞ්කමිත්වා, පුච්ඡාහි <pb T=1.391/> යං තෙ මනසො පියං සියා।
gae:තෙ තෙ පවක්ඛන්ති යථාපජානං, ඉමස්ස ලොකස්ස පරස්ස චත්ථං॥
gax:157:තචංව ජිණ්ණං උරගො පුරාණං, පණ්ඩූපලාසං හරිතො දුමොව।
gae:එසප්පහීනො මම ලුද්දභාවො, ජහාමහං ලුද්දකභාවමජ්ජ॥
gax:158:යෙ <pb M=1.296/> චාපි මෙ සකුණා අත්ථි බද්ධා, සතානිනෙකානි නිවෙසනස්මිං।
gae:තෙසම්පහං <n>තෙසං අහං (ස්යා॰ ක॰)</n> ජීවිතමජ්ජ දම්මි, මොක්ඛඤ්ච තෙ පත්තා <n>පත්තො (සී॰), අච්ඡ (ස්යා॰)</n> සකං නිකෙතං॥
gax:159:ලුද්දො <pb V=1.224/> චරී පාසහත්ථො අරඤ්ඤෙ, බාධෙතු මොරාධිපතිං යසස්සිං।
gae:බන්ධිත්වා <n>බන්ධිත්ව (සී॰ පී॰)</n> මොරාධිපතිං යසස්සිං, දුක්ඛා ස පමුච්චි <n>දුක්ඛා පමුච්චි (සී॰), දුක්ඛා පමුඤ්චි (ස්යා॰ පී॰)</n> යථාහං පමුත්තොති॥
cen:මහාමොරජාතකං අට්ඨමං।
bod:492:තච්ඡසූකරජාතකං (9)
gax:160:යදෙසමානා විචරිම්හ, පබ්බතානි වනානි ච।
gae:අන්වෙසං <pb T=1.392/> විචරිං <n>විපුලෙ (ස්යා॰ ක॰)</n> ඤාතී, තෙමෙ අධිගතා මයා॥
gax:161:බහුඤ්චිදං මූලඵලං, භක්ඛො චායං අනප්පකො।
gae:රම්මා චිමා ගිරීනජ්ජො <n>ගිරිනදියො (සී॰ පී॰)</n>, ඵාසුවාසො භවිස්සති॥
gax:162:ඉධෙවාහං වසිස්සාමි, සහ සබ්බෙහි ඤාතිභි।
gae:අප්පොස්සුක්කො නිරාසඞ්කී, අසොකො අකුතොභයො॥
gax:163:අඤ්ඤම්පි <n>අඤ්ඤං හි (සී॰ පී॰)</n> ලෙණං පරියෙස, සත්තු නො ඉධ විජ්ජති।
gae:සො තච්ඡ සූකරෙ හන්ති, ඉධාගන්ත්වා වරං වරං॥
gax:164:කො නුම්හාකං <n>කො නම්හාකං (සී॰ පී॰)</n> ඉධ සත්තු, කො ඤාතී සුසමාගතෙ।
gae:දුප්පධංසෙ <n>අප්පධංසෙ (සී॰ පී॰)</n> පධංසෙති, තං මෙ අක්ඛාථ පුච්ඡිතා॥
gax:165:උද්ධග්ගරාජී මිගරාජා, බලී දාඨාවුධො මිගො।
gae:සො තච්ඡ සූකරෙ හන්ති, ඉධාගන්ත්වා වරං වරං॥
gax:166:න නො දාඨා න විජ්ජන්ති <n>නු විජ්ජන්ති (ක॰)</n>, බලං කායෙ සමොහිතං।
gae:සබ්බෙ සමග්ගා හුත්වාන, වසං කාහාම එකකං॥
gax:167:හදයඞ්ගමං <pb M=1.297/> කණ්ණසුඛං, වාචං භාසසි තච්ඡක।
gae:යොපි යුද්ධෙ පලායෙය්ය, තම්පි පච්ඡා හනාමසෙ॥
gax:168:පාණාතිපාතා විරතො නු අජ්ජ, අභයං නු තෙ සබ්බභූතෙසු දින්නං।
gae:දාඨා නු තෙ මිගවධාය <n>මිග විරියං (සී॰ ස්යා॰ පී॰)</n> න සන්ති, යො සඞ්ඝපත්තො කපණොව ඣායසි॥
gax:169:න <pb T=1.393/> මෙ දාඨා න විජ්ජන්ති, බලං කායෙ සමොහිතං।
gae:ඤාතී ච දිස්වාන සාමග්ගී එකතො, තස්මා ච ඣායාමි වනම්හි එකකො॥
gax:170:ඉමස්සුදං යන්ති දිසොදිසං පුරෙ, භයට්ටිතා ලෙණගවෙසිනො පුථු।
gae:තෙ දානි සඞ්ගම්ම වසන්ති එකතො, යත්ථට්ඨිතා දුප්පසහජ්ජ තෙ මයා॥
gax:171:පරිණායකසම්පන්නා, සහිතා එකවාදිනො।
gae:තෙ මං සමග්ගා හිංසෙය්යුං, තස්මා නෙසං න පත්ථයෙ <n>අපත්ථවෙ (පී॰)</n>॥
gax:172:එකොව <pb V=1.225/> ඉන්දො අසුරෙ ජිනාති, එකොව සෙනො හන්ති දිජෙ පසය්හ।
gae:එකොව බ්යග්ඝො මිගසඞ්ඝපත්තො, වරං වරං හන්ති බලඤ්හි තාදිසං॥
gax:173:න හෙව ඉන්දො න සෙනො, නපි බ්යග්ඝො මිගාධිපො।
gae:සමග්ගෙ සහිතෙ ඤාතී, න බ්යග්ඝෙ <n>බ්යග්ඝෙ ච (සී॰ පී॰), බ්යග්ඝො න (ස්යා॰)</n> කුරුතෙ වසෙ॥
gax:174:කුම්භීලකා සකුණකා, සඞ්ඝිනො ගණචාරිනො।
gae:සම්මොදමානා එකජ්ඣං, උප්පතන්ති ඩයන්ති ච॥
gax:175:තෙසඤ්ච ඩයමානානං, එකෙත්ථ අපසක්කති <n>අපවත්තති (සී॰ පී॰)</n>।
gae:තඤ්ච සෙනො නිතාළෙති, වෙය්යග්ඝියෙව සා ගති॥
gax:176:උස්සාහිතො <pb T=1.394/> <pb M=1.298/> ජටිලෙන, ලුද්දෙනාමිසචක්ඛුනා।
gae:දාඨී දාඨීසු පක්ඛන්දි, මඤ්ඤමානො යථා පුරෙ॥
gax:177:සාධු සම්බහුලා ඤාතී, අපි රුක්ඛා අරඤ්ඤජා।
gae:සූකරෙහි සමග්ගෙහි, බ්යග්ඝො එකායනෙ හතො॥
gax:178:බ්රාහ්මණඤ්චෙව බ්යග්ඝඤ්ච, උභො හන්ත්වාන සූකරා॥
gae:ආනන්දිනො පමුදිතා, මහානාදං පනාදිසුං॥
gax:179:තෙ සු උදුම්බරමූලස්මිං, සූකරා සුසමාගතා।
gae:තච්ඡකං අභිසිඤ්චිංසු, “ත්වං නො රාජාසි ඉස්සරො”ති॥
cen:තච්ඡසූකරජාතකං නවමං।
bod:493:මහාවාණිජජාතකං (10)
gax:180:වාණිජා සමිතිං කත්වා, නානාරට්ඨතො ආගතා।
gae:ධනාහරා පක්කමිංසු, එකං කත්වාන ගාමණිං॥
gax:181:තෙ තං කන්තාරමාගම්ම, අප්පභක්ඛං අනොදකං।
gae:මහානිග්රොධමද්දක්ඛුං, සීතච්ඡායං මනොරමං॥
gax:182:තෙ ච තත්ථ නිසීදිත්වා, තස්ස රුක්ඛස්ස ඡායයා <n>ඡාදියා (සී॰ ස්යා॰ පී॰)</n>।
gae:වාණිජා සමචින්තෙසුං, බාලා මොහෙන පාරුතා॥
gax:183:අල්ලායතෙ <n>අද්දායතෙ (සී॰ පී॰)</n> අයං රුක්ඛො, අපි වාරීව <n>වාරි ච (සී॰ පී॰)</n> සන්දති।
gae:ඉඞ්ඝස්ස පුරිමං සාඛං, මයං ඡින්දාම වාණිජා॥
gax:184:සා ච ඡින්නාව පග්ඝරි, අච්ඡං වාරිං අනාවිලං।
gae:තෙ <pb T=1.395/> තත්ථ න්හත්වා පිවිත්වා, යාවතිච්ඡිංසු වාණිජා॥
gax:185:දුතියං <pb V=1.226/> සමචින්තෙසුං, බාලා මොහෙන පාරුතා।
gae:ඉඞ්ඝස්ස දක්ඛිණං සාඛං, මයං ඡින්දාම වාණිජා॥
gax:186:සා ච ඡින්නාව පග්ඝරි, සාලිමංසොදනං බහුං।
gae:අප්පොදවණ්ණෙ කුම්මාසෙ, සිඞ්ගිං විදලසූපියො <n>සිඞ්ගිං බිදලසූපියො (සී॰ පී॰), සිඞ්ගීවෙරං ලසූපියො (ක॰) සිඞ්ගීන්ති සිඞ්ගීවෙරාදිකං උත්තරිභඞ්ගං। විදලසූපියොති මුග්ගසූපාදයො (අට්ඨ॰) විදලං කලායාදිම්හි වත්තතීති සක්කතාභිධානෙ</n>॥
gax:187:තෙ <pb M=1.299/> තත්ථ භුත්වා ඛාදිත්වා <n>භුත්වා ච පිවිත්වා ච (පී॰)</n>, යාවතිච්ඡිංසු වාණිජා।
gax:තතියං සමචින්තෙසුං, බාලා මොහෙන පාරුතා।
gae:ඉඞ්ඝස්ස පච්ඡිමං සාඛං, මයං ඡින්දාම වාණිජා॥
gax:188:සා ච ඡින්නාව පග්ඝරි, නාරියො සමලඞ්කතා।
gae:විචිත්රවත්ථාභරණා, ආමුත්තමණිකුණ්ඩලා॥
gax:189:අපි සු වාණිජා එකා, නාරියො පණ්ණවීසති।
gae:සමන්තා පරිවාරිංසු <n>පරිකරිංසු (සී॰ ස්යා॰ පී॰)</n>, තස්ස රුක්ඛස්ස ඡායයා <n>ඡාදියා (සී॰ ස්යා॰ පී॰)</n>॥
gax:190:තෙ තාහි පරිචාරෙත්වා <n>පරිවාරෙත්වා (සී॰ ස්යා॰ පී॰)</n>, යාවතිච්ඡිංසු වාණිජා।
gax:චතුත්ථං සමචින්තෙසුං, බාලා මොහෙන පාරුතා।
gae:ඉඞ්ඝස්ස උත්තරං සාඛං, මයං ඡින්දාම වාණිජා॥
gax:191:සා ච ඡින්නාව පග්ඝරි, මුත්තා වෙළුරියා බහූ।
gae:රජතං ජාතරූපඤ්ච, කුත්තියො පටියානි ච॥
gax:192:කාසිකානි ච වත්ථානි, උද්දියානි ච කම්බලා <n>උද්දියානෙ ච කම්බලෙ (සී॰ පී॰)</n>।
gae:තෙ තත්ථ භාරෙ බන්ධිත්වා, යාවතිච්ඡිංසු වාණිජා॥
gax:193:පඤ්චමං සමචින්තෙසුං, බාලා මොහෙන පාරුතා।
gae:ඉඞ්ඝස්ස <pb T=1.396/> මූලෙ <n>මූලං (සී॰ පී॰ ක॰)</n> ඡින්දාම, අපි භිය්යො ලභාමසෙ॥
gax:194:අථුට්ඨහි සත්ථවාහො, යාචමානො කතඤ්ජලී।
gae:නිග්රොධො කිං පරජ්ඣති <n>අපරජ්ඣථ (සී॰), අපරජ්ඣති (ස්යා॰ පී॰)</n>, වාණිජා භද්දමත්ථු තෙ॥
gax:195:වාරිදා පුරිමා සාඛා, අන්නපානඤ්ච දක්ඛිණා।
gax:නාරිදා පච්ඡිමා සාඛා, සබ්බකාමෙ ච උත්තරා।
gae:නිග්රොධො කිං පරජ්ඣති, වාණිජා භද්දමත්ථු තෙ॥
gax:196:යස්ස රුක්ඛස්ස ඡායාය, නිසීදෙය්ය සයෙය්ය වා।
gae:න තස්ස සාඛං භඤ්ජෙය්ය, මිත්තදුබ්භො හි පාපකො॥
gax:197:තෙ ච තස්සානාදියිත්වා <n>තස්ස අනාදිත්වා (සී॰ ස්යා॰)</n>, එකස්ස වචනං බහූ।
gae:නිසිතාහි කුඨාරීහි <n>කුධාරීහි (ක॰)</n>, මූලතො නං උපක්කමුං॥
gax:198:තතො <pb V=1.227/> <pb M=1.300/> නාගා නික්ඛමිංසු, සන්නද්ධා පණ්ණවීසති।
gae:ධනුග්ගහානං තිසතා, ඡසහස්සා ච වම්මිනො॥
gax:199:එතෙ හනථ බන්ධථ, මා වො මුඤ්චිත්ථ <n>මුච්චිත්ථ (පී॰)</n> ජීවිතං।
gae:ඨපෙත්වා සත්ථවාහංව, සබ්බෙ භස්මං <n>භස්මී (සී॰)</n> කරොථ නෙ॥
gax:200:තස්මා හි පණ්ඩිතො පොසො, සම්පස්සං අත්ථමත්තනො।
gae:ලොභස්ස න වසං ගච්ඡෙ, හනෙය්යාරිසකං <n>හනෙය්ය දිසතං (සී॰), හනෙය්ය දිසකං (ස්යා॰)</n> මනං॥
gax:201:එව <n>එත (සී॰ පී॰)</n> මාදීනවං ඤත්වා, තණ්හා දුක්ඛස්ස සම්භවං।
gae:වීතතණ්හො අනාදානො, සතො භික්ඛු පරිබ්බජෙති॥
cen:මහාවාණිජජාතකං දසමං।
bod:494:සාධිනජාතකං (11)
gax:202:අබ්භුතො <pb T=1.397/> වත ලොකස්මිං, උප්පජ්ජි ලොමහංසනො।
gae:දිබ්බො රථො පාතුරහු, වෙදෙහස්ස යසස්සිනො॥
gax:203:දෙවපුත්තො මහිද්ධිකො, මාතලි <n>මාතලී (සී॰)</n> දෙවසාරථි।
gae:නිමන්තයිත්ථ රාජානං, වෙදෙහං මිථිලග්ගහං॥
gax:204:එහිමං රථමාරුය්හ, රාජසෙට්ඨ දිසම්පති।
gax:දෙවා දස්සනකාමා තෙ, තාවතිංසා සඉන්දකා।
gae:සරමානා හි තෙ දෙවා, සුධම්මායං සමච්ඡරෙ॥
gax:205:තතො ච රාජා සාධිනො <n>සාධීනො (සී॰ පී॰)</n>, වෙදෙහො මිථිලග්ගහො <n>පමුඛො රථමාරුහි (සී॰ පී॰)</n>।
gax:සහස්සයුත්තමාරුය්හ <n>යුත්තං අභිරුය්හ (සී॰)</n>, අගා දෙවාන සන්තිකෙ।
gae:තං දෙවා පටිනන්දිංසු, දිස්වා රාජානමාගතං॥
gax:206:ස්වාගතං තෙ මහාරාජ, අථො තෙ අදුරාගතං।
gae:නිසීද දානි රාජීසි <n>රාජිසි (සී॰ ස්යා॰ පී॰)</n>, දෙවරාජස්ස සන්තිකෙ॥
gax:207:සක්කොපි පටිනන්දිත්ථ, වෙදෙහං මිථිලග්ගහං।
gae:නිමන්තයිත්ථ <n>නිමන්තයී ච (සී॰ පී॰)</n> කාමෙහි, ආසනෙන ච වාසවො॥
gax:208:සාධු <pb M=1.301/> ඛොසි අනුප්පත්තො, ආවාසං වසවත්තිනං।
gax:වස <pb T=1.398/> දෙවෙසු රාජීසි, සබ්බකාමසමිද්ධිසු।
gae:තාවතිංසෙසු දෙවෙසු, භුඤ්ජ කාමෙ අමානුසෙ॥
gax:209:අහං <pb V=1.228/> පුරෙ සග්ගගතො රමාමි, නච්චෙහි ගීතෙහි ච වාදිතෙහි।
gax:සො දානි අජ්ජ න රමාමි සග්ගෙ, ආයුං නු ඛීණො <n>ඛීණං (ස්යා॰)</n> මරණං නු සන්තිකෙ।
gae:උදාහු මූළ්හොස්මි ජනින්දසෙට්ඨ॥
gax:210:න තායු <n>න චායු (සී॰ පී॰ ක॰)</n> ඛීණං මරණඤ්ච <n>මරණං තෙ (සී॰ පී॰)</n> දූරෙ, න චාපි මූළ්හො නරවීරසෙට්ඨ।
gae:තුය්හඤ්ච <n>තවඤ්ච (සී॰ පී॰), තව ච (ක॰)</n> පුඤ්ඤානි පරිත්තකානි, යෙසං විපාකං ඉධ වෙදයිත්ථො <n>වෙදයතො (පී॰ ක॰)</n>॥
gax:211:වස දෙවානුභාවෙන, රාජසෙට්ඨ දිසම්පති।
gae:තාවතිංසෙසු දෙවෙසු, භුඤ්ජ කාමෙ අමානුසෙ॥
gax:212:යථා යාචිතකං යානං, යථා යාචිතකං ධනං।
gae:එවං සම්පදමෙවෙතං, යං පරතො දානපච්චයා॥
gax:213:න චාහමෙතමිච්ඡාමි, යං පරතො දානපච්චයා।
gae:සයංකතානි පුඤ්ඤානි, තං මෙ ආවෙණිකං <n>ආවෙණියං (සී॰ ස්යා॰ පී॰), ආවෙනිකං (ක॰)</n> ධනං॥
gax:214:සොහං ගන්ත්වා මනුස්සෙසු, කාහාමි කුසලං බහුං।
gax:දානෙන සමචරියාය, සංයමෙන දමෙන ච।
gae:යං කත්වා සුඛිතො හොති, න ච පච්ඡානුතප්පති॥
gax:215:ඉමානි <pb T=1.399/> තානි ඛෙත්තානි, ඉමං නික්ඛං සුකුණ්ඩලං।
gae:ඉමා තා හරිතානූපා, ඉමා නජ්ජො සවන්තියො॥
gax:216:ඉමා තා පොක්ඛරණී රම්මා, චක්කවාකපකූජිතා <n>චක්කවාකූපකූජිතා (සී॰ පී॰)</n>।
gax:මන්දාලකෙහි සඤ්ඡන්නා, පදුමුප්පලකෙහි ච।
gae:යස්සිමානි මමායිංසු, කිං නු තෙ දිසතං ගතා॥
gax:217:තානීධ <pb M=1.302/> ඛෙත්තානි සො භූමිභාගො, තෙයෙව ආරාමවනුපචාරා <n>තෙ ආරාමා තෙ වන’මෙ පචාරා (සී॰ පී॰), තෙ යෙව ආරාමවනානි සඤ්චරා (ක॰)</n>।
gae:තමෙව මය්හං ජනතං අපස්සතො, සුඤ්ඤංව මෙ නාරද ඛායතෙ දිසා॥
gax:218:දිට්ඨා මයා විමානානි, ඔභාසෙන්තා චතුද්දිසා।
gae:සම්මුඛා දෙවරාජස්ස, තිදසානඤ්ච සම්මුඛා॥
gax:219:වුත්ථං මෙ භවනං දිබ්යං <n>දිබ්බං (සී॰ පී॰)</n>, භුත්තා කාමා අමානුසා।
gae:තාවතිංසෙසු දෙවෙසු, සබ්බකාමසමිද්ධිසු॥
gax:220:සොහං එතාදිසං හිත්වා, පුඤ්ඤායම්හි ඉධාගතො।
gae:ධම්මමෙව චරිස්සාමි, නාහං රජ්ජෙන අත්ථිකො॥
gax:221:අදණ්ඩාවචරං මග්ගං, සම්මාසම්බුද්ධදෙසිතං।
gae:තං මග්ගං පටිපජ්ජිස්සං, යෙන ගච්ඡන්ති සුබ්බතාති॥
cen:සාධිනජාතකං <n>සාධිනරාජජාතකං (ස්යා॰)</n> එකාදසමං।
bod:495:දසබ්රාහ්මණජාතකං (12)
gax:222:රාජා <pb T=1.400/> <pb V=1.229/> අවොච විධුරං, ධම්මකාමො යුධිට්ඨිලො।
gae:බ්රාහ්මණෙ විධුර පරියෙස, සීලවන්තෙ බහුස්සුතෙ॥
gax:223:විරතෙ මෙථුනා ධම්මා, යෙ මෙ භුඤ්ජෙය්යු <n>භුඤ්ජෙය්යුං (සී॰)</n> භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:224:දුල්ලභා බ්රාහ්මණා දෙව, සීලවන්තො බහුස්සුතා।
gae:විරතා මෙථුනා ධම්මා, යෙ තෙ භුඤ්ජෙය්යු භොජනං॥
gax:225:දස ඛලු මහාරාජ, යා තා බ්රාහ්මණජාතියො।
gae:තෙසං විභඞ්ගං විචයං <n>විචිය (ක॰)</n>, විත්ථාරෙන සුණොහි මෙ॥
gax:226:පසිබ්බකෙ ගහෙත්වාන, පුණ්ණෙ මූලස්ස සංවුතෙ।
gae:ඔසධිකායො <n>ඔසධිකායෙ (ස්යා॰ ක॰)</n> ගන්ථෙන්ති, න්හාපයන්ති <n>නහායන්ති (සී॰ පී॰)</n> ජපන්ති ච॥
gax:227:තිකිච්ඡකසමා <pb M=1.303/> රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:228:අපෙතා තෙ ච <n>තෙ (සී॰ පී॰)</n> බ්රහ්මඤ්ඤා,
gax:(ඉති රාජා <n>රාජා ච (ස්යා॰ ක॰)</n> කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:229:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:230:කිඞ්කිණිකායො <n>කිඞ්කණිකායො (ක॰), කිඞ්කිණියො (ස්යා॰)</n> ගහෙත්වා <n>ගහෙත්වාන (සී॰ ස්යා॰ පී॰)</n>, ඝොසෙන්ති පුරතොපි තෙ।
gae:පෙසනානිපි ගච්ඡන්ති, රථචරියාසු සික්ඛරෙ॥
gax:231:පරිචාරකසමා <pb T=1.401/> රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:232:අපෙතා තෙ ච බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:233:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:234:කමණ්ඩලුං <pb V=1.230/> ගහෙත්වාන, වඞ්කදණ්ඩඤ්ච බ්රාහ්මණා।
gax:පච්චුපෙස්සන්ති රාජානො, ගාමෙසු නිගමෙසු ච।
gae:නාදින්නෙ වුට්ඨහිස්සාම, ගාමම්හි වා වනම්හි වා <n>වාමම්හි ච වනම්හි ච (සී॰ පී॰), ගාමම්හි නිගමම්හි වා (ස්යා॰)</n>॥
gax:235:නිග්ගාහකසමා රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:236:අපෙතා තෙ ච බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:237:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:238:පරූළ්හකච්ඡනඛලොමා <pb M=1.304/>, පඞ්කදන්තා රජස්සිරා।
gae:ඔකිණ්ණා රජරෙණූහි, යාචකා විචරන්ති තෙ॥
gax:239:ඛාණුඝාතසමා <pb T=1.402/> රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:240:අපෙතා තෙ ච බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:241:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:242:හරීතකං <n>හරීටකං (බහූසු)</n> ආමලකං, අම්බං ජම්බුං විභීතකං <n>අම්බජම්බුවිභීටකං (සී॰ පී॰)</n>।
gae:ලබුජං දන්තපොණානි, බෙලුවා බදරානි ච॥
gax:243:රාජායතනං උච්ඡු-පුටං, ධූමනෙත්තං මධු-අඤ්ජනං।
gae:උච්චාවචානි පණියානි, විපණෙන්ති ජනාධිප॥
gax:244:වාණිජකසමා රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:245:අපෙතා <pb V=1.231/> තෙ ච බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:246:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:247:කසි-වාණිජ්ජං <n>කසිං වණිජ්ජං (සී॰ පී॰)</n> කාරෙන්ති, පොසයන්ති අජෙළකෙ।
gae:කුමාරියො <pb T=1.403/> පවෙච්ඡන්ති, විවාහන්තාවහන්ති ච॥
gax:248:සමා අම්බට්ඨවෙස්සෙහි, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:249:අපෙතා තෙ ච බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:250:විරතෙ <pb M=1.305/> මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:251:නික්ඛිත්තභික්ඛං භුඤ්ජන්ති, ගාමෙස්වෙකෙ පුරොහිතා।
gae:බහූ තෙ <n>නෙ (ස්යා॰ ක॰)</n> පරිපුච්ඡන්ති, අණ්ඩච්ඡෙදා නිලඤ්ඡකා <n>තිලඤ්ඡකා (පී॰)</n>॥
gax:252:පසූපි තත්ථ හඤ්ඤන්ති, මහිංසා සූකරා අජා।
gax:ගොඝාතකසමා රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:253:අපෙතා තෙ බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:254:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:255:අසිචම්මං ගහෙත්වාන, ඛග්ගං පග්ගය්හ බ්රාහ්මණා।
gae:වෙස්සපථෙසු තිට්ඨන්ති, සත්ථං අබ්බාහයන්තිපි॥
gax:256:සමා <pb T=1.404/> <pb V=1.232/> ගොපනිසාදෙහි, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:257:අපෙතා තෙ බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:258:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:259:අරඤ්ඤෙ කුටිකං කත්වා, කූටානි කාරයන්ති තෙ।
gae:සසබිළාරෙ බාධෙන්ති, ආගොධා මච්ඡකච්ඡපං॥
gax:260:තෙ ලුද්දකසමා රාජ <n>ලුද්දකා තෙ මහාරාජ (සී॰ පී॰)</n>, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:261:අපෙතා <pb M=1.306/> තෙ බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:262:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:263:අඤ්ඤෙ ධනස්ස කාමා හි, හෙට්ඨාමඤ්චෙ පසක්කිතා <n>පසක්ඛිතා (සී॰ ස්යා॰ පී॰)</n>।
gae:රාජානො උපරි න්හායන්ති, සොමයාගෙ උපට්ඨිතෙ॥
gax:264:මලමජ්ජකසමා රාජ, තෙපි වුච්චන්ති බ්රාහ්මණා।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:265:අපෙතා <pb T=1.405/> තෙ බ්රහ්මඤ්ඤා,
gax:(ඉති රාජා කොරබ්යො)
gax:න තෙ වුච්චන්ති බ්රාහ්මණා।
gae:අඤ්ඤෙ විධුර පරියෙස, සීලවන්තෙ බහුස්සුතෙ॥
gax:266:විරතෙ මෙථුනා ධම්මා, යෙ මෙ භුඤ්ජෙය්යු භොජනං।
gae:දක්ඛිණං සම්ම දස්සාම, යත්ථ දින්නං මහප්ඵලං॥
gax:267:අත්ථි ඛො බ්රාහ්මණා දෙව, සීලවන්තො බහුස්සුතා।
gae:විරතා මෙථුනා ධම්මා, යෙ තෙ භුඤ්ජෙය්යු භොජනං॥
gax:268:එකඤ්ච <pb V=1.233/> භත්තං භුඤ්ජන්ති, න ච මජ්ජං පිවන්ති තෙ।
gae:අක්ඛාතා තෙ මහාරාජ, තාදිසෙ නිපතාමසෙ॥
gax:269:එතෙ ඛො බ්රාහ්මණා විධුර, සීලවන්තො බහුස්සුතා।
gae:එතෙ විධුර පරියෙස, ඛිප්පඤ්ච නෙ <n>ඛිප්පංව නෙ (ක॰)</n> නිමන්තයාති॥
cen:දසබ්රාහ්මණජාතකං ද්වාදසමං।
bod:496:භික්ඛාපරම්පරජාතකං (13)
gax:270:සුඛුමාලරූපං දිස්වා <n>දිස්වාන (ක॰ සී॰ අට්ඨ॰)</n>, රට්ඨා විවනමාගතං।
gae:කූටාගාරවරූපෙතං, මහාසයනමුපාසිතං <n>මුපොචිතං (බහූසු)</n>॥
gax:271:තස්ස <pb M=1.307/> තෙ පෙමකෙනාහං, අදාසිං වඩ්ඪමොදනං <n>බද්ධමොදනං (සී॰ පී॰)</n>।
gae:සාලීනං විචිතං භත්තං, සුචිං මංසූපසෙචනං॥
gax:272:තං ත්වං භත්තං පටිග්ගය්හ, බ්රාහ්මණස්ස අදාසයි <n>අදාපයි (සී॰ ස්යා॰ පී॰)</n>।
gae:අත්තානං <pb T=1.406/> <n>අත්තනා (පී॰ අට්ඨ॰ පාඨන්තරං)</n> අනසිත්වාන, කොයං ධම්මො නමත්ථු තෙ॥
gax:273:ආචරියො බ්රාහ්මණො මය්හං, කිච්චාකිච්චෙසු බ්යාවටො <n>වාවටො (ක॰)</n>।
gae:ගරු ච ආමන්තනීයො <n>ආමන්තණීයො (සී॰ පී॰)</n> ච, දාතුමරහාමි භොජනං॥
gax:274:බ්රාහ්මණං දානි පුච්ඡාමි, ගොතමං රාජපූජිතං।
gae:රාජා තෙ භත්තං පාදාසි, සුචිං මංසූපසෙචනං॥
gax:275:තං ත්වං භත්තං පටිග්ගය්හ, ඉසිස්ස භොජනං අදා।
gae:අඛෙත්තඤ්ඤූසි දානස්ස, කොයං ධම්මො නමත්ථු තෙ॥
gax:276:භරාමි පුත්ත <n>පුත්තෙ (සී॰ පී॰)</n> දාරෙ ච, ඝරෙසු ගධිතො <n>ගථිතො (සී॰ පී॰)</n> අහං।
gae:භුඤ්ජෙ මානුසකෙ කාමෙ, අනුසාසාමි රාජිනො॥
gax:277:ආරඤ්ඤිකස්ස <n>ආරඤ්ඤකස්ස (සී॰ පී॰)</n> ඉසිනො, චිරරත්තං තපස්සිනො।
gae:වුඩ්ඪස්ස භාවිතත්තස්ස, දාතුමරහාමි භොජනං॥
gax:278:ඉසිඤ්ච දානි පුච්ඡාමි, කිසං ධමනිසන්ථතං।
gae:පරූළ්හකච්ඡනඛලොමං, පඞ්කදන්තං රජස්සිරං॥
gax:279:එකො අරඤ්ඤෙ විහරසි <n>විහාසි (ක॰)</n>, නාවකඞ්ඛසි ජීවිතං।
gae:භික්ඛු කෙන තයා සෙය්යො, යස්ස ත්වං භොජනං අදා॥
gax:280:ඛණන්තාලුකලම්බානි <n>ඛණමාලුකලම්බානි (ස්යා॰ ක॰)</n>, බිලාලිතක්කලානි ච <n>බිළාලිතක්කළානි ච (සී॰ පී॰)</n>।
gae:ධුනං සාමාකනීවාරං, සඞ්ඝාරියං පසාරියං <n>සංහාරියං පහාරියං (ස්යා॰), සංසාරියං පසාරියං (ක॰)</n>॥
gax:281:සාකං <pb V=1.234/> භිසං මධුං මංසං, බදරාමලකානි ච।
gae:තානි ආහරිත්වා <n>ආහත්ව (සී॰ ස්යා॰)</n> භුඤ්ජාමි, අත්ථි මෙ සො පරිග්ගහො॥
gax:282:පචන්තො <pb T=1.407/> <pb M=1.308/> අපචන්තස්ස, අමමස්ස සකිඤ්චනො <n>අකිඤ්චනො (ක॰)</n>।
gae:අනාදානස්ස සාදානො, දාතුමරහාමි භොජනං॥
gax:283:භික්ඛුඤ්ච දානි පුච්ඡාමි, තුණ්හීමාසීන සුබ්බතං।
gae:ඉසි තෙ භත්තං පාදාසි, සුචිං මංසූපසෙචනං॥
gax:284:තං ත්වං භත්තං පටිග්ගය්හ, තුණ්හී භුඤ්ජසි එකකො।
gae:නාඤ්ඤං කඤ්චි <n>කිඤ්චි (ක॰)</n> නිමන්තෙසි, කොයං ධම්මො නමත්ථු තෙ॥
gax:285:න පචාමි න පාචෙමි, න ඡින්දාමි න ඡෙදයෙ।
gae:තං මං අකිඤ්චනං ඤත්වා, සබ්බපාපෙහි ආරතං॥
gax:286:වාමෙන භික්ඛමාදාය, දක්ඛිණෙන කමණ්ඩලුං।
gae:ඉසි මෙ භත්තං පාදාසි, සුචිං මංසූපසෙචනං॥
gax:287:එතෙ හි දාතුමරහන්ති, සමමා සපරිග්ගහා।
gae:පච්චනීකමහං මඤ්ඤෙ, යො දාතාරං නිමන්තයෙ॥
gax:288:අත්ථාය වත මෙ අජ්ජ, ඉධාගච්ඡි රථෙසභො।
gae:සොහං අජ්ජ පජානාමි <n>ඉතො පුබ්බෙ න ජානාමි (සී॰ පී॰)</n>, යත්ථ දින්නං මහප්ඵලං॥
gax:289:රට්ඨෙසු ගිද්ධා රාජානො, කිච්චාකිච්චෙසු බ්රාහ්මණා।
gae:ඉසී මූලඵලෙ ගිද්ධා, විප්පමුත්තා ච භික්ඛවොති॥
cen:භික්ඛාපරම්පරජාතකං තෙරසමං।
bod:තස්සුද්දානං –
gax:සුව <pb T=1.408/> කින්නර මුක්ක ඛරාජිනසො, භිසජාත මහෙසි කපොතවරො।
gae:අථ මොර සතච්ඡක වාණිජකො, අථ රාජ සබ්රාහ්මණ භික්ඛපරන්ති॥
cen:පකිණ්ණකනිපාතං නිට්ඨිතං।
