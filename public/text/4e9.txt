cha:9:හෙවත්ථිකථාවණ්ණනා
bod:304:ඉදානි හෙවත්ථිකථා නාම හොති। තත්ථ යෙසං “සබ්බෙපි අතීතාදිභෙදා ධම්මා රූපාදිවසෙන අත්ථි, අතීතං අනාගතපච්චුප්පන්නවසෙන, අනාගතපච්චුප්පන්නානි වා අතීතාදිවසෙන නත්ථි; තස්මා සබ්බමෙවිදං එවං අත්ථි එවං නත්ථී”ති ලද්ධි, සෙය්යථාපි එතරහි වුත්තප්පභෙදානං අන්ධකානං; තෙ සන්ධාය <b>අතීතං අත්ථී</b>ති පුච්ඡා සකවාදිස්ස। <b>හෙවත්ථි හෙව නත්ථී</b>ති විස්සජ්ජනං පරවාදිස්ස। තත්ථ <b>හෙවා</b>ති එවං <pb P=.54/>। අථ නං සකවාදී “යදි අතීතොව එවං අත්ථි, එවං නත්ථීති ලද්ධි, එවං සන්තෙ සොයෙව අත්ථි, සොයෙව නත්ථි නාමා”ති පුච්ඡන්තො <b>සෙවත්ථි, සෙව නත්ථී</b>ති ආහ। ඉතරො තෙනෙව සභාවෙන අත්ථිතං, තෙනෙව නත්ථිතං සන්ධාය පටික්ඛිපති। දුතියං පුට්ඨො <pb V=.155/> සකභාවෙනෙව අත්ථිතං, පරභාවෙනෙව නත්ථිතං සන්ධාය පටිජානාති। තතො පරං <b>අත්ථට්ඨො නත්ථට්ඨො</b>ති අත්ථිසභාවො නත්ථිසභාවො නාම හොතීති පුච්ඡති। ඉමිනාවුපායෙන සබ්බවාරෙසු අත්ථො වෙදිතබ්බො। පරියොසානෙ පන <b>“තෙන හි අතීතං හෙවත්ථි, හෙව නත්ථී”</b>ති ච “තෙන හි රූපං හෙවත්ථි, හෙව නත්ථී”ති චාතිආදීනි වත්වා කිඤ්චාපි පරවාදිනා ලද්ධි පතිට්ඨාපිතා, අයොනිසො පතිට්ඨාපිතත්තා පනෙසා අප්පතිට්ඨාපිතායෙවාති।
cen:හෙවත්ථිකථාවණ්ණනා।
cen:මහාවග්ගො නිට්ඨිතො।
