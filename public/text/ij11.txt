cha:(12) 2:පච්චොරොහණිවග්ගො
sub:1-2:අධම්මසුත්තද්වයවණ්ණනා
bod:113-114:දුතියස්ස <pb M=3.336/> පඨමෙ පාටියෙක්කං පුච්ඡා ච විස්සජ්ජනා ච කතා। දුතියෙ එකතොව।
sub:3:තතියඅධම්මසුත්තවණ්ණනා
bod:115:තතියෙ <b>උද්දෙසං උද්දිසිත්වා</b>ති මාතිකං නික්ඛිපිත්වා। <b>සත්ථු</b> <pb P=5.72/> <b>චෙව සංවණ්ණිතො</b>ති පඤ්චසු ඨානෙසු එතදග්ගෙ ඨපෙන්තෙන සත්ථාරා සංවණ්ණිතො। <b>සම්භාවිතො</b>ති ගුණසම්භාවනාය සම්භාවිතො। <b>පහොතී</b>ති සක්කොති। <b>අතිසිත්වා</b>ති අතික්කමිත්වා। <b>ජානං ජානාතී</b>ති ජානිතබ්බකං <pb V=3.334/> ජානාති। <b>පස්සං පස්සතී</b>ති පස්සිතබ්බකං පස්සති। <b>චක්ඛුභූතො</b>ති චක්ඛු විය භූතො ජාතො නිබ්බත්තො। <b>ඤාණභූතො</b>ති ඤාණසභාවො। <b>ධම්මභූතො</b>ති ධම්මසභාවො। <b>බ්රහ්මභූතො</b>ති සෙට්ඨසභාවො। <b>වත්තා</b>ති වත්තුං සමත්ථො। <b>පවත්තා</b>ති පවත්තෙතුං සමත්ථො। <b>අත්ථස්ස නින්නෙතා</b>ති අත්ථං නීහරිත්වා දස්සෙතා। <b>යථා නො භගවා</b>ති යථා අම්හාකං භගවා බ්යාකරෙය්ය।
sub:4:අජිතසුත්තවණ්ණනා
bod:116:චතුත්ථෙ <b>අජිතො</b>ති එවංනාමකො। <b>චිත්තට්ඨානසතානී</b>ති චිත්තුප්පාදසතානි। <b>යෙහී</b>ති යෙහි චිත්තට්ඨානසතෙහි අනුයුඤ්ජියමානා। <b>උපාරද්ධාව ජානන්ති උපාරද්ධස්මා</b>ති විරද්ධා නිග්ගහිතා එවං ජානන්ති “විරද්ධා මයං, නිග්ගහිතා මයං, ආරොපිතො නො දොසො”ති। <b>පණ්ඩිතවත්ථූනී</b>ති පණ්ඩිතභාවත්ථාය කාරණානි।
sub:5-6:සඞ්ගාරවසුත්තාදිවණ්ණනා
bod:117-118:පඤ්චමෙ <b>ඔරිමං තීර</b>න්ති ලොකියං ඔරිමතීරං। <b>පාරිමං තීර</b>න්ති ලොකුත්තරං පාරිමතීරං। <b>පාරගාමිනො</b>ති නිබ්බානගාමිනො। <b>තීරමෙවානුධාවතී</b>ති සක්කායදිට්ඨිතීරංයෙව අනුධාවති। <b>ධම්මෙ</b> <pb P=5.73/> <b>ධම්මානුවත්තිනො</b>ති සම්මා අක්ඛාතෙ නවවිධෙ ලොකුත්තරධම්මෙ අනුධම්මවත්තිනො, තස්ස ධම්මස්සානුච්ඡවිකාය සහසීලාය පුබ්බභාගපටිපත්තියා පවත්තමානා। <b>මච්චුධෙය්යං</b> <pb M=3.337/> <b>සුදුත්තර</b>න්ති මච්චුනො ඨානභූතං තෙභූමකවට්ටං සුදුත්තරං තරිත්වා। <b>පාරමෙස්සන්තී</b>ති නිබ්බානං පාපුණිස්සන්ති।
bod:<b>ඔකා අනොකමාගම්මා</b>ති වට්ටතො විවට්ටං ආගම්ම। <b>විවෙකෙ යත්ථ දූරම</b>න්ති යස්මිං කායචිත්තඋපධිවිවෙකෙ දුරභිරමං, තත්රාභිරතිමිච්ඡෙය්ය। <b>හිත්වා කාමෙ</b>ති දුවිධෙපි කාමෙ පහාය। <b>අකිඤ්චනො</b>ති නිප්පලිබොධො। <b>ආදානපටිනිස්සගෙ</b>ති ගහණපටිනිස්සග්ගසඞ්ඛාතෙ නිබ්බානෙ। <b>අනුපාදාය යෙ රතා</b>ති චතූහි උපාදානෙහි කිඤ්චිපි අනුපාදියිත්වා යෙ අභිරතා। <b>පරිනිබ්බුතා</b>ති තෙ අපච්චයපරිනිබ්බානෙන පරිනිබ්බුතා නාමාති වෙදිතබ්බා। ඡට්ඨං භික්ඛූනං දෙසිතං।
sub:7-8:පච්චොරොහණීසුත්තද්වයවණ්ණනා
bod:119-120:සත්තමෙ <pb V=3.335/> <b>පච්චොරොහණී</b>ති පාපස්ස පච්චොරොහණං। <b>පත්ථරිත්වා</b>ති සන්ථරිත්වා। <b>අන්තරා ච වෙලං අන්තරා ච අග්යාගාර</b>න්ති වාලිකාරාසිස්ස ච අග්ගිඅගාරස්ස ච අන්තරෙ। අට්ඨමං භික්ඛුසඞ්ඝස්ස දෙසිතං। සෙසං සබ්බත්ථ උත්තානත්ථමෙවාති।
cen:පච්චොරොහණිවග්ගො දුතියො।
