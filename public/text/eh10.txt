cha:10:දසකනිපාතො
sub:1:කාළුදායිත්ථෙරගාථා
gax:527:“අඞ්ගාරිනො <pb M=.300/> <pb V=.236/> <pb P=.56/> දානි දුමා භදන්තෙ, ඵලෙසිනො ඡදනං විප්පහාය।
gae:තෙ අච්චිමන්තොව පභාසයන්ති, සමයො මහාවීර භාගී රසානං॥
gax:528:“දුමානි <pb T=.347/> ඵුල්ලානි මනොරමානි, සමන්තතො සබ්බදිසා පවන්ති।
gae:පත්තං පහාය ඵලමාසසානා <n>ඵලමාසමානො (ක॰)</n>, කාලො ඉතො පක්කමනාය වීර॥
gax:529:“නෙවාතිසීතං න පනාතිඋණ්හං, සුඛා උතු අද්ධනියා භදන්තෙ।
gae:පස්සන්තු තං සාකියා කොළියා ච, පච්ඡාමුඛං රොහිනියං තරන්තං॥
gax:530:“ආසාය කසතෙ ඛෙත්තං, බීජං ආසාය වප්පති।
gax:ආසාය වාණිජා යන්ති, සමුද්දං ධනහාරකා।
gae:යාය ආසාය තිට්ඨාමි, සා මෙ ආසා සමිජ්ඣතු॥
gax:531:<n>සං॰ නි॰ 1.198</n> “පුනප්පුනං චෙව වපන්ති බීජං, පුනප්පුනං වස්සති දෙවරාජා।
gae:පුනප්පුනං ඛෙත්තං කසන්ති කස්සකා, පුනප්පුනං ධඤ්ඤමුපෙති රට්ඨං॥
gax:532:<n>සං॰ නි॰ 1.198</n> “පුනප්පුනං යාචනකා චරන්ති, පුනප්පුනං දානපතී දදන්ති।
gae:පුනප්පුනං දානපතී දදිත්වා, පුනප්පුනං සග්ගමුපෙන්ති ඨානං॥
gax:533:“වීරො <pb T=.348/> <pb P=.57/> හවෙ සත්තයුගං පුනෙති, යස්මිං කුලෙ ජායති භූරිපඤ්ඤො।
gae:මඤ්ඤාමහං සක්කති දෙවදෙවො, තයා හි ජාතො <n>තයාභිජාතො (සී॰)</n> මුනි සච්චනාමො॥
gax:534:“සුද්ධොදනො <pb M=.301/> නාම පිතා මහෙසිනො, බුද්ධස්ස මාතා පන මායනාමා।
gae:යා බොධිසත්තං පරිහරිය කුච්ඡිනා, කායස්ස භෙදා තිදිවම්හි මොදති॥
gax:535:“සා ගොතමී කාලකතා ඉතො චුතා, දිබ්බෙහි කාමෙහි සමඞ්ගිභූතා।
gae:සා මොදති කාමගුණෙහි පඤ්චහි, පරිවාරිතා දෙවගණෙහි තෙහි॥
gax:536:“බුද්ධස්ස පුත්තොම්හි අසය්හසාහිනො, අඞ්ගීරසස්සප්පටිමස්ස තාදිනො।
gae:පිතුපිතා මය්හං තුවංසි සක්ක, ධම්මෙන මෙ ගොතම අය්යකොසී”ති॥
cen:… කාළුදායී ථෙරො…।
sub:2:එකවිහාරියත්ථෙරගාථා
gax:537:“පුරතො <pb V=.237/> පච්ඡතො වාපි, අපරො චෙ න විජ්ජති।
gae:අතීව ඵාසු භවති, එකස්ස වසතො වනෙ॥
gax:538:“හන්ද <pb T=.349/> එකො ගමිස්සාමි, අරඤ්ඤං බුද්ධවණ්ණිතං।
gae:ඵාසු <n>ඵාසුං (ස්යා॰ පී॰)</n> එකවිහාරිස්ස, පහිතත්තස්ස භික්ඛුනො॥
gax:539:“යොගී-පීතිකරං රම්මං, මත්තකුඤ්ජරසෙවිතං।
gae:එකො අත්තවසී ඛිප්පං, පවිසිස්සාමි කානනං॥
gax:540:“සුපුප්ඵිතෙ සීතවනෙ, සීතලෙ ගිරිකන්දරෙ।
gae:ගත්තානි පරිසිඤ්චිත්වා, චඞ්කමිස්සාමි එකකො॥
gax:541:“එකාකියො අදුතියො, රමණීයෙ මහාවනෙ।
gae:කදාහං විහරිස්සාමි, කතකිච්චො අනාසවො॥
gax:542:“එවං මෙ කත්තුකාමස්ස, අධිප්පායො සමිජ්ඣතු।
gae:සාධියිස්සාමහංයෙව, නාඤ්ඤො අඤ්ඤස්ස කාරකො॥
gax:543:“එස <pb M=.302/> බන්ධාමි සන්නාහං, පවිසිස්සාමි කානනං।
gae:න තතො නික්ඛමිස්සාමි, අප්පත්තො ආසවක්ඛයං॥
gax:544:“මාලුතෙ උපවායන්තෙ, සීතෙ සුරභිගන්ධිකෙ <n>ගන්ධකෙ (ස්යා॰ පී॰ ක॰)</n>।
gae:අවිජ්ජං දාලයිස්සාමි, නිසින්නො නගමුද්ධනි॥
gax:545:“වනෙ කුසුමසඤ්ඡන්නෙ, පබ්භාරෙ නූන සීතලෙ।
gae:විමුත්තිසුඛෙන සුඛිතො, රමිස්සාමි ගිරිබ්බජෙ॥
gax:546:“සොහං <pb P=.58/> පරිපුණ්ණසඞ්කප්පො, චන්දො පන්නරසො යථා।
gae:සබ්බාසවපරික්ඛීණො, නත්ථි දානි පුනබ්භවො”ති॥
cen:… එකවිහාරියො ථෙරො…।
sub:3:මහාකප්පිනත්ථෙරගාථා
gax:547:“අනාගතං <pb T=.350/> යො පටිකච්ච <n>පටිගච්ච (සී॰)</n> පස්සති, හිතඤ්ච අත්ථං අහිතඤ්ච තං ද්වයං।
gae:විද්දෙසිනො තස්ස හිතෙසිනො වා, රන්ධං න පස්සන්ති සමෙක්ඛමානා॥
gax:548:<n>පටි॰ ම॰ 1.160 පටිසම්භිදාමග්ගෙ</n> “ආනාපානසතී යස්ස, පරිපුණ්ණා සුභාවිතා।
gax:අනුපුබ්බං පරිචිතා, යථා බුද්ධෙන දෙසිතා।
gae:සොමං ලොකං පභාසෙති, අබ්භා මුත්තොව චන්දිමා॥
gax:549:“ඔදාතං <pb V=.238/> වත මෙ චිත්තං, අප්පමාණං සුභාවිතං।
gae:නිබ්බිද්ධං පග්ගහීතඤ්ච, සබ්බා ඔභාසතෙ දිසා॥
gax:550:“ජීවතෙ වාපි සප්පඤ්ඤො, අපි විත්තපරික්ඛයො।
gae:පඤ්ඤාය ච අලාභෙන, විත්තවාපි න ජීවති॥
gax:551:“පඤ්ඤා සුතවිනිච්ඡිනී, පඤ්ඤා කිත්තිසිලොකවද්ධනී।
gae:පඤ්ඤාසහිතො නරො ඉධ, අපි දුක්ඛෙසු සුඛානි වින්දති॥
gax:552:“නායං අජ්ජතනො ධම්මො, නච්ඡෙරො නපි අබ්භුතො।
gae:යත්ථ ජායෙථ මීයෙථ, තත්ථ කිං විය අබ්භුතං॥
gax:553:“අනන්තරං හි ජාතස්ස, ජීවිතා මරණං ධුවං।
gae:ජාතා ජාතා මරන්තීධ, එවංධම්මා හි පාණිනො॥
gax:554:“න <pb M=.303/> හෙතදත්ථාය මතස්ස හොති, යං ජීවිතත්ථං පරපොරිසානං।
gae:මතම්හි රුණ්ණං න යසො න ලොක්යං, න <pb T=.351/> වණ්ණිතං සමණබ්රාහ්මණෙහි॥
gax:555:“චක්ඛුං සරීරං උපහන්ති තෙන <n>උපහන්ති රුණ්ණං (සී॰), උපහන්ති රොණ්ණං (ස්යා॰ පී॰)</n>, නිහීයති වණ්ණබලං මතී ච।
gae:ආනන්දිනො තස්ස දිසා භවන්ති, හිතෙසිනො නාස්ස සුඛී භවන්ති॥
gax:556:“තස්මා හි ඉච්ඡෙය්ය කුලෙ වසන්තෙ, මෙධාවිනො චෙව බහුස්සුතෙ ච।
gae:යෙසං <pb P=.59/> හි පඤ්ඤාවිභවෙන කිච්චං, තරන්ති නාවාය නදිංව පුණ්ණ”න්ති॥
cen:… මහාකප්පිනො ථෙරො…।
sub:4:චූළපන්ථකත්ථෙරගාථා
gax:557:“දන්ධා මය්හං ගතී ආසි, පරිභූතො පුරෙ අහං।
gae:භාතා ච මං පණාමෙසි, ‘ගච්ඡ දානි තුවං ඝරං’॥
gax:558:“සොහං පණාමිතො සන්තො <n>භාතා (අට්ඨ॰)</n>, සඞ්ඝාරාමස්ස කොට්ඨකෙ।
gae:දුම්මනො තත්ථ අට්ඨාසිං, සාසනස්මිං අපෙක්ඛවා॥
gax:559:“භගවා තත්ථ ආගච්ඡි <n>ආගඤ්ඡි (සී॰ පී॰)</n>, සීසං මය්හං පරාමසි।
gae:බාහාය මං ගහෙත්වාන, සඞ්ඝාරාමං පවෙසයි॥
gax:560:“අනුකම්පාය මෙ සත්ථා, පාදාසි පාදපුඤ්ඡනිං।
gae:‘එතං සුද්ධං අධිට්ඨෙහි, එකමන්තං ස්වධිට්ඨිතං’॥
gax:561:“තස්සාහං වචනං සුත්වා, විහාසිං සාසනෙ රතො।
gae:සමාධිං <pb T=.352/> පටිපාදෙසිං, උත්තමත්ථස්ස පත්තියා॥
gax:562:“පුබ්බෙනිවාසං <pb V=.239/> ජානාමි, දිබ්බචක්ඛු විසොධිතං।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:563:“සහස්සක්ඛත්තුමත්තානං <pb M=.304/>, නිම්මිනිත්වාන පන්ථකො।
gae:නිසීදම්බවනෙ රම්මෙ, යාව කාලප්පවෙදනා॥
gax:564:“තතො මෙ සත්ථා පාහෙසි, දූතං කාලප්පවෙදකං।
gae:පවෙදිතම්හි කාලම්හි, වෙහාසාදුපසඞ්කමිං <n>වෙහාසානුපසඞ්කමිං (ස්යා॰ ක॰)</n>॥
gax:565:“වන්දිත්වා සත්ථුනො පාදෙ, එකමන්තං නිසීදහං।
gae:නිසින්නං මං විදිත්වාන, අථ සත්ථා පටිග්ගහි॥
gax:566:“ආයාගො සබ්බලොකස්ස, ආහුතීනං පටිග්ගහො।
gae:පුඤ්ඤක්ඛෙත්තං මනුස්සානං, පටිගණ්හිත්ථ දක්ඛිණ”න්ති॥
cen:… චූළපන්ථකො ථෙරො…।
sub:5:කප්පත්ථෙරගාථා
gax:567:“නානාකුලමලසම්පුණ්ණො, මහාඋක්කාරසම්භවො।
gae:චන්දනිකංව පරිපක්කං, මහාගණ්ඩො මහාවණො॥
gax:568:“පුබ්බරුහිරසම්පුණ්ණො, ගූථකූපෙන ගාළ්හිතො <n>ගූථකූපෙ නිගාළ්හිතො (ස්යා॰ පී॰ ක॰)</n>।
gae:ආපොපග්ඝරණො කායො, සදා සන්දති පූතිකං॥
gax:569:“සට්ඨිකණ්ඩරසම්බන්ධො <pb P=.60/>, මංසලෙපනලෙපිතො।
gae:චම්මකඤ්චුකසන්නද්ධො, පූතිකායො නිරත්ථකො॥
gax:570:“අට්ඨිසඞ්ඝාතඝටිතො, න්හාරුසුත්තනිබන්ධනො।
gae:නෙකෙසං සංගතීභාවා, කප්පෙති ඉරියාපථං॥
gax:571:“ධුවප්පයාතො <pb T=.353/> මරණාය, මච්චුරාජස්ස සන්තිකෙ।
gae:ඉධෙව ඡඩ්ඩයිත්වාන, යෙනකාමඞ්ගමො නරො॥
gax:572:“අවිජ්ජාය නිවුතො කායො, චතුගන්ථෙන ගන්ථිතො।
gae:ඔඝසංසීදනො කායො, අනුසයජාලමොත්ථතො॥
gax:573:“පඤ්චනීවරණෙ යුත්තො, විතක්කෙන සමප්පිතො।
gae:තණ්හාමූලෙනානුගතො, මොහච්ඡාදනඡාදිතො॥
gax:574:“එවායං වත්තතෙ කායො, කම්මයන්තෙන යන්තිතො।
gae:සම්පත්ති ච විපත්යන්තා, නානාභාවො විපජ්ජති॥
gax:575:“යෙමං <pb M=.305/> <pb V=.240/> කායං මමායන්ති, අන්ධබාලා පුථුජ්ජනා।
gae:වඩ්ඪෙන්ති කටසිං ඝොරං, ආදියන්ති පුනබ්භවං॥
gax:576:“යෙමං කායං විවජ්ජෙන්ති, ගූථලිත්තංව පන්නගං।
gae:භවමූලං වමිත්වාන, පරිනිබ්බිස්සන්තිනාසවා”ති <n>පරිනිබ්බන්තුනාසවා (සී॰)</n>॥
cen:… කප්පො ථෙරො…।
sub:6:වඞ්ගන්තපුත්තඋපසෙනත්ථෙරගාථා
gax:577:“විවිත්තං අප්පනිග්ඝොසං, වාළමිගනිසෙවිතං।
gae:සෙවෙ සෙනාසනං භික්ඛු, පටිසල්ලානකාරණා॥
gax:578:“සඞ්කාරපුඤ්ජා ආහත්වා <n>ආහිත්වා (ක॰)</n>, සුසානා රථියාහි ච।
gae:තතො සඞ්ඝාටිකං කත්වා, ලූඛං ධාරෙය්ය චීවරං॥
gax:579:“නීචං මනං කරිත්වාන, සපදානං කුලා කුලං।
gae:පිණ්ඩිකාය චරෙ භික්ඛු, ගුත්තද්වාරො සුසංවුතො॥
gax:580:“ලූඛෙනපි වා <n>ලූඛෙනපි ච (බහූසු)</n> සන්තුස්සෙ, නාඤ්ඤං පත්ථෙ රසං බහුං।
gae:රසෙසු <pb T=.354/> අනුගිද්ධස්ස, ඣානෙ න රමතී මනො॥
gax:581:“අප්පිච්ඡො චෙව සන්තුට්ඨො, පවිවිත්තො වසෙ මුනි।
gae:අසංසට්ඨො ගහට්ඨෙහි, අනාගාරෙහි චූභයං॥
gax:582:“යථා ජළො ව මූගො ව, අත්තානං දස්සයෙ තථා।
gae:නාතිවෙලං සම්භාසෙය්ය, සඞ්ඝමජ්ඣම්හි පණ්ඩිතො॥
gax:583:“න සො උපවදෙ කඤ්චි, උපඝාතං විවජ්ජයෙ।
gae:සංවුතො පාතිමොක්ඛස්මිං, මත්තඤ්ඤූ චස්ස භොජනෙ॥
gax:584:“සුග්ගහීතනිමිත්තස්ස, චිත්තස්සුප්පාදකොවිදො।
gae:සමං අනුයුඤ්ජෙය්ය, කාලෙන ච විපස්සනං॥
gax:585:“වීරියසාතච්චසම්පන්නො <pb P=.61/>, යුත්තයොගො සදා සියා।
gae:න ච අප්පත්වා දුක්ඛන්තං, විස්සාසං එය්ය පණ්ඩිතො॥
gax:586:“එවං විහරමානස්ස, සුද්ධිකාමස්ස භික්ඛුනො।
gae:ඛීයන්ති ආසවා සබ්බෙ, නිබ්බුතිඤ්චාධිගච්ඡතී”ති॥
cen:… උපසෙනො වඞ්ගන්තපුත්තො ථෙරො…।
sub:7:(අපර)-ගොතමත්ථෙරගාථා
gax:587:“විජානෙය්ය <pb M=.306/> <pb V=.241/> සකං අත්ථං, අවලොකෙය්යාථ පාවචනං।
gae:යඤ්චෙත්ථ අස්ස පතිරූපං, සාමඤ්ඤං අජ්ඣුපගතස්ස॥
gax:588:“මිත්තං ඉධ ච කල්යාණං, සික්ඛා විපුලං සමාදානං।
gae:සුස්සූසා ච ගරූනං, එතං සමණස්ස පතිරූපං॥
gax:589:“බුද්ධෙසු සගාරවතා, ධම්මෙ අපචිති යථාභූතං।
gae:සඞ්ඝෙ <pb T=.355/> ච චිත්තිකාරො, එතං සමණස්ස පතිරූපං॥
gax:590:“ආචාරගොචරෙ යුත්තො, ආජීවො සොධිතො අගාරය්හො।
gae:චිත්තස්ස ච සණ්ඨපනං, එතං සමණස්ස පතිරූපං॥
gax:591:“චාරිත්තං අථ වාරිත්තං, ඉරියාපථියං පසාදනියං।
gae:අධිචිත්තෙ ච ආයොගො, එතං සමණස්ස පතිරූපං॥
gax:592:“ආරඤ්ඤකානි සෙනාසනානි, පන්තානි අප්පසද්දානි।
gae:භජිතබ්බානි මුනිනා, එතං සමණස්ස පතිරූපං॥
gax:593:“සීලඤ්ච බාහුසච්චඤ්ච, ධම්මානං පවිචයො යථාභූතං।
gae:සච්චානං අභිසමයො, එතං සමණස්ස පතිරූපං॥
gax:594:“භාවෙය්ය ච අනිච්චන්ති, අනත්තසඤ්ඤං අසුභසඤ්ඤඤ්ච।
gae:ලොකම්හි ච අනභිරතිං, එතං සමණස්ස පතිරූපං॥
gax:595:“භාවෙය්ය ච බොජ්ඣඞ්ගෙ, ඉද්ධිපාදානි ඉන්ද්රියානි බලානි।
gae:අට්ඨඞ්ගමග්ගමරියං, එතං සමණස්ස පතිරූපං॥
gax:596:“තණ්හං පජහෙය්ය මුනි, සමූලකෙ ආසවෙ පදාලෙය්ය।
gae:විහරෙය්ය විප්පමුත්තො, එතං සමණස්ස පතිරූප”න්ති॥
cen:… ගොතමො ථෙරො…।
cen:දසකනිපාතො නිට්ඨිතො।
bod:තත්රුද්දානං –
gax:කාළුදායී ච සො ථෙරො, එකවිහාරී ච කප්පිනො।
gax:චූළපන්ථකො කප්පො ච, උපසෙනො ච ගොතමො।
gae:සත්තිමෙ දසකෙ ථෙරා, ගාථායො චෙත්ථ සත්තතීති॥
