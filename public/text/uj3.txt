cha:3:සාමඤ්ඤකණ්ඩ
tit:1:විසෙස්යාධීනවග්ගවණ්ණනා
bod:691:<b>ඉහ</b> වක්ඛමානෙ සාමඤ්ඤකණ්ඩෙ <b>සාඞ්ගොපාඞ්ගෙහි</b> අඞ්ගඋපාඞ්ගද්වයසහිතෙහි <b>විසෙස්යාධීනෙහි</b> විසෙස්යායත්තෙහි විසෙසනසද්දෙහි සොභනාදීහි <b>සංකිණ්ණෙහි</b> අඤ්ඤමඤ්ඤවිජාතියත්ථෙහි දබ්බක්රියාගුණාදීහි <b>අනෙකත්ථෙහි</b> සමයවණ්ණාදීහි <b>අබ්යයෙහි</b> චිරස්සමාදීහි ච <b>කමා</b> කමතො වග්ගා කථ්යන්තෙ, තෙ ච පුබ්බවග්ගසන්නිස්සයා, තථා හි <b>සොභනා</b>දයො <pb M=.455/> <b>දෙවමනුස්සා</b>දීසු විසෙසනභාවෙන සම්බන්ධා, <b>ක්රියා</b>දයො තු තදාධාරතාය, <b>සමයා</b>දයො වාචකතාය, <b>චිරස්ස</b>මාදයො තංක්රියාවිසෙසනභාවෙන, තතොයෙව සාධාරණත්තා සාමඤ්ඤකණ්ඩමිදං।
bod:692:ඉහ සත්ථෙ භිය්යො රූපන්තරා ලිඞ්ගවිනිච්ඡයො, සො අත්රාපි වග්ගෙ භිය්යො රූපන්තරායෙවාති විප්පටිපත්තිනිරාසත්ථං බ්යාපකන්යායමාහ <b>“ගුණි”</b>ච්චාදිනා। තස්සත්ථො – විසෙසනභූතා සබ්බෙ ගුණසද්දා, දබ්බසද්දා, ක්රියාසද්දා ච විසෙස්යාධීනභාවෙන හෙතුනායෙව, න භිය්යො රූපන්තරාපි විසෙසනසද්දෙන සමලිඞ්ගිනො සියුන්ති, යථා – සොභනා ඉත්ථී, සොභනො පුරිසො, සොභනං චිත්තං।
bod:693-696:<b>සුභ</b>න්තං සොභනෙ। <b>සුභ</b> සොභනෙ, යු। <b>රුච</b> දිත්තියං, ඉරො। <b>සාධ</b> සංසිද්ධියං, උ। මනං තොසෙතීති <b>මනුඤ්ඤං।</b> ඤා පරිමාණතොසනනිසාමනෙසු, අන්තස්සුකාරො, මනං ආ භුසො තොසෙතීති වා <b>මනුඤ්ඤං,</b> තදා “මනො අඤ්ඤ”න්ති ඡෙදො, <b>ආ</b>ලොපො। <b>චර</b> ගතිභක්ඛනෙසු, ණ්වු, චරති චිත්තමෙත්ථාති <b>චාරු।</b> සුට්ඨු දරීයතෙ <b>සුන්දරං, දර</b> දාරණෙ <pb M=.456/>। <b>වග්ග</b> ගමනෙ, උ, <b>වග්ගු।</b> මනො රමති අස්මිං। <b>කමු</b> ඉච්ඡායං, තො। හරති චිත්තං <b>හාරී,</b> ණී। <b>මන</b> ඤාණෙ, ජු, මනො ජවති යස්මිං වා <b>මඤ්ජු, න</b>ලොපො। පියසීලයුත්තතාය <b>පෙසලං, පිය</b>ස්ස <b>පෙ,</b> ඊස්සත්තං। <b>භදි</b> කල්යාණෙ, දො। <b>වා</b> ගතියං, මො। <b>කල</b> සඞ්ඛ්යානෙ, යාණො। මනං අප්පෙති වඩ්ඪෙතීති <b>මනාපං,</b> මනො අප්පොති යස්මින්ති වා <b>මනාපං, ආප</b> පාපුණනෙ, අ<b>පා</b>දිපුබ්බො ච। ලභිතබ්බන්ති <b>ලද්ධං,</b> තො, සකත්ථෙ කො। සුභතීති <b>සුභං,</b> සුන්දරෙන සභාවෙන භවතීති වා <b>සුභං।</b>
bod:<b>පුඞ්ගව</b>න්තං උත්තමෙ, උබ්භුතො අත්යත්ථං උත්තමො, <b>උභ</b>සද්දතො උබ්භුතත්ථතො විසෙසත්ථෙ තමො, උග්ගතතමත්තා වා <b>උත්තමො। වර</b> පත්ථනායං, <b>පවරො। ඉට්ඨ</b>පච්චයෙ <b>වුඩ්ඪ</b>ස්ස <b>ජා</b>දෙසො, <b>ජෙට්ඨො।</b> පකට්ඨං මුඛං ආරම්භො අස්ස <b>පමුඛො।</b> නත්ථි උත්තරො උත්තමො යස්මා <b>අනුත්තරො।</b> පමුඛො ච අනුත්තරො චාති ද්වන්දො। අ<b>පා</b>දිපුබ්බෙ <b>වරො।</b> මුඛමිව <b>මුඛ්යො, ඉව</b>ත්ථෙ යො। පදධාතීති <b>පධානං,</b> යු। පමුඛභාවෙ තිට්ඨතීති <b>පාමොක්ඛො,</b> උභයත්රාපි වුඩ්ඪි। පකට්ඨං රාතීති <b>පරං,</b> ණො। “අග්ග”න්ති ජානිතබ්බන්ති <b>අග්ගඤ්ඤං,</b> “අග්ග”න්ති පමානිතබ්බන්ති වා <b>අග්ගඤ්ඤං। උත්තරො උත්තම</b>සදිසො। පධානභාවං නීතං <b>පණීතං, නී</b> නයෙ, කම්මනි ණො। පරං පච්චනීකං මාරෙතීති <b>පරමං,</b> පකට්ඨභාවෙ රමතීතිවා <b>පරමං,</b> ණො। ඉයිට්ඨෙසු <b>පසත්ථ</b>ස්ස, <b>වුඩ්ඪ</b>ස්ස ච <b>සො, සෙය්යො, සෙට්ඨො</b> ච, “ක්වචාසවණ්ණං ලුත්තෙ”ති ඉස්සෙ। ගාමං නෙතීති <b>ගාමණි,</b> “තස්සීලාදීසු ණී ත්වාවී චා”ති ණී, රස්සො, <b>ගාමණි।</b> සන්තතමතාය <b>සත්තමො, සන්ත</b>තො තමො, <b>සන්ත</b>ස්ස ච <b>සො।</b> විසෙසීයතෙති <b>විසිට්ඨො, සිස</b> විසෙසනෙ, තො। <b>අර</b> ගමනෙ, ණ්යො, <b>ඉ</b>කාරාගමො, <b>අරියො।</b> නත්ථි අග්ගො යස්මා <b>නාගො,</b> දීඝාදි, <b>ග</b>ලොපො ච। ඉ ගතියං, ණ්වු, ඉස්සෙ, <b>අ</b>ලොපො ච, <b>එකො,</b> සදිසරහිතතාය වා එකීභාවෙ තිට්ඨතීති <b>එකො,</b> කො। උස්සාපෙති පච්චනීකෙති <b>උසභො, උස</b> දාහෙ, අභො <pb M=.457/>। <b>අජ</b> ගමනෙ, අ, <b>ජ</b>ස්ස <b>ගො,</b> ද්විත්තං, <b>අග්ගො।</b> මුච මොචනෙ, හීනමජ්ඣිමභාවෙහි මුච්චතීති <b>මොක්ඛො,</b> තො, <b>ත</b>ස්ස <b>ඛො। මොක්ඛ</b> මොචනෙ වා, අ। පධානභාවං ගච්ඡතීති <b>පුඞ්ගවො,</b> යදාදි, පුක්ඛලොප්යත්ර, <b>පුස</b> වුඩ්ඪිම්හි, අලො, <b>ස</b>ස්ස <b>ඛො,</b> අසරූපද්විත්තං। එතෙ <b>චුත්තමා</b>දයො සමාසගාපි අසමාසගාපි උත්තමත්ථවාචකා। <b>අමරකොසෙ</b> පන නාගොසභපුඞ්ගවානං සමාසගත්තෙයෙව උත්තමත්ථවාචකතා වුත්තා, වුත්තඤ්ච –
gax:“උත්තරස්මිං පදෙ බ්යග්ඝ-පුඞ්ගවො’සභකුඤ්ජරා।
gae:සීහසද්දූලනාගාද්යා, පුමෙ සෙට්ඨත්ථගොචරා”ති <n>අමර 21.59</n>॥
bod:තස්සත්ථො – <b>බ්යග්ඝා</b>දයො කම්මධාරයසමාසෙ සති උත්තරපදීභූතා සෙට්ඨත්ථවිසයා පුබ්බපදස්ස සෙට්ඨත්ථවාචකා පුල්ලිඞ්ගා ච භවන්ති, යථා “පුරිසබ්යග්ඝො, මුනිපුඞ්ගවො”ඉච්චාදි। <b>සීහා</b>දයො, <b>ආදි</b>නා <b>වරාහපුණ්ඩරීකධොරය්හසොවීරා</b>දයො ච සමාසගා කම්මධාරයසමාසෙ උත්තරපදභූතා සෙට්ඨත්ථවාචකා පුමෙව භවන්ති, යථා “සක්යසීහො, කවිකුඤ්ජරො, පුරිසසද්දූලො, පුරිසවරාහො”ඉච්චාදි।
bod:697:චිත්තස්ස, අක්ඛිනො ච පීතිජනකං වත්ථු අබ්යාසෙකං, අසෙචනඤ්ච නාම, න බ්යාසිඤ්චන්ති නක්ඛරන්ති නයනමනානි යස්මාති <b>අබ්යාසෙකං, අසෙචන</b>ඤ්ච, න බ්යාසිඤ්චන්ති ච යස්මිං ආගන්තුකභූතානි අඤ්ඤරසානීති වා <b>අබ්යාසෙකං, අසෙචන</b>ඤ්ච। ණො, යු ච।
bod:ඡක්කං ඉට්ඨෙ වත්ථුම්හි। ඉච්ඡිතබ්බං, එසිතබ්බන්ති වා <b>ඉට්ඨං, ඉසු</b> ඉච්ඡායං, <b>ඉස</b> ගවෙසනෙ ච, තො। සුභත්තං ගච්ඡතීති <b>සුභගං,</b> ක්වි। හදයෙ සාධු, හදයස්ස වා පියන්ති <b>හජ්ජං,</b> ණො, <b>ද</b>න්තස්ස ලොපො, <b>ද්ය</b>ස්ස <b>ජ්ජො।</b> දයිතබ්බං ආදාතබ්බන්ති <b>දයිතං,</b> <pb M=.458/> තො। <b>වල්ල</b> සංවරණෙ, කම්මනි අභො। පියායිතබ්බන්ති <b>පියං,පී</b> තප්පනකන්තීසු, ණ්යො, රස්සාදි।
bod:698:තිකං තුච්ඡෙ। <b>තුච</b> විනාසෙ, ඡො। <b>රිච</b> වියොජනසම්බජ්ඣනෙසු, සම්බජ්ඣනං මිස්සනං, තො, සකත්ථෙ කො। සුනස්ස හිතං <b>සුඤ්ඤං,</b> යො, <b>න්ය</b>ස්ස <b>ඤ්ඤො, සුන</b> ගතියං වා, යො। ද්වයං අසාරෙ। <b>ඵල</b> නිප්ඵත්තියං, උ, ගු වා। පුබ්බත්ර <b>ගො</b>න්තො, අස්සෙ, <b>ඵෙග්ගු।</b>
bod:තිකං පවිත්තෙ। <b>මෙධ</b> හිංසාසඞ්ගමෙසු, මෙධීයතෙ සඞ්ගමීයතෙ <b>මෙජ්ඣං,</b> ණ්යො, <b>ඣ</b>ස්ස <b>ඣො,</b> අසරූපද්විත්තං। <b>පු</b> පවනෙ, තො, දීඝාදි। වුඩ්ඪාවාදෙසො, <b>ඉ</b>කාරාගමො ච। ද්වයං අවිරද්ධෙ। න විරජ්ඣතීති <b>අවිරද්ධො, රධ</b> හිංසාපරාධාපගමනෙසු, තො। “ධඪභහෙහි ධඪා චෙ”ති <b>ත</b>ස්ස <b>ධො। පණ</b> බ්යවහාරථුතීසු, ණ්වු, විරද්ධවොහාරෙන න පණාමෙතීති <b>අපණ්ණකො।</b>
bod:699-701:ද්වයං ජාත්යාචාරාදිනා අනින්දිතෙ। <b>උ</b>පුබ්බො, <b>ප</b>පුබ්බො ච <b>කස</b> විලෙඛනෙ, හිංසායඤ්ච, තො, “සාදිසන්තපුච්ඡභන්ජහංසාදීහි ට්ඨො”ති සහාදිබ්යඤ්ජනෙන <b>ත</b>ස්ස <b>ට්ඨො।</b>
bod:<b>ගාරය්හ</b>න්තං <pb M=.459/> ජාත්යාචාරාදිනා නින්දිතෙ। නිහීයතෙති <b>නිහීනො, හා</b> චාගෙ, ඉනො, දීඝො। අ<b>පා</b>දිපුබ්බෙ <b>හීනො। ලම</b> නින්දායං, ණ්වු, <b>ලාමකො। කිට</b> ගතියං, <b>පති නි</b>පුබ්බො තු නින්දායං, ඨො, <b>පතිකිට්ඨං, නිකිට්ඨ</b>ඤ්ච। <b>ඉත්තර</b>සද්දො ලාමකත්ථවාචකො පාටිපදිකො, “ජාත්යාචාරාදීහි නිහීනොය”න්ති අවදිතබ්බොති <b>අවජ්ජො,</b> තබ්භාවත්ථො චෙත්ථ <b>අ</b>කාරො। <b>වද</b> වියත්තියං වාචායං, ණ්යො, <b>ද්ය</b>ස්ස <b>ජ්ජො।</b> කුච්ඡා සඤ්ජාතා අස්ස <b>කුච්ඡිතො।</b> අධොභාගෙ ජාතො <b>අධමො,</b> ඔස්සත්තං। <b>උම</b> නින්දායං, කම්මෙ අ, සකත්ථෙ කො, උස්සො, <b>ඔමකො।</b> ගරහිතබ්බොති <b>ගාරය්හො, ගරහ</b> නින්දායං, ණ්යො, වණ්ණවිපරියයො।
bod:ද්වයං මලයුත්තෙ। මලයුත්තතාය <b>මලීනො,</b> ඉනො, දීඝො। අස්සත්ථ්යත්ථෙ ඊ, <b>මස</b>පච්චයෙ <b>මලීමසො,</b> කච්චරං, මලදූසිතම්පි, කුච්ඡිතං චරතීති <b>කච්චරං।</b>
bod:තිපාදං විපුලෙ। <b>බ්රහ</b> වුද්ධියං, රාජාදි, <b>බ්රහා। මහ</b> පූජායං, අන්තො। <b>පුල</b> මහත්තෙ, <b>විපුලං। සල</b> ගමනෙ, <b>විසාලං,</b> ණො। <b>පථ</b> සඞ්ඛ්යානෙ, උලො, අස්සු, <b>පුථුලං, උ</b>ම්හි <b>පුථු। ගර</b> සෙචනෙ, උ, <b>ගරු। අර</b> ගමනෙ, උ, අස්සු, <b>උරු। තනු</b> විත්ථාරෙ, තො, <b>ඉණ්ණා</b>දෙසො, <b>ත</b>ස්ස <b>ථො,</b> අස්සි, අසරූපද්විත්තං, <b>විත්ථිණ්ණං।</b>
bod:<b>වඨර</b>න්තං ථූලෙ। <b>පී</b> තප්පනකන්තීසු, ඉනො। <b>ථූල</b> පරිබ්රූහනෙ, අ। <b>පී</b>ධාතුතො ඊවරො, <b>පීවරං। ල</b>පච්චයෙ <b>ථුල්ලං,</b> රස්සාදි। <b>වද</b> වියත්තියං වාචායං, වදතීති <b>වඨරං,</b> අරො, <b>ද</b>ස්ස <b>ඨො।</b> ථූලමුපචිතමංසවිපුලායතමංසාදි।
bod:ද්වයං සන්නිචිතෙ। <b>ආනි</b>පුබ්බො <b>චි</b> චයෙ, කම්මෙ තො, <b>ආචිතං, නිචිත</b>ඤ්ච।
bod:702:සිලොකො <pb M=.460/> සබ්බස්මිං। සරතීති <b>සබ්බං,</b> වො, <b>ර</b>ස්ස ච <b>වො। සං</b>පුබ්බො <b>අසු</b> ඛෙපනෙ, තො, <b>සමත්තං,</b> අථ වා <b>සම තිම</b> වෙකල්ලබ්යෙ, තො, <b>සමත්තං।</b> න ඛියතීති <b>අඛිලං,</b> ලො, <b>අඛිලං, නිඛිල</b>ඤ්ච තථා। <b>සක</b> සත්තියං, අලො, කලාභි අවයවෙහි සහ වත්තතෙති වා <b>සකලං।</b> සෙසතො අවසිට්ඨතො නිග්ගතං <b>නිස්සෙසං। කස</b> ගමනෙ, ඉනො, <b>ණ</b>ත්තං, <b>කසිණං।</b> න සෙසං අවසිට්ඨං <b>අසෙසං।</b> අග්ගෙන සිඛරෙන සඞ්ගතං <b>සමග්ගං।</b> කතෙ සමාසෙ පුබ්බනිපාතො අභිධානා। <b>ඌන</b> පරිහානෙ, න ඌනං අස්මිං <b>අනූනකං,</b> කො।
bod:703:<b>බහුල</b>න්තං බහුත්තෙ, භාවෙති වඩ්ඪෙතීති <b>භූරි, භූ</b> සත්තායං, රි, <b>භූරි,</b> දීඝාදි, රස්සන්තො, <b>ඊ</b>ම්හි <b>භූරී,</b> මෙධා। <b>පහු</b> සත්තියං, තො, <b>උ</b>කාරාගමො, <b>ප</b>පුබ්බො <b>හූ</b> සත්තායං වා, රස්සො। <b>පචි</b> විත්ථාරෙ, උරො, <b>පචුරං। භී</b> භයෙ, භායති යස්මාති <b>භිය්යො,</b> ද්විත්තං। සම්පහොතීති <b>සම්පහුලං,</b> ලො। <b>බහ</b> වුඩ්ඪියං, උ, <b>බහු। යෙභුය්ය</b>සද්දො බහුලත්ථවාචකො පාටිපදිකො। බහූ අත්ථෙ ලාභීති <b>බහුලං।</b>
bod:ද්වයං බහිගතෙ। බහි ජාතං <b>බාහිරං,</b> ඉරණ।
bod:704-706:<b>යෙසං</b> <pb M=.461/> පදත්ථානං <b>මත්තං</b> පමාණං සතාදිතො <b>පරං</b> අධිකං භවති, තෙ <b>පරොසතාදී। ආදි</b>නා පරොසහස්සාදි। සතතො පරො <b>පරොසතං।</b> සහස්සතො පරො <b>පරොසහස්සං,</b> පරස්ස පුබ්බනිපාතො අභිධානා <b>පර</b>සද්දා <b>ඔ</b>කාරාගමො। පජ්ජං අප්පෙ। පරිතො අත්තං ඛණ්ඩිතං <b>පරිත්තං। සුඛ</b> තක්රියායං, තක්රියා සුඛනං, උමො। <b>සුච</b> සොචනෙ වා। <b>ඛුද</b> පිපාසායං, දො, <b>ඛුද්දං। ථුච</b> පසාදෙ, ණො। <b>අල</b> භූසනපරියත්තිනිවාරණෙසු, පො, <b>ල</b>ස්ස <b>පො, අප්පං। කිස</b> තනුකරණෙ, ණො। <b>තනු</b> විත්ථාරෙ। <b>චි</b> චයෙ, උලො, ද්විත්තං, <b>චුල්ලං,</b> නීචෙ පන <b>චුල්ලො। මා</b> මානෙ, ඡදාදීහි තො। රස්සාදි, <b>මත්තා,</b> ඉත්ථියං। <b>ලිස</b> අප්පීභාවෙ, අ। <b>ලූ</b> ඡෙදනෙ, ලුයතෙති <b>ලවො,</b> අ। <b>අණ</b> ගත්යත්ථො, උ। <b>කණ</b> සද්දෙ, අ, <b>කණො।</b> ලවාදීහි සහ කණො පුමෙ, වුත්තඤ්ච <b>අමරකොසෙ</b> “පුමෙ ලවලෙසකණාණවො”ති <n>අමර 21.62</n>।
bod:<b>ඤත්ත</b>න්තං <pb M=.462/> සමීපෙ। සඞ්ගතා ආපො යස්මිං <b>සමීපං,</b> ආස්සී। <b>පා</b>දිතො යදාදිනා කටො, <b>නිකටො,</b> නත්ථි කටො ආවරණං එතස්සාති වා <b>නිකටො। සද</b>ස්මා තො, ආසන්නො। කණ්ඨං සමීපං උපගතං <b>උපකට්ඨො।</b> “කණ්ඨො ගලෙ සන්නිට්ඨානෙ, සද්දෙ මදනපාදපෙ”ති හි <b>නානත්ථසඞ්ගහො,</b> ඉධ පන <b>කණ්ඨ</b>ස්ස <b>කට්ඨා</b>දෙසො, <b>ණ</b>ලොපො වා। අභ්යාසීදතීති <b>අභ්යාසො।</b> “අභ්යාසො තු සමීපම්හි, පුමා අභ්යසනෙපි චෙ”ති <n>චින්තාමණිටීකා 21.67</n> <b>රභසො।</b> සහ අන්තෙන <b>සන්තිකං,</b> සකත්ථෙ ඉකො। විදූරපටිපක්ඛත්තා <b>අවිදූරං।</b> සඞ්ගතං අන්තං <b>සාමන්තං, ස</b>සද්දස්ස දීඝො, නිග්ගහීතස්ස මො, <b>සං නි</b>පුබ්බොපි <b>කට්ඨ</b>සද්දො සමීපත්ථොයෙවාති දස්සනත්ථං උදාහටං, <b>කස</b> විලෙඛනෙ වා, තො, <b>සන්නිකට්ඨං।</b> අන්තිකභාවං උපගතං <b>උපන්තිකං।</b> සහ කාසෙන වත්තතෙ <b>සකාසං, කාස</b> දිත්තියං। අන්තයොගා අන්තිකං, ඉකො। ඤායතෙති <b>ඤත්තං,</b> තො, <b>සකාස</b>සද්දෙන සනිඩසදෙසසවිධසමරියාදසවෙසාපි ගය්හන්ති। සහ නිඩෙන, සහ දෙසෙන, සහ විධාය, සහ මරියාදාය, සහ වෙසෙන වත්තතෙති විග්ගහො, බ්යුප්පත්තිනිමිත්තං, රූළ්හීසද්දා පන එතෙ।
bod:ද්වයං දූරමත්තෙ। දුක්ඛෙන අරති යං දූරං। <b>විප</b>පුබ්බො <b>කට්ඨ</b>සද්දො දූරෙ, සකත්ථෙ කො, <b>විප්පකට්ඨකං।</b>
bod:707:තිකං ඝනෙ, නත්ථි අන්තරං ඡිද්දං යස්ස। <b>හන</b>තිස්මා අ, <b>හ</b>ස්ස <b>ඝො</b> ච, <b>ඝනං। සමු</b> උපසමෙ, දො, <b>සන්දං।</b> පාදො විරළෙ। විරමතීති <b>විරළං,</b> අ, වණ්ණවිකාරො। පියො ලවො අප්පො යස්මිං <b>පෙලවං, පිය</b>ස්ස <b>පෙ, පිලි</b> ගමනෙ වා, අවො। <b>තනු</b> අප්පාදීසුපි।
bod:ද්වයං <pb M=.463/> දීඝෙ। <b>යත</b> ආයතනෙ, <b>ආයතං। ඉ</b> ගමනෙ වා, තො, භූවාදි, ඉස්සෙ, එ අය, දීඝාදි। <b>දි</b> ඛයෙ, ඝො, දීඝාදි। තිකං වට්ටලෙ। නිග්ගතං තලං අස්මාති <b>නිත්තලං। වට්ට</b> වට්ටනෙ, <b>වට්ටං,</b> ලතාදි। <b>උල</b>පච්චයෙ <b>වට්ටුලං।</b>
bod:708:<b>උච්ඡිත</b>න්තං උන්නතෙ। <b>චි</b> චයෙ, උච්චිනොතීති <b>උච්චො,</b> අ। උන්නමතීති <b>උන්නතො। තුජ</b> හිංසායං, ඵලනෙ ච, අ, <b>තුඞ්ගො।</b> උග්ගතං අග්ගං අස්ස <b>උදග්ගො।</b> උද්ධං සිතො <b>උච්ඡිතො, සි</b> සෙවායං, තො, <b>ස</b>ස්ස <b>ඡො,</b> අසරූපද්විත්තං, <b>උච්ඡිතො।</b> පංසුපි, පකට්ඨො අංසු දිත්ති යස්ස <b>පංසු।</b>
bod:තිකං වාමනෙ। උද්ධං න අඤ්චතීති <b>නීචො, අඤ්ච</b> ගමනෙ, ණො, <b>අ</b>කාර<b>ඤ</b>කාරානං ලොපො, <b>නි</b>සද්දො අත්ර නිසෙධෙ। <b>රස</b> සද්දෙ, සො, <b>රස්සො। වා</b> ගමනෙ, මනො, <b>වාමනො।</b>
bod:තිකං උජුම්හි। න ජිම්හං කුටිලං <b>අජිම්හං।</b> තස්මිං අවඞ්කතාය පකට්ඨො ගුණො යස්ස <b>පගුණො। අජ</b> ගමනෙ, උ, අස්සු, <b>උජු।</b>
bod:709:ඡක්කං වඞ්කෙ। <b>අල</b>ධාතුම්හා අරො, <b>ළ</b>ත්තං। <b>වෙල</b> ගමනෙ, තො, ද්විත්තාදි, විරූපෙන ඉලයතීති වා <b>වෙල්ලිතං,</b> තො, <b>ඉල</b> ගමනෙ। <b>වඞ්ක</b> කොටිල්යෙ, අ। <b>කුට</b> ඡෙදනෙ, ඉලො, <b>කුට</b> කොටිල්යෙ වා। <b>හා</b> චාගෙ, කත්තරි මො, ද්විත්තං, වණ්ණවිපරියයාදි, <b>ජිම්හං। කුඤ්ච</b> කොටිල්යෙ, තො। වක්කම්පි, <b>වක්ක</b> ගමනෙ।
bod:පඤ්චකං <pb M=.464/> ධුවෙ। <b>ධු</b> ගතිථෙරියෙසු, අ, <b>උවා</b>දෙසො। සස්සතෙ නිච්චෙ භවො <b>සස්සතො। නිච්චො</b> වුත්තො <n>අභිධානප්පදීපිකාටීකා</n>। සදා කාලෙ භවො <b>සදාතනො। සන</b>සද්දො නිච්චත්ථො සත්තම්යන්තො නිපාතො, <b>සනං</b>සද්දො වා <n>අභිධානප්පදීපිකාටීකා</n>, තත්ර භවො <b>සනන්තනො,</b> උභයත්රාපි භවත්ථෙ තනො, පුබ්බෙ නිග්ගහීතාගමො।
bod:710:එකෙනෙව භාවාදිරූපෙන කාලස්ස බ්යාපකො නිබ්බානාකාසාදිකූටට්ඨොති පකාසිතො। මායානිච්චලයන්තාදීසු <b>කූටං</b> වක්ඛති <n>අභිධානප්පදීපිකාටීකා</n>। නිච්චලො තිට්ඨතීති <b>කූටට්ඨො,</b> පබ්බතො, කූටට්ඨො විය සදා තිට්ඨතීති <b>කූටට්ඨො।</b>
bod:ද්වයං ලහුකෙ। <b>ලඞ්ඝ</b> ගති සොසනෙසු, උ, <b>ඝ</b>ස්ස <b>හ</b>ත්තං, නිග්ගහීතලොපො, <b>ලහු,</b> ලඝුපි। <b>සං</b>පුබ්බෙ, සත්ථික<b>ක</b>පච්චයෙ ච <b>සල්ලහුකං।</b> තිකං සඞ්ඛ්යාතෙ। <b>ඛ්යා</b> කථනෙ। <b>ගණ</b> සඞ්ඛ්යානෙ। <b>මා</b> පරිමාණෙ, සබ්බත්ර තො।
bod:711:තිකං තිඛිණෙ। <b>තිජ</b> නිසානෙ, හො, වණ්ණවිකාරො, <b>තිණ්හං। තිජ</b> නිසානෙ, ඉනො, <b>ජ</b>ස්ස <b>ඛො, ණ</b>ත්තං, <b>තිඛිණං। තිජ</b>තොයෙව වො, <b>ජ</b>ස්ස <b>වො, බ</b>ත්තං, <b>තිබ්බං।</b> තිකං චණ්ඩෙ। <b>චණ්ඩ</b> කොපෙ, <b>චණ්ඩං। උජ්ජ</b> බලපාලනෙසු, අ, <b>ජ්ජ</b>ස්ස <b>ග්ගො, උග්ගං। ඛර</b> විනාසෙ, අ, <b>ඛරං।</b>
bod:චතුක්කං <pb M=.465/> ජඞ්ගමෙ। <b>ගමු</b> ගමනෙ, ද්විත්තාදි, <b>ජඞ්ගමං। චර</b> ගමනෙ, අ, <b>චරං।</b> තසති චලතීති <b>තසං, තස</b> උබ්බෙගෙ, උබ්බෙගො භයං, චලනඤ්ච। <b>චර</b>භිස්මා චරො, මජ්ඣෙ දීඝො, <b>චරාචරං,</b> අබ්භාසන්තෙ වා රාගමො, <b>චරාචරං,</b> සබ්බත්ර <b>අ</b>පච්චයො। ඉඞ්ගම්පි, ඉඞ්ගතීති <b>ඉඞ්ගො, ඉඞ්ග</b> ගමනෙ।
bod:712-713:ද්වයං චලනමත්තෙ। <b>කම්ප</b> චලනෙ। <b>චල</b> කම්පනෙ, සබ්බත්ර කත්තරි යු।
bod:ද්වයං අධිකෙ। අතිරිච්චතීති <b>අතිරිත්තො, රිච</b> වියොජනසම්පටිච්ඡනගතීසු, තො, භුජාදි। අධි එති ගච්ඡතීති <b>අධිකො, ඉ</b> ගමනෙ, කො।
bod:<b>ජඞ්ගමා</b> පාණිතො අඤ්ඤො ථාවරො නාම, තිට්ඨතීති <b>ථාවරො, ඨා</b> ගතිනිවත්තියං, වරො, වණ්ණවිකාරො, <b>ථාවරො,</b> ඨාවරොපීත්යෙකෙ।
bod:චතුක්කං ලොලෙ। <b>ලොල</b> උම්මාදනෙ। <b>චල</b> කම්පනෙ, ද්විත්තාදි, <b>චඤ්චලං। තර</b> ප්ලවනතරණෙසු, තරං ලාතීති <b>තරලං,</b> එතෙ චලනමත්තෙපි।
bod:චතුක්කං පුරාණෙ। පුරෙ භවො <b>පුරාණො,</b> යදාදිනා <b>න</b>පච්චයො, <b>ණ</b>ත්තං। පුරා භවො <b>පුරාතනො, තන</b>පච්චයො। <b>සනං</b>සද්දො <pb M=.466/> ඉහ සත්තම්යන්තො පුරාණත්ථෙ නිපාතො। තත්ර භවො <b>සනන්තනො,</b> පුබ්බෙ විය <b>සනං</b>සද්දො වා, තත්රාපි පුබ්බෙ විය නිග්ගහීතාගමො। <b>චිරං</b>සද්දො නිපාතො සත්තම්යන්තො පුරාණත්ථො ඉහ ගය්හතෙ, තත්ර භවො <b>චිරන්තනො।</b> නිග්ගහීතලොපො <b>චිරකාලා</b>දීසු।
bod:චතුක්කං අභිනවෙ। පතිතො අග්ගො යස්ස <b>පච්චග්ඝො, ග</b>ස්ස <b>ඝො,</b> බහුකො වා අග්ඝො යස්ස <b>පච්චග්ඝො,</b> අනෙකත්ථත්තා හි උපසග්ගනිපාතානං බහුකත්ථො එත්ථ <b>පති</b>සද්දො। <b>නව</b>සද්දාසකත්ථෙ තනො, <b>නව</b>ස්ස <b>නු</b>භාවො ච। නවො එව <b>අභිනවො, නු</b> ථුතියං, අ, <b>නවො।</b>
bod:714-715:පඤ්චකං කක්ඛළෙ। කන්තතීති <b>කුරූරං,</b> ඌරො, <b>කන්ත</b>ස්ස ච <b>කුරා</b>දෙසො, <b>කර</b> හිංසායං වා, ඌරො, අස්සු। <b>කඨ</b> කිච්ඡජීවනෙ, මුද්ධජදුතියන්තො ධාතු, ඉනො, වණ්ණවිපරියයෙ කථිනන්තිපි। <b>දල</b> විදාරණෙ, හො, <b>ළත්තං, බහ</b> වුද්ධිම්හි වා, <b>බ</b>ස්ස <b>දො,</b> ළන්තො ච, <b>දළ්හං දහ</b> භස්මීකරණෙ වා, අ, ළන්තො ච। නිට්ඨාතීති <b>නිට්ඨුරං, ඨා</b> ගතිනිවත්තියං, උරො। <b>කක්ඛ</b> හසනෙ, අලො, ළත්තං। කඨොරං, ජරඨං, මුත්තිමං, මුත්තම්පි, <b>කඨ</b> කිච්ඡජීවනෙ, ඔරො। <b>ජර</b> ජීරණෙ, භූවාදි, ඨො। මුත්ති කථින්යං, තංයොගා <b>මුත්තිමං। අ</b>පච්චයෙ <b>මුත්තං।</b>
bod:සත්තකං අන්තෙ। <b>අම</b> ගමනෙ, තො, <b>අන්තො,</b> අනිත්ථී। <b>පරි</b>පුබ්බො <b>පරියන්තො। ප</b>පුබ්බො <b>පන්තො।</b> පච්ඡා භවො <b>පච්ඡිමො।</b> අන්තෙ භවො <b>අන්තිමො,</b> ඉමො। ජඝනෙ සාධු <b>ජිඝඤ්ඤං,</b> යො, අස්සි। <b>චර</b>තිස්මා ඉමො। <b>චරිමං, චර</b>සද්දා වා ඉමො।
bod:චතුක්කං <pb M=.467/> පඨමෙ। <b>පුබ්බ</b> පූරණෙ, අ। අග්ගං සෙට්ඨෙපි වුත්තං। <b>පඨ</b> වියත්තියං වාචායං, අමො, <b>පථ</b> සඞ්ඛ්යානෙ වා, අමො, වණ්ණවිකාරො, <b>පඨමං,</b> පථමන්තිපි। ආදීයතෙ පඨමං ගණ්හීයතෙති <b>ආදි,</b> ඉ, පුමෙ, <b>සො</b>සද්දො <b>ආදි</b>ස්ස පුල්ලිඞ්ගත්තජොතකො, පුරිමං, පුරත්ථාපි, භවත්ථෙ ඉමත්ථා।
bod:ද්වයං අනුච්ඡවිකෙ। පටිග්ගහිතො රූපො <b>පතිරූපො।</b> ඡවියා අනුරූපං <b>අනුච්ඡවිකං,</b> සකත්ථෙ කො।
bod:ද්වයං නිරත්ථකෙ। <b>මූහ</b> වෙචිත්තෙ, අ, <b>හ</b>ස්ස <b>ඝො।</b> නත්ථි අත්ථො යස්ස, සකත්ථෙ කො।
bod:716:ද්වයං පාකටෙ। විසිට්ඨො අත්තා යස්ස <b>බ්යත්තං। පුට</b> පකාසනෙ, <b>පුට</b> විකාසනෙ වා।
bod:තිකං මුදුම්හි। <b>මුද</b> මොදනෙ, උ, <b>මුද</b> සංසග්ගෙ වා। සොභනං කුමාරං කන්ති යස්ස। <b>කු</b> සද්දෙ, අලො, මන්තො ච।
bod:ද්වයං ඉන්ද්රියග්ගය්හෙ। අක්ඛං ඉන්ද්රියං පතිගතං නිස්සිතං, අක්ඛෙන වා පතිගතං <b>පච්චක්ඛං,</b> කතෙ සමාසෙ <b>පති</b>සද්දස්ස පුබ්බනිපාතො අභිධානතො। ඉන්ද්රියං චක්ඛාදිකං, තෙන ගය්හං <b>ඉන්ද්රියග්ගය්හං।</b>
bod:ද්වයං අපච්චක්ඛෙ। පච්චක්ඛවිපරීතං <b>අපච්චක්ඛං,</b> පරමාණ්වාදි। ඉන්ද්රියං අතික්කන්තං <b>අතින්ද්රියං।</b>
bod:717:චතුක්කං අඤ්ඤත්ථෙ। <b>ඉතර</b>සද්දො පාටිපදිකො අඤ්ඤත්ථවාචකො, <b>ඉදං</b>සද්දා වා තරො අඤ්ඤත්ථෙ, <b>දං</b>ලොපො ච <pb M=.468/>। <b>අඤ්ඤ</b>සද්දා සකත්ථෙ තරො। එකො සෙට්ඨෙපි වුත්තො। <b>අඤ්ඤ</b>සද්දො පාටිපදිකො භින්නත්ථො, න ඤායතෙති වා <b>අඤ්ඤො।</b>
bod:තිකං නානප්පකාරෙ। බහවො විධා පකාරා අස්ස <b>බහුවිධො।</b> විචිත්තා විධා යස්ස <b>විවිධො।</b>
bod:ද්වයං අනිවාරිතෙ। නත්ථි බාධො නිසෙධො යස්ස <b>අබාධං।</b> නත්ථි අග්ගළං අස්ස।
bod:718:චතුක්කං අසහායෙ। අසහායත්ථෙ <b>එක</b>තො ආකී, ච්චො, කො ච, <b>එකාකී, එකච්චො।</b> අඤ්ඤත්ථෙපි <b>එකකො</b> වුත්තො। <b>සමා</b> තුල්යත්ථා।
bod:අනෙකසම්බන්ධිනි <b>සාධාරණා</b>දිද්වයං। සහ ආධාරණෙන වත්තතීති <b>සාධාරණං,</b> යදාදි, ථියං සාධාරණී, සාධාරණා ච। සමානමෙව <b>සාමඤ්ඤං,</b> යො, <b>සාමඤ්ඤා</b> ඉත්ථියං।
bod:ද්වයං අප්පාවකාසෙ। සම්බාධතෙ අස්මිං, රො। <b>සං</b>සද්දා කටො, යදාදි, <b>සඞ්කටං,</b> සහ ආවරණෙන වත්තතීති වා <b>සඞ්කටං,</b> සහත්ථො <b>සං</b>සද්දො।
bod:719:<b>වාමං කළෙවරං</b> වාමකායො සබ්යං නාම। “සබ්යං වාමෙ ච දක්ඛිණෙ”ති <n>චින්තාමණිටීකා 21.84</n> හි <b>අජයො, සව</b> ගතියං, යො। <b>දක්ඛිණං</b> කළෙවරං අපසබ්යං, සබ්යතො අපගතං <b>අපසබ්යං।</b>
bod:ද්වයං <pb M=.469/> විපරීතෙ। පටිකූලති ආවරතීති <b>පටිකූලං, කූල</b> ආවරණෙ। <b>අපසබ්යං</b> දක්ඛිණෙපි වුත්තං।
bod:දුරධිගමන්තො පථං ගහනං, යථා – ගහනමෙතං සත්ථං, දුබ්බිවෙකමිච්චත්ථො। ගච්ඡන්තං හන්තීති <b>ගහනං,</b> ගහණම්පි, යදාදි। <b>කල</b> ගමනෙ, ඉලො, කලිං ලාතීති වා <b>කලිලං।</b>
bod:720-721:ද්වයං බහුප්පකාරෙ। උච්චඤ්ච තං අවචඤ්චෙති <b>උච්චාවචං,</b> කම්මධාරයො। බහවො භෙදා අස්ස।
bod:තිකං ජනාදිනිරන්තරගතෙ। <b>සඞ්ක</b> සඞ්කායං, තො। <b>කිර</b> පක්ඛෙපවික්ඛිපනෙසු, තො, <b>ඉණ්ණා</b>දෙසො। <b>සඞ්ක</b> සඞ්කායං, උලො, <b>සඞ්කුලං, සං</b>පුබ්බො <b>කුල</b> සන්තානෙ වා, රො।
bod:සිලොකො ඡෙකෙ। කතො අභ්යාසිතො හත්ථො පදත්ථො යෙන <b>කතහත්ථො। කුස</b> සිලෙසනෙ, අලො। පකට්ඨා වීණා අස්ස। අභිජානාති <b>අභිඤ්ඤො। සික්ඛ</b> විජ්ජොපාදානෙ, තො। <b>පුණ</b> කම්මනි සුභෙ, රො। <b>පට</b> ගමනෙ, උ। <b>ඡිදි</b> ද්විධාකරණෙ, කත්තරි අ, <b>ද</b>ස්ස <b>කො। චත</b> යාචනෙ, උරො। <b>දල</b> දිත්තියං, ඛො, <b>ල</b>ස්ස <b>කො, දක්ඛ</b> වුඩ්ඪියං වා, අ, <b>දක්ඛ</b> වුඩ්ඪිහිංසාගතිසීඝෙසු වා। <b>පිස</b> හිංසාබලදානනිකෙතනෙසු, අලො, <b>පෙසලො।</b> කතමුඛො, කතීපි, <b>කත</b>සද්දො <pb M=.470/> අභ්යාසිතත්ථො, කතං අබ්යාසිතං මුඛං උපායො අනෙනාති <b>කතමුඛො।</b> කතං අස්සත්ථීති <b>කතී।</b>
bod:සත්තකං බාලෙ। <b>බල</b> පාණනෙ, බලතීති <b>බාලො,</b> අස්සාසිතපස්සාසිතමත්තෙන ජීවති, න පඤ්ඤාජීවිතෙනාත්යත්ථො। <b>දා</b> කුච්ඡායං ගතියං වා, තු, ද්විත්තං, රස්සාදි। <b>ජල</b> ධඤ්ඤෙ, අ, ළත්තං। <b>මූහ</b> වෙචිත්තෙ, ලො, වණ්ණවිපරියයො, <b>මූළ්හො। මන්ද</b> ජළත්තෙ। බාල්යයොගා <b>බාලිසො,</b> ඉසො। අඤ්ඤො, යථාජාතොපි, න ජානාතීති <b>අඤ්ඤො।</b> යාදිසො ජාතො විවෙකො <b>යථාජාතො।</b>
bod:722:තිකං භාග්යසම්පන්නෙ। පුඤ්ඤං, සුකතඤ්ච යස්මිං අත්ථි <b>පුඤ්ඤවා, සුකතී,</b> වන්තු, ඊ ච। ධනං ගහණං ලද්ධොති <b>ධඤ්ඤො,</b> යො। ද්වයං මහාවීරියෙ। <b>මහාධිති</b> මහාවීරියො। ද්වයං මහිච්ඡෙ। මහාසයොපි।
bod:ද්වයං බහුලහදයෙ, පසත්ථහදයෙ ච। හදයං බහුලං, පසත්ථඤ්ච යස්ස <b>හදයී, හදයාලු</b> ච, තබ්බහුලෙ ඊ, ආලු ච, සුහදයොපි।
bod:723:ද්වයං හට්ඨචිත්තෙ। “හාසමනො විකුබ්බානො, පමානො හට්ඨමානසො”ති <n>අමර 21.7</n> <b>අමරසීහො।</b> ද්වයං දුම්මනෙ। දුට්ඨං, දුක්ඛිතං වා මනො යස්ස। විරූපං මනො යස්ස। අන්තමනොපි।
bod:චතුක්කං <pb M=.471/> බහුප්පදෙ। යාචකානං වදං වචනං ජානාතීති <b>වදානියො, වදඤ්ඤූ</b> ච, ඉයො, රූ ච, පුබ්බත්රඤ්ඤස්ස <b>නාදෙ</b>සො, මජ්ඣදීඝො ච। දානෙ සොණ්ඩො පසුතො। <b>සොණ්ඩ</b>සද්දොත්ර මජ්ජමදෙත්යෙකෙ, ථූලලක්ඛොප්යත්ර, දානත්ථං ථූලං ලක්ඛං අස්ස।
bod:724:සිලොකො පාකටමත්තෙ। <b>ඛ්යා</b> පකාසනෙ, තො। <b>පති</b>පුබ්බො <b>ඉ</b> ගමනෙ, තො। අභිමුඛං එතීති <b>පතීතො। ඤා</b> අවබොධනෙ, තො, <b>පඤ්ඤාතො, අභිඤ්ඤාතො</b> ච। <b>පථ</b> ඛ්යානෙ। <b>සු</b> ගතිබුද්ධීසු, තො, <b>සුතො, විස්සුතො</b> ච, <b>සු</b> සවනෙ වා, කම්මෙ තො। <b>විද</b> ඤාණෙ, <b>විදිතො। සිධු</b> සංරාධෙ, තො, <b>සිධ</b> සංසිද්ධියං වා। <b>කට</b> ගතියං, දස්සනං කටතීති <b>පාකටො,</b> උපසග්ගස්ස දීඝො।
bod:725:තිපාදං ඉස්සරෙ। <b>ඊස</b> ඉස්සරියෙ, ඊසතීති <b>ඉස්සරො,</b> අරො, රස්සාදි, ද්විත්තං। <b>නී</b> නයෙ, ණ්වු, <b>නායකො।</b> සං ධනං අස්සත්ථීති <b>සාමී,</b> දීඝාදි, රස්සන්තෙ සාමිපි। <b>පා</b> රක්ඛණෙ,ති, රස්සාදි, <b>පති। අධි</b>පුබ්බෙ <b>අධිපති। ඊස</b> ඉස්සරියෙ, අ, <b>ඊසො।</b> පභවතීති <b>පභු,</b> උ, පභූපි। <b>අය</b> ගමනෙ, යො, <b>අය්යො।</b> අධිපාතීති <b>අධිපො,</b> රො। අධිභවතීති <b>අධිභූ,</b> ක්වි। <b>නී</b> නයෙ, රිතු, <b>නෙතා।</b>
bod:තිකං <pb M=.472/> බහුධනෙ। ඉභං අරහතීති <b>ඉබ්භො,</b> වො, වණ්ණවිපරියයො। <b>ඣෙ</b> චින්තායං, අ, අජ්ඣායති ධනං <b>අඩ්ඪො,</b> ඣස්ස <b>ඪො,</b> අසරූපද්විත්තං, රස්සාදි ච। <b>ධනා</b> අතිසයෙ ඊ, <b>ධනී।</b>
bod:726:ද්වයං දක්ඛිණෙය්යෙ। දානං පටිග්ගණ්හිතුං අරහතීති <b>දානාරහො, දක්ඛ</b> වුද්ධියං, සීඝත්ථෙ ච, දක්ඛන්ති භොගසම්පදාදීහි යාය, සා දක්ඛිණා, ඉණො, තං අරහතීති <b>දක්ඛිණෙය්යො।</b>
bod:ද්වයං ස්නෙහවති। <b>සිනිහ</b> පීතියං, ධො, <b>හ</b>ස්ස <b>දො, සිනිද්ධො,</b> වච්ඡො සිනෙහො යස්සත්ථි <b>වච්ඡලො,</b> ලො।
bod:පමාණිකො පරික්ඛකො, පරික්ඛතෙ අවධාරයතෙ පමාණෙහි අත්ථන්ති <b>පරික්ඛකො, ඉක්ඛ</b> දස්සනඞ්කෙසු, ණ්වු। කාරණං ජානාතීති <b>කාරණිකො,</b> ඉකො।
bod:ද්වයං ආසත්තෙ। <b>සන්ජ</b> සඞ්ගෙ, තො। තං තං වත්ථු පරං පධානං අස්ස <b>තප්පරො।</b>
bod:727:තිකං කාරුණිකෙ। කරුණා සීලං අස්ස <b>කාරුණිකො।</b> දයා කරුණා යස්සත්ථි <b>දයාලු,</b> ආලු। දුක්ඛිතෙසු සුට්ඨු රමතීති <b>සූරතො,</b> උපසග්ගස්ස දීඝතා।
bod:ඉට්ඨත්ථෙ <pb M=.473/> අභිමතප්පයොජනෙ උය්යුතො පුග්ගලො උස්සුකො නාම, උට්ඨානං සුට්ඨු කායතීති <b>උස්සුකො,</b> හසාද්යනුට්ඨෙයං।
bod:යො ආලස්යාවසාදීහි අනුතිට්ඨති, සො දීඝසුත්තො, දීඝඤ්ච තං සුත්තඤ්ච, තමිව චරතීති <b>දීඝසුත්තං,</b> දීඝසුත්තපරියන්තිකං කාරියං කරොතීති <b>දීඝසුත්තො।</b> චිරෙන ක්රියානුට්ඨානං අස්ස।
bod:728:ද්වයං පරායත්තෙ, පරස්මිං, පරෙන වා අධීනො <b>පරාධීනො,</b> අඣන්තා සකත්ථෙ ඉනො යදාදිනා। පරතන්තො, පරවා, අත්තවාපි <n>නාථවා (අමර 21.26</n>, තන්තයතීති තන්තො, <b>තන්ත</b> කුටුම්බධාරණෙ, අ, පරො තන්තො නියාමකො යස්ස। පරො සෙට්ඨො නායකො, අත්තා ච අත්ථීති <b>පරවා, අත්තවා</b> ච, වන්තු।
bod:ආයත්තතාමත්තෙ චතුක්කං। <b>යත</b> පයතනෙ, <b>ආ</b>පුබ්බො අවසීභාවෙ, තො। අන්තෙන සමීපෙන සහාති <b>සන්තකො,</b> සකත්ථෙ කො। පරිග්ගය්හතෙ “සක”න්ති කරීයතෙති <b>පරිග්ගහො।</b> අධිගතො ඉනො පභූ යෙනාති <b>අධීනො।</b>
bod:සෙන අත්තනා ඊරිතං සීලං අස්සාති <b>සෙරී,</b> තස්මිං සෙරිනි ච <b>සච්ඡන්දො</b> වත්තති, සස්ස අත්තනො ඡන්දො යස්සත්ථීති <b>සච්ඡන්දො,</b> අ। සවසො, සයංවසී, නිරවග්ගහොපි।
bod:729:ගුණදොසෙ <pb M=.474/> <b>අනිසම්ම</b> අනුපපරික්ඛිත්වා යො කරොති, සො <b>ජම්මො, ජම</b> අදනෙ, මො।
bod:ද්වයං අතිතණ්හෙ। <b>ලුභ</b> ලොභෙ, අ, ද්විත්තං, <b>භ</b>ස්ස <b>පො, ලොලුපො,</b> ලොලුභොපි।
bod:තිකං ලුද්ධෙ। <b>ගිධ</b> අභිකඞ්ඛායං, තො। <b>ලුභ</b> ගිද්ධියං, තො। <b>ලොල</b> උම්මාදනෙ, අ, <b>ලොලො।</b> අථ මහාතණ්හාතිතණ්හගිද්ධානං කො භෙදො? මහාතණ්හො නානාරම්මණං ඉච්ඡති, අතිතණ්හො එකස්මිම්පි ආරම්මණෙ අනෙකවාරං, අධිකඤ්ච තසති, ගිද්ධො පන උභයථාපීති අයමෙතෙසං විසෙසො।
bod:යො ක්රියාසු මන්දො, සො <b>කුණ්ඨො, කුණ්ඨ</b> පටිඝාතෙ, ආලස්යෙ ච, අ।
bod:730:පඤ්චකං කාමකෙ। <b>කමු</b> ඉච්ඡායං, චුරාදි, රිතු, <b>කාමයිතා,</b> කාරිතලොපෙ <b>කමිතා। යු</b>ම්හි <b>කාමනො,</b> කමනොපි। <b>ණී</b>පච්චයෙ <b>කාමී, ණුක</b>පච්චයෙ <b>කාමුකො,</b> අනුකො, අභිකොප්යත්ර, අනුකාමයතෙ <b>අනුකො,</b> ක්වි। අභිකාමයතෙ <b>අභිකො,</b> ක්වි। අතිකොපි।
bod:ද්වයං මත්තෙ। සුණ්ඩා සුරා, තත්ර කුසලො <b>සොණ්ඩො,</b> පානාගාරං වා සුණ්ඩා, තත්ර භවො, ඨිතං වා <b>සොණ්ඩො। මද</b> උම්මාදෙ <pb M=.475/>, තො। උක්කටො, ඛිවොපි, මදෙන උද්ධතො <b>උක්කටො,</b> යදාදිනා උතො කටො මත්තත්ථෙ <n>පාණිනි 5.2.29</n>। <b>ඛිව</b> මදෙ, අ।
bod:තිකං වචනකාරිනි। පවත්තිනිවත්තීසු විධාතුං සක්යො <b>විධෙය්යො,</b> ඉය්යො। ආදෙසිතං, ආදරෙන වා සුණොතීති <b>අස්සවො,</b> රස්සාදි, අ। සුන්දරං වචො ආචරියාදීනං එතස්මිං හෙතුභූතෙති <b>සුබ්බචො।</b> විනයග්ගාහීපි, විනයං විධිපටිසෙධවචනං ගහෙතුං සීලො <b>විනයග්ගාහී।</b>
bod:731:තඞ්ඛණුප්පත්තිඤාණං පටිභා, තාය යුත්තො <b>පගබ්භො,</b> සීඝමෙව ගබ්භතීති <b>පගබ්භො, ගබ්භ</b> ධාරණෙ।
bod:තිකං භීරුකෙ। භී භයං සීලො යස්ස <b>භීසීලො।</b> භායතීති <b>භීරු, භී</b> භයෙ, රු। <b>රුක</b>පච්චයෙ <b>භීරුකො,</b> සකත්ථෙ වා කො।
bod:ද්වයං අසූරෙ। න වීරො සූරො <b>අවීරො।</b> කුච්ඡිතතරත්තා <b>කාතරො, කු</b>ස්ස <b>කා</b>දෙසො।
bod:ද්වයං හිංසාසීලෙ, හනනසීලො <b>හිංසාසීලො, ඝාතුකො,</b> උකො, <b>හන</b>ස්ස <b>ඝාතො।</b> සරාරු, හිංසොපි।
bod:732:තිකං කොධයුත්තෙ। <b>කුධ</b> කොපෙ, කුජ්ඣනසීලො <b>කොධනො,</b> යු। <b>දුස</b> දොසෙ, <b>දොසනො,</b> පටිඝො <pb M=.476/>, යු। <b>කුප</b> කොපෙ, කුපතීති <b>කොපී,</b> ණී। අමරිසනොපි, නත්ථි මරිසනං ඛමා අස්ස <b>අමරිසනො, මරිස</b> අසහනෙ।
bod:ද්වයං අධිකකොධයුත්තෙ। චණ්ඩතෙති <b>චණ්ඩො,</b> අ, <b>චණ්ඩ</b> කොපෙ। අතිරෙකං කුජ්ඣතීති <b>අච්චන්තකොධනො।</b> අච්චන්තකොපනොපි, තදා <b>කුප</b>තො යු।
bod:පඤ්චකං ඛන්තියුත්තෙ। <b>සහ</b> ඛමනෙ, යු। <b>ඛමු</b> සහනෙ, යු। <b>තු</b>ම්හි <b>ඛන්තා,</b> සත්ථාදි। තිතික්ඛා යස්සත්ථීති <b>තිතික්ඛවා। මන්තු</b>ම්හි <b>ඛන්තිමා,</b> සවිභත්තිස්ස <b>න්තු</b>ස්ස <b>ආ।</b>
bod:733:ද්වයං සද්ධායුත්තෙ। <b>හි</b> පදපූරණෙ। සද්ධා යස්සත්ථීති <b>සද්ධාලු।</b> සද්ධා රතනත්තයාදීසු පසාදො, තණ්හා, ආදරො ච। ද්වයං ධජයුත්තෙ। චිහනෙ ච පටාකායං, ධජො සොඵෙ ච සොණ්ඩිකෙ, <b>සොඵො</b> පුල්ලිඞ්ගං।
bod:ද්වයං නිද්දාසීලෙ। නිද්දා එව සීලං යස්ස සො <b>නිද්දාසීලො।</b> ද්වයං පභායුත්තෙ। <b>භා</b> දිත්තිම්හි, <b>සර</b>පච්චයො, රස්සාදි, ද්විත්තඤ්ච, <b>භස්සරො,</b> භාසා රති යස්සාති වා <b>භස්සරො,</b> රස්සාදි එව। <b>ස</b>ස්ස ද්විත්තාභාවෙ <b>භාසුරො,</b> අස්සු, <b>භාස</b> දිත්තියං වා, උරො, අථ වා ද්වයං බහුකථායුත්තෙ, භාසාසු සබ්බාසු බහූසු කථාසු රමතීති <b>භස්සරො,</b> ක්වි, භාසතීති වා <b>භස්සරො,</b> අරො, රස්සාදි, ද්විත්තඤ්ච, භාසාසු රමතීති වා <b>භාසරො,</b> ක්වි, මජ්ඣරස්සො, භාසතීති වා <b>භාසරො,</b> අරො, ඉමස්මිං පක්ඛෙ අස්සුත්තාභාවො।
bod:734:තිකං <pb M=.477/> නග්ගෙ। න ගච්ඡතීති <b>නග්ගො,</b> ද්විත්තං, <b>ලග්ග</b> සඞ්ගෙ වා, <b>න</b>ත්තං, <b>නජි ලජි</b> බිලෙ වා, ණො, <b>ජ</b>ස්ස <b>ගො,</b> ද්විත්තං। දිසා එව අම්බරං වත්ථං එතස්ස, න පකතිවත්ථන්ති <b>දිගම්බරො। ස</b>ස්ස <b>ගො।</b> නත්ථි වත්ථං එතස්ස, අථ වා දිගම්බරා වත්ථා, අඤ්ඤතිත්ථිකො අවත්ථො චාති එතෙ ද්වෙ නග්ගො නාම, නග්ගා නාමාති වා, “තෙ ඉත්ථිඛ්යා පො, සත්ත පකරණානි අභිධම්මො නාමා”ත්යාදීසු විය සඤ්ඤාසඤ්ඤීසද්දානං වචනභෙදස්සාපි සම්භවතො। නග්ගො ච නග්ගො ච නග්ගා, පුරිමස්මිං පක්ඛෙ පන සාමඤ්ඤතාය එකවචනනිද්දෙසො।
bod:ද්වයං භක්ඛකෙ। <b>ඝස</b> අදනෙ, මරො, <b>ඝස්මරො। භක්ඛ</b> අදනෙ, ණ්වු।
bod:වත්තුං සොතුඤ්ච අකුසලො, වචනෙ සවනෙ ච අකුසලො <b>එළමූගො</b> නාම, එළො බධිරො, මූගො අවචනො, කම්මධාරයො, සඨෙපි එළමූගො।
bod:735:<b>මුඛරා</b>දයො තයො අප්පියවාදිනි। වාඣාවාඣෙසු මුඛං අස්සත්ථි, නින්දායං රො। නින්දිතං මුඛං යස්ස <b>දුම්මුඛො।</b> අබද්ධං අනග්ගළං මුඛං යස්ස <b>අබද්ධමුඛො।</b>
bod:බහු <pb M=.478/> ච ගාරය්හඤ්ච වචො යස්ස සො <b>වාචාලො</b> නාම। කුච්ඡිතා වාචා අස්ස සන්තීති <b>වාචාලො,</b> නින්දායං ලො।
bod:ද්වයං සුවචනෙ। වදතීති <b>වත්තා,</b> පසංසායං තු। වදතීති <b>වදො। සො</b> පදපූරණෙ।
bod:736:තිකං අත්තනියෙ। නෙතබ්බොති නියො, නියො <b>එව නිජො, නී</b> නයෙ, ණ්යො, <b>ය</b>ස්ස <b>ජො,</b> සමීපෙ ජායතීති වා <b>නිජො।</b> සස්ස අත්තනො අයං <b>සකො,</b> ඉදමත්ථෙ කො, සො එව වා <b>සකො,</b> සස්සායං සකො, ණො। අත්තනි ජාතො <b>අත්තනියො,</b> අනියො।
bod:තිකං අච්ඡරියෙ। <b>වි</b>පුබ්බො <b>මහ</b> පූජායං, භූවාදි, ණ්යො, මන්තලොපො, <b>විම්හයො। ආ</b>පුබ්බො <b>චර</b> ගතිභක්ඛනෙසු, අ, <b>චර</b>ස්ස <b>ච්ඡරියො,</b> රස්සාදි ච, <b>අච්ඡරියො।</b> න භවිත්ථාති <b>අබ්භුතො,</b> අසරූපද්විත්තං, රස්සො ච, අභූතොපි <n>සද්දනීතිපදමාලායං 340.1 පිට්ඨෙසු පස්සිතබ්බං</n>।
bod:සොකාදීහි ඉතිකත්තබ්බතාපටිපත්තිසුඤ්ඤො <b>විහත්ථො, බ්යාකුලො</b> ච। වික්ඛිත්තො හත්ථො යස්ස <b>විහත්ථො। කුල</b> සඞ්ඛ්යානෙ <b>විආ</b>පුබ්බො।
bod:කතසන්නාහො <b>වධුද්යතො</b> හන්තුමුද්යතො උය්යුතො ආතතායී නාම। “වධුය්යුත්තො”තිපි පාඨො। <b>ආ</b>පුබ්බො <b>තා</b> පාලනෙ, ණී, ද්විත්තං, ආකාරන්තානමායො, <b>ආතතායී।</b>
bod:737:<b>සීසච්ඡෙජ්ජම්හි</b> <pb M=.479/> සීසච්ඡෙදාරහෙ <b>වජ්ඣො।</b> හන්තබ්බොති <b>වජ්ඣො, හන</b> හිංසායං, ණ්යො, <b>හන</b>ස්ස <b>වධො, ඣ</b>ස්ස <b>ඣො।</b> අසරූපද්විත්තං, <b>වජ්ඣො।</b>
bod:තිකං වක්කාසයෙ। නිකන්තතීති <b>නිකතො, කන්ත</b> ඡෙදනෙ, අ, <b>න</b>ලොපො। <b>සඨ</b> කෙතවෙ, අ। නත්ථි උජුතා යස්ස <b>අනුජු।</b>
bod:තිකං භෙදකාරකෙ। <b>සූච</b> පෙසුඤ්ඤෙ, ණ්වු। <b>පිසි</b> සඤ්චුණ්ණනෙ, <b>පිසි</b> අවයවෙ වා, පිසතීති <b>පිසුණො,</b> යදාදිනා උනො, <b>ණ</b>ත්තං। කණ්ණෙ ජපතීති, අලුත්තසමාසො, අරුචිතබ්බරොචකෙපි <b>කණ්ණෙජපො।</b>
bod:ද්වයං පහරණසීලෙ। <b>ධුබ්බී</b> හිංසායං, තො, භුජාදි। වඤ්චයතෙ විප්පලපතෙති <b>වඤ්චකො, වඤ්ච</b> ගමනෙ।
bod:738:අරියාසාමඤ්ඤෙන ච බාලපුරිසස්ස ලක්ඛණමාහ। <b>හි</b> පදපූරණෙ। <b>යො පුරිසො</b> යො ජනො, <b>ජන</b>පරියායො චෙත්ථ <b>පුරිස</b>සද්දො “ද්වෙ මහාපුරිසා අභිනික්ඛන්තා”ත්යාදීසු විය, <b>අනිසම්ම</b> අනුපපරික්ඛිත්වා වධබන්ධනාදිකිච්චං කරොති, සො <b>ඛලු</b> එකන්තතො “චපලො”ති විඤ්ඤෙය්යො, කස්මා? <b>අවිනිච්ඡිතකාරිත්තා</b> සම්මා අවිනිච්ඡිතස්ස කාරියස්ස කරණසීලත්තා। <b>චප</b> කක්කරණෙ, <b>චප</b> සන්තානෙ වා, අලො, <b>චපලො।</b>
bod:739:චතුක්කං <pb M=.480/> කදරියෙ। කුච්ඡිතං දදාතීති <b>ඛුද්දො,</b> දො, <b>ක</b>ස්ස <b>ඛො,</b> අදානසීලතාය සම්පරායෙසු ඛුද්දං බුභුක්ඛිස්සාමීති වා <b>ඛුද්දො, ඛුද</b> බුභුක්ඛායං, දො අනාගතත්ථෙ। පරානුපභොගෙන අත්ථසඤ්චයසීලත්තා කුච්ඡිතො අරියො අත්ථපති <b>කදරියො,</b> අදායකත්තා කුච්ඡිතං ඨානං අරතීති වා <b>කදරියො,</b> ඉයො। දානාදීසු නමනාභාවෙන ථද්ධෙන මච්ඡෙරයුත්තචිත්තෙන සහිතතාය <b>ථද්ධමච්ඡරී,</b> ඊ। කුච්ඡිතො පණො යස්ස <b>කපණො,</b> කිපචානො, මිතප්පචොපි। කුච්ඡිතං පචානොති දුතියාසමාසො। මිතං පචතීති <b>මිතප්පචො,</b> ණො।
bod:අද්ධං දලිද්දෙ। නත්ථි කිඤ්චනං අප්පමත්තකම්පි ධනං යස්ස <b>අකිඤ්චනො। දලිද්ද</b> දුග්ගතියං, අ, <b>දල</b> විදාරණෙ වා, ඉදො, ද්විත්තං। <b>දීන</b> දුග්ගතභාවෙ, <b>දීනො, දි</b> ඛයෙ වා, ඊනො। නත්ථි ධනං අස්ස। නින්දිතං ගමනං අස්ස <b>දුග්ගතො।</b>
bod:740:යං කම්මං “ඉදමහං උප්පාදෙස්සාමී”ති අසම්භාවිතං අචින්තිතමෙව හුත්වා සම්පත්තං, තං “කාකතාලීය”න්ත්යුච්චතෙ। තාලස්ස ඉදං ඵලං තාලං, කාකො ච තාලඤ්ච කාකතාලානි, තෙහි සදිසං කම්මං <b>කාකතාලියං,</b> කාකස්ස, තාලඵලස්ස උඩ්ඩනපතනසදිසං කම්මන්ත්යත්ථො।
bod:චතුක්කං යාචකෙ। යාචනං කරොතීති <b>යාචනකො,</b> යාචතීති වා, <b>යාච</b> යාචනෙ, යු। සකත්ථෙ කො। <b>අත්ථ</b> යාචනායං, අත්ථනං අත්ථො, සො අස්සත්ථීති <b>අත්ථී।</b> ණ්වු, යාචකො <pb M=.481/>। “මාදිසස්ස ධනං දත්වා රාජා සග්ගං ගමිස්සතී”ත්යාදිනා දානඵලං වණ්ණෙත්වා වකති යාචතීති <b>වනිබ්බකො, වණ්ණස්ස වනි, වක</b> ආදානෙ, ආදානමෙත්ථ යාචනමෙව।
bod:741:<b>කිඤ්චිදූනක</b>න්තං පතිපාදෙන නාමං। පක්ඛිසප්පමච්ඡාදයො අණ්ඩතො ජාතත්තා <b>අණ්ඩජා।</b> නරාදයො පන ගබ්භාසයසඞ්ඛාතජලාබුතො, තත්ර වා ජාතත්තා <b>ජලාබුජා।</b> කිමි ච ඩංසා ච <b>ආදි</b>නා මකසමඞ්ගුරාදයො ච සෙදජා, සෙදකාරණත්තා උස්මා සෙදො, තතො ජාතා <b>සෙදජා।</b> දෙවො ච <b>ආදි</b>නා බ්රහ්මනෙරයිකාදයො ච <b>ඔපපාතිකා,</b> උපගන්ත්වා පතතීති උපපාතී, ණී, සොළසවස්සුද්දෙසිකාදිකො අත්තභාවො, සො යෙසමත්ථි, තෙ <b>ඔපපාතිකා।</b>
bod:742:<b>ජණ්ණුමත්තෙ</b> ජණ්ණුප්පමාණයුත්තෙ උදකාදිම්හි <b>ජණ්ණුතග්ඝො,</b> ජණ්ණුප්පමාණො <b>ජණ්ණුතග්ඝො,</b> පමාණත්ථෙ තග්ඝො, ජණ්ණුප්පමාණො <b>ජණ්ණුමත්තො,</b> පමාණත්ථෙ මත්තො <n>මොග්ගල්ලානෙ 4.47 සුත්තෙ පස්සිතබ්බං</n>, තස්මිං।
bod:<b>කිඤ්චිදූනකෙ</b> අප්පමත්තකයුත්තෙ කප්පො <n>පාණිනි 5.4.67</n>, ඌනස්ස අප්පකතාය කප්පීයති එකාදිවසෙන පරිච්ඡිජ්ජතීති <b>කප්පො, කප්ප</b> පරිච්ඡෙදනෙ।
bod:චතුක්කං <pb M=.482/> පරියාපන්නෙ। අන්තො ගච්ඡතීති <b>අන්තග්ගතං,</b> “ලොපඤ්ච තත්රාකාරො”ති <b>ඔ</b>ලොපෙ <b>අ</b>ආගමො, ද්විත්තං। අන්තොගතම්පි। පරිච්ඡින්දිත්වා ආපන්නං ගහිතං <b>පරියාපන්නං। ගාධ</b> පතිට්ඨායං, අන්තො ඔගාධතීති <b>අන්තොගධං,</b> රස්සො, ඔගාධතීති <b>ඔගධං।</b>
bod:743:ද්වයං සාධිතෙ। <b>රාධ සාධ</b> සිද්ධියං, කම්මනි තො।
bod:ද්වයං කුථිතෙ। <b>පච</b> පාකෙ, අතීතෙ කත්තරි තො, <b>ත</b>ස්ස <b>ක්කො, ච</b>ලොපො। <b>කුථ</b> නිප්පක්කෙ, තො।
bod:ආපදං බ්යසනං පත්තො ආපන්නො නාම, අතිපීළනං ආපජ්ජතීති <b>ආපන්නො,</b> “ආ තුකොධමුදාට්ටීසූ”ති හි <b>එකක්ඛරකොසො</b> <n>එකක්ඛරකොස 14 ගාථා</n> <b>। පද</b> ගමනෙ, “ආපන්නො ච විපත්තිම්හි, පත්තෙ ච වාච්චලිඞ්ගිකො”ති <b>නානත්ථසඞ්ගහො।</b>
bod:ද්වයං පරෙසමවසගතෙ। නත්ථි වසො ආයත්තො පරෙසං එතස්මිං සෙරීභූතෙති <b>විවසො, අවසො</b> ච।
bod:744:ඡක්කං ඛිත්තෙ। <b>නුද</b> පෙරණෙ, <b>නුද</b> ඛෙපෙ වා, තො, <b>ත</b>ස්ස <b>ඉන්නො।</b> අනින්නාදෙසෙ භුජාදි, <b>නුත්තො।</b> නුතොපි। <b>අසු</b> ඛෙපනෙ, තො, භුජාදි, <b>අත්තො। ඛිප</b> පෙරණෙ, තො।
bod:<b>ඊර</b> <pb M=.483/> ගතියං, කම්පනෙ ච, ඉතො, <b>ඊරිතො। ආ</b>පුබ්බො <b>විධ</b> පෙරණෙ, තො, <b>ආවිද්ධො।</b>
bod:චතුක්කං කම්පිතෙ। <b>කම්ප</b> චලනෙ, <b>ධූ</b> විධුනනෙ, කම්පනෙ ච। <b>ධූතො, ආධූතො, චල</b> කම්පනෙ, <b>චලිතො।</b> වෙල්ලිතො, පෙඛිතොපි। <b>වෙල්ල</b> චලනත්ථො। <b>පෙඛ</b> ගත්යත්ථො, <b>පෙඛිතො।</b>
bod:ද්වයං නිසිතෙ। <b>නිසි</b> නිසානෙ। <b>තිජ</b> නිසානෙ, නිසානං තික්ඛකරණං, උභයත්රාපි කම්මනි තො।
bod:745-746:තිකං පත්තබ්බෙ। <b>පත</b> ගමනෙ, තබ්බො। <b>ගමු</b> ගතියං, ණ්යො, <b>ම්ය</b>ස්ස <b>ම්මො</b> වා, <b>ගම්මං,</b> ගම්යං, <b>ද්ය</b>ස්ස <b>ජ්ජො, ආපජ්ජං।</b>
bod:ද්වයං පරිණතෙ। <b>පචි</b>නො අනෙකත්ථත්තා ඉහ පරිණතත්ථො। <b>නමු</b> නමනෙ, භූවාදි, කත්තරි තො, <b>සමා</b> ද්වෙ තුල්යත්ථා।
bod:පඤ්චකං වෙඨිතෙ। <b>වෙඨ</b> වෙඨනෙ। වලමිව වලයං, කුණ්ඩලාකාරං වලයං කතං <b>වලයිතං,</b> නාමධාතු, කාරිතන්තා තො। <b>රුධ</b> ආවරණෙ, <b>රුද්ධං। සං</b>පුබ්බො <b>වු</b> සංවරණෙ, <b>සංවුතං।</b> සමන්තතො වුතං <b>ආවුතං, වු</b> සංවරණෙ, සබ්බත්ර කම්මනි තො।
bod:ද්වයං <pb M=.484/> පරිඛාදිනා පරික්ඛිත්තෙ। පරි සමන්තතො කරීයතෙති <b>පරික්ඛිත්තං,</b> පරික්ඛතම්පි। <b>වු</b> සංවරණෙ, <b>නිවුතං।</b>
bod:තිකං විත්ථතෙ। <b>සර</b> ගතියං, තො, <b>ත</b>ස්ස <b>ටො, ර</b>ලොපො, <b>විසටං। තනු</b> විත්ථාරෙ, තො, <b>ත</b>ස්ස <b>තො, න</b>ලොපො, <b>විත්ථතං, තතං।</b>
bod:ද්වයං ලෙපනීයෙ। <b>ලිප</b> ලෙපනෙ, <b>දිහ</b> උපලෙපනෙ, උභයත්රාපි කම්මනි තො।
bod:ද්වයං ගුළ්හෙ। <b>ගුහ</b> සංවරණෙ, ළො, <b>ගුළ්හො। ගුප</b> ගොපනෙ, <b>ගුත්තො।</b>
bod:ද්වයං පොසනීයෙ। <b>පුස</b> පොසනෙ, තො, <b>සතානං ට්ඨො, ට්ඨා</b>භාවෙ <b>පොසිතො।</b>
bod:747:ද්වයං සලජ්ජෙ। <b>ලජ්ජ</b> පීළෙ, පීළො ලජ්ජාව। <b>හීළ</b> නින්දාලජ්ජාසු, <b>හීළිතො।</b>
bod:ද්වයං සද්දෙ। <b>සන ධන</b> සද්දෙ, <b>සනිතං, ධනිතං।</b>
bod:පඤ්චකං බන්ධනීයෙ। සන්දනං බන්ධනං, තංයොගා වන්තු। සන්දානවන්තං කතං <b>සන්දානිතං,</b> නාමධාතුම්හා තො, <b>වන්තු</b>ලොපො। සන්දානං සජ්ජා, තමස්සාති වා, ඉතො। <b>සි</b> බන්ධනෙ, තො। <b>බන්ධ</b> බන්ධනෙ, <b>බද්ධො। කීල</b> බන්ධනෙ। <b>යමු</b> උපරමෙ, <b>සං</b>පුබ්බො බන්ධනෙ, සබ්බත්ර කම්මනි තො। මූතං, උද්දිතං, සද්දිතම්පි। <b>මූ</b> බන්ධනෙ। <b>දා</b> අවඛණ්ඩනෙ। <b>උ සං</b>පුබ්බො බන්ධනෙ। වුත්තඤ්ච “උද්දානන්තු ච බන්ධන”න්ති।
bod:748:තිකං <pb M=.485/> සිද්ධෙ। <b>සිධ</b> සංසිද්ධිම්හි। <b>පද</b> ගමනෙ, නිපුබ්බො සිද්ධියං। <b>වත්ත</b> වත්තනෙ, වත්තනංප්යත්ර සිජ්ඣනං <b>නි</b>පුබ්බත්තා।
bod:තිකං විදාරිතෙ। <b>දර භිද</b> විදාරණෙ, <b>ඉන්නා</b>දෙසො। <b>භින්නං।</b> අනින්නාදෙසෙ තු <b>භෙදිතං।</b>
bod:ද්වයං තිණාදීහි ඡාදනීයෙ। <b>ඡද</b> සංවරණෙ, තො, <b>ත</b>ස්ස සධාත්වන්තස්ස <b>අන්නා</b>දෙසො।
bod:තිකං ඡින්දිතෙ। <b>විධ</b> වෙධනෙ। <b>ඡිද්ද</b> කණ්ණභෙදෙ, චුරාදි। <b>විධ</b> වෙධනෙ, සබ්බත්ර කම්මෙ තො, අපරද්වයෙ ච සඤ්ජාතත්ථෙ ඉතො।
bod:749:තිකං ආනීතෙ। <b>හර</b> හරණෙ, <b>භර</b> ධාරණපොසනෙසු, <b>ආ</b>පුබ්බො <b>නී</b> නයෙ।
bod:ද්වයං දමයුත්තෙ। <b>දමු</b> දමනෙ, කත්තරි තො। පක්කමාදීහි න්තො। අ<b>න්තා</b>දෙසෙ <b>දමිතො।</b> කම්මසාධනොප්යයං।
bod:ද්වයං සන්තෙ। <b>සමු</b> උපසමෙ, කත්තරිතො। අ<b>න්තා</b>දෙසෙ <b>සමිතො,</b> කම්මසාධනොප්යයං।
bod:ද්වයං පුණ්ණෙ। <b>පූර</b> පූරණෙ, තරාදීහි ඉණ්ණො, ද්වීසුපි කත්තුකම්මසාධනානි ලබ්භන්ති।
bod:750:තිපාදං <pb M=.486/> පූජිතෙ। <b>චාය</b> පූජානිසාමනෙසු। <b>මහ</b> පූජායං, <b>පූජ</b> පූජනෙ, <b>අරහ</b> පූජායං, <b>අරහිතො। අච්ච</b> පූජායං। <b>මාන</b> පූජායං। <b>චි</b> චයෙ, <b>අප</b>පුබ්බො පූජනෙ। නමස්සිතොපි, <b>නමස්ස</b>ධාතු පූජායං।
bod:ද්වයං තච්ඡිතෙ දාරුආදිම්හි। <b>තච්ඡ</b> තනුකරණෙ, තනුකරීයතෙති <b>තනූකතො,</b> දීඝො।
bod:751:ද්වයං අග්ගිආදීහි තත්තෙ। <b>තප ධූප</b> සන්තාපෙ।
bod:ද්වයං රාජාදීනං සන්තිකෙ භජනාදිවසෙන උපගතෙ। <b>චර</b> ගත්යත්ථො, <b>උපචරිතො। ආස</b> උපවෙසනෙ, <b>උපාසිතො।</b>
bod:අද්ධං චුතෙ। <b>භස</b> අධොපතනෙ, තො। <b>ගළ</b> සෙචනෙ, <b>ගළිතං। පද</b> ගමනෙ, <b>පන්නං। චු</b> චවනෙ, <b>චු</b> ගමනෙ වා। <b>ධංසු</b> අවසංසනෙ, ගතියඤ්ච। කන්නම්පි, <b>කන්න</b> ගතිසොසනෙසු।
bod:752:<b>තුට්ඨ</b>න්තං පමුදිතෙ, <b>පී</b> තප්පනකන්තීසු। <b>මුද</b> හාසෙ। <b>හස</b> හංසනෙ, <b>හස</b> අලිකෙ වා। <b>මද</b> හාසෙ, <b>මත්තො। තුස</b> පීතියං।
bod:චතුක්කං <pb M=.487/> ඡින්නෙ। <b>කන්ත</b> ඡෙදනෙ। <b>ඡිදි</b> ද්විධාකරණෙ। <b>ලූ</b> ඡෙදනෙ, ණො, යු වා। <b>දා</b> ලවනෙ, තු, <b>දා</b> අවඛණ්ඩනෙ වා। ඡාතම්පි। <b>ඡො</b> ඡෙදනෙ, ඔස්සාකාරො।
bod:තිකං පසත්ථෙ। <b>සඨ</b> ථුතියං, තො। <b>වණ්ණ</b> වණ්ණක්රියාවිත්ථාරගුණවචනෙසු। <b>ථු</b> අභිත්ථවෙ। ඊඩිතො, පණිතොපි, <b>ඊඩ</b> ථුතිම්හි। <b>පණ</b> බ්යවහාරෙ, ථුතිම්හි ච, <b>පණිතො।</b>
bod:753:පඤ්චකං අල්ලෙ, <b>තිම</b> අද්දභාවෙ නිච්චලෙපි, පක්කමාදීහි න්තො। <b>අල්ල</b> ක්ලෙදනෙ, ලො, <b>අල්ලං। අද්ද</b> ගතිම්හි, යාචනෙ ච, <b>ආ</b>පුබ්බො <b>දා</b> අවඛණ්ඩනෙ වා, දො, <b>අද්දං। කිලිද</b> අද්දභාවෙ, <b>ඉන්නා</b>දෙසො। <b>උන්ද</b> ක්ලෙදනෙ, <b>ඉන්නො, උන්නො</b> වා, සාද්දම්පි। අද්දගුණයුත්තං අද්දං, තෙන සහ වත්තතෙ <b>සාද්දං।</b>
bod:චතුක්කං ගවෙසිතෙ। <b>මග්ග</b> අන්වෙසනෙ, චුරාදි। <b>එස</b> ගතියං, භූවාදි। <b>ගවෙස</b> මග්ගනෙ, චුරාදි।
bod:ද්වයං ලද්ධෙ। <b>ලභ</b> පත්තියං। <b>ප</b>පුබ්බො <b>ආප</b> බ්යාපනෙ, තො, භුජාදි, <b>ආ</b>ලොපො, <b>පත්තං।</b> භාවිතං, ආසාදිතං, විභූතඤ්ච।
bod:754:<b>පාලිත</b>න්තං රක්ඛනීයෙ, <b>රක්ඛ</b> පාලනෙ। <b>ගුප</b> ගොපනෙ, භුජාදි। <b>තා</b> පාලනෙ, <b>තාතං। ආයා</b>ගමෙ <b>ගොපායිතං। අව</b> රක්ඛණෙ, <b>අවිතං।</b>
bod:චතුක්කං <pb M=.488/> චත්තෙ। <b>සජ</b> විස්සග්ගෙ। <b>චජ</b> හානියං। <b>හා</b> චාගෙ, ඉනො, දීඝාදි, <b>හීනො। උඣ</b> උස්සග්ගෙ, <b>සමුජ්ඣිතං।</b> ධූතම්පි, <b>ධූ</b> කම්පනෙ।
bod:755:පජ්ජං භාසිතෙ। <b>භාස</b> බ්යත්තියං වාචායං। <b>ලප</b> බ්යත්තියං වාචායං, <b>වච</b> භාසනෙ, <b>වුත්තං। අභි</b>පුබ්බො <b>ධා</b> ධාරණෙ, තො, <b>ධා</b>තිස්ස <b>හි, හි</b> ගමනෙ වා, <b>අභිහිතං। ඛ්යා</b> කථනෙ। <b>ජප්ප</b> බ්යත්තියං වාචායං। <b>ඊර</b> ඛෙපගතිවචනකම්පනෙසු, <b>උදීරිතං। කථ</b> වාක්යපබන්ධෙ। <b>ගද</b> වියත්තියං වාචායං। <b>භණ</b> භණනෙ। <b>වද</b> වියත්තියං වාචායං, තො, වස්සු, <b>උදිතං।</b>
bod:756:චතුක්කං අවමානිතෙ। <b>ඤා</b> අවබොධනෙ। <b>ගණ</b> සඞ්ඛ්යානෙ। <b>භූ</b> සත්තායං। <b>මාන</b> පූජායං, <b>මන</b> ඤාණෙ වා, <b>අවපරි</b>පුබ්බා එතෙ පරිභූතෙ। හෙට්ඨා කත්වා ඤායති, ගණීයති, මඤ්ඤතීති <b>අවඤ්ඤිතො, අවගණිතො, අවමානිතො</b> ච। පරිභවීයති අවමානං කරීයතීති <b>පරිභූතො।</b>
bod:චතුක්කං ඡාතෙ। <b>ඝස</b> අදනෙ, ඡො, ද්විත්තං। ජිඝච්ඡා සඤ්ජාතා යස්ස <b>ජිඝච්ඡිතො। ඛුද</b> පිපාසායං। <b>ඡාද</b> භක්ඛනෙ। <b>භුජ</b> පාලනජ්ඣොහාරෙසු, ඛො, ද්විත්තාදි, බුභුක්ඛා සඤ්ජාතා යස්ස <b>බුභුක්ඛිතො।</b>
bod:757:ඡක්කං <pb M=.489/> ඤාතෙ। <b>බුධ ඤා</b> අවගමනෙ। <b>පද</b> ගමනෙ, තො, <b>ත</b>ස්ස <b>අන්නො, පටිපන්නං। විද</b> ඤාණෙ। <b>ගති</b> බුඣත්ථො। <b>අවගතං। මන</b> ඤාණෙ, තො, <b>මතං।</b>
bod:අද්ධං ගිලිතෙ। <b>ගල</b> අදනෙ, අස්සි, <b>ගිලිතො। ඛාද</b> භක්ඛනෙ। <b>භුජ</b> පාලනජ්ඣොහාරෙසු। <b>භක්ඛ</b> අදනෙ। <b>අධිඅව</b>පුබ්බො <b>හර</b> හරණෙ, තො, <b>ත</b>ස්ස <b>ටො, ර</b>ලොපො, <b>අජ්ඣොහටො। අස</b> භක්ඛනෙ, <b>අසිතො।</b> ජප්පිතො, ගසිතොපි, <b>ජප්ප</b> අදනෙ। <b>ගස</b> අදනෙ।
cen:විසෙස්යාධීනවග්ගවණ්ණනා නිට්ඨිතා।
tit:2:සංකිණ්ණවග්ගවණ්ණනා
bod:758:පුබ්බස්මිං <pb M=.490/> කණ්ඩද්වයෙ බුද්ධාදීනි නාමානි සමානත්ථානි පකරණෙන නිබද්ධානි, අස්මිම්පි කණ්ඩෙ සොභනාදීනි විසෙසනනාමානි, සමයාදීන්යනෙකත්ථානි, චිරස්සමාදීනි ච අබ්යයානි පකරණෙනෙව නිබද්ධානි, ඉදානි පන පුබ්බවග්ගෙසු විත්ථාරභයා යෙ න නිබද්ධා, තංසඞ්ගහත්ථං, තංසමයානුපාලනත්ථඤ්ච සංකිණ්ණමාරභතෙ <b>“ඤෙ ය්ය”</b>මිච්චාදිනා। තස්සත්ථො – <b>ඉහාපි</b> සංකිණ්ණවග්ගෙපි <b>ක්වාපි</b> කත්ථචි ක්රියාදීසු <b>පච්චයත්ථවසෙන ආ</b>පච්චයාදීනං ඉත්ථිලිඞ්ගාදිභාවජොතකස්ස සභාවස්ස වසෙන <b>ලිඞ්ගං</b> ඉත්ථිලිඞ්ගාදිකං ඤෙය්යන්ති। <b>ච</b>කාරෙන භිය්යො රූපන්තරාදිපරිග්ගහොපි। <b>ඉහා</b>ති ච උපලක්ඛණං, වග්ගන්තරෙසුපි පච්චයත්ථවසෙන ලිඞ්ගාදිනිච්ඡයසම්භවතො।
bod:කත්තබ්බතො <b>ක්රියා, කර</b> කරණෙ, ණ්යො, <b>ඉ</b>කාරා<b>ග</b>මො, අස්සි, වණ්ණවිපරියයෙ ක්රියා, ක්රියම්පි, <b>රිරිය</b>පච්චයෙ කිරියං, කිරියාපි। <b>රම්ම</b>පච්චයෙ <b>කම්මං।</b>
bod:තිකං චිත්තොපසමෙ। <b>සමු</b> උපසමෙ,ති, <b>සන්ති। ථ</b>ම්හි <b>සමථො।</b> <b>අ</b>ම්හි <b>සමො।</b>
bod:තිකං කායොපසමෙ। <b>දමු</b> උපසමෙ। <b>ථ</b>ම්හි <b>දමථො। ති</b>ම්හි <b>දන්ති।</b> චිත්තොපසමෙප්යෙතෙ।
bod:සුද්ධකම්මනි වත්තං භවති। <b>වත්ත</b> වත්තනෙ, <b>වත්ත</b> සමාදානෙ වා <b>වත්තං,</b> අසීතිමහාවත්තාදි।
bod:<b>ආසඞ්ගවචනං</b> ආසත්තවචනං සද්දසරූපං පරායණං නාම වුත්තං, තඤ්ච තීසු। පරං ආයනං ආයත්තො තාණං <b>පරායණං,</b> කම්මාසත්තො ඉච්චත්ථො, සාකල්යවචනෙ තු පාරායණං, පාරං පරියන්තං අයන්ති ගච්ඡන්ති කස්සචි අනෙනාති <b>පාරායණං,</b> යු, <b>ණ</b>ත්තං, යථා – නාමපාරායණං, ධාතුපාරායණං।
bod:759:තිකං <pb M=.491/> ද්විධාභාවෙ। <b>භිදි</b> ද්විධාකරණෙ, ණො। <b>දර</b> විදාරණෙ। <b>ඵුට</b> විකසනෙ, <b>ඵුට</b> භෙදනෙ වා, යු।
bod:ද්වයං තප්පනෙ। <b>තප</b> පීණනෙ, යු। <b>පී</b> තප්පනෙ, යු, කියාදි, <b>න</b>ස්ස <b>ණ</b>ත්තං। අවනම්පි, <b>අව</b> පාලනෙ, දිත්තියඤ්ච අනෙකත්ථත්තා।
bod:ද්වයං සාපෙ। <b>කුස</b> අව්හානෙ, භෙදනෙ ච, යු। <b>සන්ජ</b> සඞ්ගෙ, <b>අභිසඞ්ගො।</b>
bod:තිකං යාචනායං। <b>භික්ඛ</b> යාචනෙ, යු। <b>යාච</b> යාචනෙ। <b>අත්ථ</b> යාචනෙ। අද්දනොප්යත්ර, <b>අද්ද</b> ගතිම්හි, යාචනෙ ච।
bod:760:නිමිත්තරහිතං යදිච්ඡා නාම, යා යා ඉච්ඡා අධිප්පායො <b>යදිච්ඡා</b> නාම। සෙරිතාපි।
bod:තිකං ආපුච්ඡනෙ, ආපුච්ඡනඤ්ච ගමනාගමනාදිසමයෙ සුහජ්ජ බන්ධවාදීනමාලිඞ්ගන චුම්බනස්වාගතපියවචනාරොග්යපුච්ඡනගමනානුඤ්ඤාදිනා ආනන්දනං। <b>පුච්ඡ</b> පුච්ඡනෙ, <b>ආපුච්ඡනං। නන්ද</b> සමිද්ධියං, <b>ආනන්දනං। සභාජ</b> පීතිදස්සනෙසු, <b>සභාජ</b> පීතිවචනෙසු වා, චුරාදි, යු, <b>සභාජනං।</b>
bod:ද්වයං නයෙ। ඤායන්ති යෙනාති <b>ඤායො,</b> ආකාරන්තානමායො। න්යායොපි, නිස්සෙසතො අයති යෙන <b>න්යායො। නී</b> නයෙ, <b>අයා</b>දෙසො, <b>නයො।</b>
bod:ද්වයං <pb M=.492/> වුද්ධිම්හි। <b>ඵා</b> වුද්ධිම්හි, <b>ඵාය</b> වුද්ධියං වා, <b>ය</b>ලොපො,ති, <b>ඵාති,</b> නාරියං। <b>වද්ධ</b> වද්ධනෙ,ති, <b>ද</b>ලොපො, ධඪභහෙහි ධඪා ච, අස්සු, <b>වුද්ධි,</b> වුඩ්ඪිපි।
bod:761:<b>කිලම</b> හාසක්ඛයෙ, ථො, <b>කිලමථො। යු</b>ම්හි <b>කිලමනං। සූ</b> පාණිපසවෙ, පසවනං <b>පසවො, ති</b>ම්හි <b>පසූති।</b>
bod:<b>කස</b> ගතියං හිංසායඤ්ච, නිග්ගහීතාගමො, <b>උක්කංසො, කස</b> විලෙඛනෙ වා। <b>අතිසයො</b> වුත්තො। <b>භුසා</b>දයො පමාණාතිසයවසෙන වුත්තා, <b>උක්කංසො</b> ගුණාතිසයවසෙන වුත්තො, <b>අතිසයො</b> පන උභයවසෙනාති උභයත්ර නිද්දිට්ඨානං භෙදො। තිකං ජයනෙ। ජයනං <b>ජයො,</b> යු, <b>ජයනං। ති</b>ම්හි <b>ජිති,</b> නාරී।
bod:762:<b>බන්ධන</b>න්තානි ද්වෙ ද්වෙ නාමානි। <b>වස</b> කන්තියං। <b>කමු</b> කන්තියං,ති। <b>විධ</b> වෙධනෙ, බ්යථනෙ ච අනෙකත්ථත්තා, අ, ඉකාරස්ස <b>යා</b>දෙසො, <b>බ්යධො, වෙධො। ගහ</b> උපාදානෙ නිබන්ධනෙ ච, <b>ගහො, ගාහො</b> ච। <b>වර</b> ආවරණෙ, <b>වරො। වු</b> සංවරණෙ,ති, <b>වුති। පච</b> පාකෙ, ඉත්ථියමතියවො වා, අ। පචනං <b>පාකො,</b> ණො।
bod:ද්වයං ආහ්වානෙ। <b>හු</b> දානාදනහබ්යප්පදානෙසු, ණො, <b>හවො। ති</b>ම්හි <b>හුති।</b> ද්වයං අනුභවනෙ। <b>විද</b> ඤාණෙ, ණො, <b>වෙදො <pb M=.493/>। විද</b> වෙදනාඛ්යානනිවාසෙසු, චුරාදි, යු, <b>වෙදනං, වා</b>කාරො <b>වෙදනා</b>සද්දස්ස නපුංසකත්තාපෙක්ඛො।
bod:763:ද්වයං ධනාදිජානියං। <b>ජර</b> වයොහානිම්හි, යු, <b>ජීරණං,</b> අස්සී। <b>හා</b> චාගෙ, යු, නදාදි, රස්සො, <b>හ</b>ස්ස <b>ජො, ජානි। තා</b> පාලනෙ, යු, <b>ණ</b>ත්තං। ද්වයං පමාණෙ। <b>මා</b> මානෙ,ති, <b>පමිති। අ</b>ම්හි <b>පමා।</b>
bod:ද්වයං සංයොගෙ। <b>සිලිස</b> ආලිඞ්ගනෙ। <b>සං</b>පුබ්බො <b>ධා</b> ධාරණෙ, ඉ, සන්ධනං <b>සන්ධි।</b> ද්වයං ඛයෙ। <b>ඛි</b> ඛයෙ, ණො, ඉස්සෙ, <b>එ</b> අය, <b>ඛයො। චි</b> චයෙ, <b>අප</b>පුබ්බො ඛයෙ। ද්වයං සද්දෙ। <b>රු</b> සද්දෙ, ණො, වුද්ධ්යාදෙසො। <b>රණ</b> සද්දෙ। අ, <b>රණො।</b>
bod:764:<b>ගද</b> බ්යත්තියං වාචායං, ණො, අ ච, <b>නිගාදො, නිගදො</b> ච। ද්වයං මදෙ। <b>මද</b> උම්මාදෙ, <b>මාදො, මදො</b> ච। <b>සි</b> බන්ධනෙ,ති, <b>සිති।</b>
bod:තිකං ආකාරෙ। ආකරණං <b>ආකාරො,</b> අනෙකත්ථත්තා මුඛවඞ්කාද්යඞ්ගවිකාරො වා, ඉඞ්ගති ජානාතීති වා යෙන ආකාරො। <b>ඉඞ්ග</b> ගමනත්ථො, තො, අ ච, <b>ඉඞ්ගිතං, ඉඞ්ගො</b> ච। <b>අත්ථස්ස</b> ධනස්ස <b>අපගමො</b> විනාසො <b>බ්යයො</b> නාම। <b>බ්යය</b> චිත්තසමුස්සග්ගෙ।
bod:765:ද්වයං <pb M=.494/> අන්තරායෙ। චුතිපටිසන්ධීනමන්තරෙ අයතීති <b>අන්තරායො।</b> පටිපක්ඛවසෙන ඌහති පවත්තතීති <b>පච්චූහො,</b> අථ වා කාරියසිද්ධි අන්තරං බ්යවධානං අයති ගමයතීති <b>අන්තරායො।</b> පච්චූහන්ති විනිහන්තීති <b>පච්චූහො।</b>
bod:විකරණං අඤ්ඤථා භවනන්ති <b>විකාරො, විකති ච, කර</b> කරණෙ, ණො,ති ච।
bod:ද්වයං සභාවවිගමෙ। <b>සිලිස</b> ආලිඞ්ගනෙ, <b>පවි</b>පුබ්බො තංසභාවවිගමෙ, විගතො ධුරො සදිසභාවො යස්මාති <b>විධුරො,</b> “විධුරං පවිසිලෙසෙ, ක්ලිවඤ්ච විකලෙ තිසූ”ති <n>චින්තාමණිටීකා 22.20</n> <b>රභසො। විධ</b> විධානෙ වා, උරො। ද්වයං ආසනෙ। <b>විස</b> පවෙසනෙ, <b>උපවෙසනං। ආස</b> උපවෙසනෙ, <b>ආසනං।</b>
bod:766:තිපාදං අධිප්පායෙ। චිත්තමධ්යාගන්ත්වා සයතීති <b>අජ්ඣාසයො।</b> අනමිපුබ්බෙ <b>ආසයො।</b> අධිපයති චිත්තෙති <b>අධිප්පායො,</b> ණො, <b>පය</b> ගමනෙ। චිත්තෙ අභිසන්ධායතීති <b>අභිසන්ධි,</b> ද්වීසු। භවති චිත්තෙති <b>භාවො,</b> ණො। අධිමුච්චනං චිත්තෙ අධිට්ඨානං <b>අධිමුත්ති,</b> නාරී। <b>ඡන්දො</b> තණ්හායම්පි වුත්තො।
bod:ද්වයං ආදීනවෙ। <b>දොසො</b> පටිඝෙ වුත්තො। ආ භුසො දීනං වායති ගමයතීති <b>ආදීනවො, දීන</b> දුග්ගතභාවෙ, වො, <b>වී</b> ගමනෙ ච।
bod:767:ද්වයං <pb M=.495/> ආනිසංසෙ। <b>සංස</b> හිංසාථුතීසු, <b>ආනිසංසො</b> අමුඛ්යඵලෙ, මුඛ්යඵලෙ ච, තථා <b>ගුණො। ගුණ</b> පකාසනෙ, පකාසෙති කාරණන්ති <b>ගුණො, ගණ</b> සඞ්ඛ්යානෙ වා, අස්සු, <b>ගුණො।</b> ද්වයං මජ්ඣෙ। <b>මජ</b> සුද්ධියං, ඣො। <b>වි</b>පුබ්බෙ <b>වෙමජ්ඣං।</b>
bod:ද්වයං තරුණසූරියට්ඨානෙ। අහස්ස මජ්ඣො මජ්ඣහො, සො එව <b>මජ්ඣන්හිකො, හ</b>ස්ස <b>න්හො</b> <n>මොග්ගල්ලාන 3.110 සුත්තං පස්සිතබ්බං</n>। අහස්ස මජ්ඣො <b>මජ්ඣන්හො, මජ්ඣන්තො</b>පි। ද්වයං නානත්තායං। විගතා මත්තා සදිසප්පමාණං එතෙන හෙතුභූතෙන <b>වෙමත්තං।</b> නානමෙව <b>නානතා, නාන</b>සද්දො පුන්නපුංසකෙ, අබ්යයෙ තු නානා।
bod:768:ද්වයං නිද්දාපටික්ඛෙපෙ। <b>ජාගර</b> නිද්දක්ඛයෙ, ජාගරමෙව <b>ජාගරියො।</b> ද්වයං ජලාදීනමවිච්ඡන්නායං සන්තතියං। <b>වහ</b>තිස්මා ණො, <b>පවාහො। වතු</b> ආවත්තනෙ,ති, <b>පවත්ති।</b>
bod:තිකං විත්ථාරෙ। <b>අසු</b> ඛෙපනෙ, ණො, <b>බ්යාසො। ප</b>පුබ්බො <b>පඤ්ච</b> විත්ථාරෙ। <b>ථර</b> සන්ථරණෙ, <b>පා</b>දිපුබ්බො ච විත්ථාරෙ। තිකං සංයමෙ। <b>යමු</b> උපරමෙ, ණො, <b>යාමො।</b> ඉතරෙසු අ।
bod:769:ද්වයං <pb M=.496/> ගත්තානං මද්දනෙ। “සම්බාහනො’ඞ්ගමද්දකො”ති <b>වොපාලිතො, සං</b>පුබ්බො <b>වාහ</b> පයතනෙ, මද්දනෙ වා, යු। <b>මද්ද</b> මද්දනෙ। ද්වයං නානාරම්මණාදීසු විසප්පනෙ। <b>සර</b> ගමනෙ, ණ। <b>සප්ප</b> ගමනෙ, යු, <b>විසප්පනං।</b>
bod:ද්වයං පරිචයෙ। <b>ථු</b> අභිත්ථවෙ। <b>චි</b> චයෙ। තිකං සඞ්ගමෙ। <b>මිල</b> සිලෙසනෙ, ණො, සකත්ථෙ කො, <b>මෙලකො। සන්ජ</b> සඞ්ගෙ, ණො। <b>සං</b>පුබ්බා <b>ගමි</b>තො අ।
bod:770:<b>සන්නිකට්ඨම්හි</b> සමීපෙ <b>සන්නිධි</b>සද්දො, සන්නිධානං <b>සන්නිධි,</b> පුමෙ, ඨපනෙප්යයං। <b>නස</b> අදස්සනෙ, ණො। <b>දිස</b> පෙක්ඛනෙ, යු, දිස්සාදෙසො, ඉස්සත්තං।
bod:තිකං ධඤ්ඤාදීනං ලවනෙ। <b>ලූ</b> ඡෙදනෙ, අ। <b>ණ</b>ම්හි <b>අභිලාවො। යු</b>ම්හි <b>ලවනං।</b> ද්වයං ඛණප්පත්තියං। <b>ප</b>පුබ්බො <b>ථු</b> අභිත්ථවෙ। <b>සර</b> ගමනෙ, <b>අවසරො। සමා</b>ති ද්වෙ තුල්යත්ථා।
bod:771:චතුක්කං <pb M=.497/> පරියොසානෙ। <b>සා</b> තනුකරණෙ, යු, <b>ඔසානං। පරි</b>පුබ්බො <b>පරියොසානං।</b> උක්කංසාතිසයා පකට්ඨෙප්යුත්තා।
bod:ද්වයං සණ්ඨානෙ। <b>විස</b> පවෙසනෙ, <b>සන්නිවෙසො। ඨා</b> ගතිනිවත්තියං, යු, <b>සණ්ඨානං।</b> ද්වයං අබ්භන්තරවාචකං පාටිපදිකං। අථ වා <b>අභි</b> බන්ධනෙ, අරො, ධාත්වත්ථානුවත්තකො <b>අභි, අබ්භන්තරං।</b> අබ්භාභාවෙ <b>අන්තරං।</b>
bod:772:තිකං පාටිහාරියෙ। <b>හි</b> ගතිම්හි, පටිතො හිස්ස හෙරණ හීරණ, <b>පාටිහෙරං, පාටිහීරං।</b> යදාදිනා හාරියඤ්ච, <b>පාටිහාරියං,</b> අථ වා පටිපක්ඛෙ හරතීති <b>පාටිහීරං,</b> ණො, අස්සී। <b>එ</b>කාරාදෙසෙ <b>පාටිහෙරං। ණ්ය</b>ම්හි <b>පාටිහාරියං,</b> විහතුපක්කිලෙසෙන පච්චාහරිතබ්බං පවත්තෙතබ්බන්ති <b>පාටිහීර</b>න්තිආදිපි කාතබ්බං।
bod:ද්වයං කත්තබ්බමත්තෙ। <b>කර</b>ම්හා රිච්ච, <b>කිච්චං,</b> අවස්සං කාතබ්බෙපි। <b>අනීය</b>පච්චයෙ <b>කරණීයං।</b>
bod:ද්වයං පුප්ඵාදිනා උදකාදීනං පරිභාවනෙ। සුන්දරං කරීයතෙ යෙනාති <b>සඞ්ඛාරො,</b> ණො, <b>ඛරා</b>දෙසො। <b>වස</b> නිවාසෙ, යු, <b>වාසනා,</b> කිලෙසාදීනං සත්තිවිසෙසෙපි। සා හි කුසලාපි අත්ථි අකුසලාපි අබ්යාකතාපි, තථා පහාතබ්බාපි <pb M=.498/> අත්ථි අප්පහාතබ්බාපි। තත්ථ යා කුසලාබ්යාකතා, න සා පහාතබ්බා। යා පන අකුසලා, සා සුඛුමතරතාය භගවතොයෙව අරියමග්ගෙන පහාතබ්බා, නාඤ්ඤෙසං। එවං සන්තෙ අරියානම්පි අපායූපපත්ති සියාති? න සියා, සබ්බෙසමෙව අරියානං අපායූපපත්තිහෙතුකාය වාසනාය පහීනත්තා। දුවිධා හි අකුසලා වාසනා කායවචීපයොගහෙතුභූතා ච අපායූපපත්තිහෙතුභූතා ච। තත්ථ පුරිමා භගවතොයෙව අරියමග්ගෙන පහාතබ්බා, ඉතරා සබ්බෙසම්පි අරියමග්ගෙනාති, තස්මා යං වුත්තං “බුද්ධාව සවාසනෙ කිලෙසෙ පජහිතුං සක්කොන්ති, නාඤ්ඤෙ”ති, තං කායවචීපයොගහෙතුභූතං වාසනං සන්ධාය වුත්තං, නෙතරන්ති නිට්ඨමෙත්ථාවගන්තබ්බං।
bod:773:තිකං ධඤ්ඤාදීනං පූතකරණෙ। <b>පූ</b> පවනෙ, යු। <b>අ</b>පච්චයෙ <b>පවො। ණ</b>ම්හි <b>නිප්පාවො।</b> ද්වයං තසරෙ। <b>තස</b> උබ්බෙගෙ, අරො। සුත්තෙන වෙඨනං <b>සුත්තවෙඨනං।</b>
bod:ද්වයං දුග්ගසඤ්චාරෙ। සඞ්කම්යතෙ යෙනාති <b>සඞ්කමො।</b> සඤ්චරන්ති අනෙනාති සඤ්චාරො, දුග්ගස්ස සඤ්චාරො <b>දුග්ගසඤ්චාරො।</b> ද්වයං පඨමාරම්භෙ। පඨමං කමො <b>පක්කමො, උපක්කමො</b> ච।
bod:774:තිකං පාඨෙ। <b>පඨ</b> වියත්තියං වාචායං, ණො, <b>පාඨො। නි</b>පුබ්බෙ <b>නිපාඨො, අ</b>ම්හි <b>නිපඨො।</b> ද්වයං අපහරිතාදිනො වත්ථුනො <pb M=.499/> අන්වෙසනෙ। <b>චි</b> චයෙ, චයනමත්ර අන්වෙසනං। <b>මග්ග</b> අන්වෙසනෙ, චුරාදි, යු, එතෙ ද්වෙ අපුමෙ, සංවික්ඛනංප්යත්ර।
bod:චතුක්කං ආලිඞ්ගනෙ। <b>ලිඞ්ග</b> ගත්යත්ථො। <b>සන්ජ</b> සඞ්ගෙ। <b>සිලිස</b> ආලිඞ්ගනෙ। <b>ගුහ</b> සංවරණෙ, යු, පරිරම්භොප්යත්ර। <b>රම්භ</b> සද්දෙ।
bod:775:චතුක්කං ආලොකනෙ। <b>ලොක</b> දස්සනෙ। <b>ඣෙ</b> චින්තායං। <b>ඉක්ඛ</b> දස්සනඞ්කෙසු। <b>දිස</b> පෙක්ඛනෙ, සබ්බත්ර භාවෙ යු।
bod:චතුක්කං නිරාකරණෙ। <b>දිස</b> පෙක්ඛනෙ। <b>අසු</b> ඛෙපනෙ, <b>නිරසනං। පති ආ</b>පුබ්බො <b>ඛා</b>කථනෙ। <b>කර</b> කරණෙ, ඉත්ථියමතියවො වා,ති।
bod:776:පඤ්චකං විපරියයෙ। <b>විපරි</b>පුබ්බො <b>අසු</b> ඛෙපනෙ, ණො, <b>විපල්ලාසො।</b> අඤ්ඤෙන පකාරෙන භවනං <b>අඤ්ඤථාභාවො। විපරි</b>පුබ්බො <b>අය</b> ගමනෙ, <b>විපරියයො। අසු</b> ඛෙපනෙ, <b>විපරියාසො।</b>
bod:තිකං අතික්කමෙ। අතික්කමනං <b>අතික්කමො।</b> අතික්කම්ම පතනං <b>අතිපාතො। අය</b> ගමනෙ, <b>උපච්චයො।</b>
cen:සංකිණ්ණවග්ගවණ්ණනා නිට්ඨිතා।
tit:3:අනෙකත්ථවග්ගවණ්ණනා
bod:777:ඉදානි <pb M=.500/> සංකිණ්ණවග්ගතො අනන්තරං ගාථාතො, ගාථාය අද්ධතො, පාදතො චාති ඉමෙහි තීහි පකාරෙහි <b>අනෙකත්ථෙ</b> නානත්ථෙ <b>සමයා</b>දිකෙ සද්දෙ <b>කමා</b> කමතො පවක්ඛාමි। <b>එත්ථ</b> අනෙකත්ථවග්ගෙ <b>එකස්ස භූත</b>සද්දාදිකස්ස යා පුනරුත්තතා, සා ථීපුන්නපුංසකසඞ්ඛාතලිඞ්ගවිසෙසත්ථං කතා।
bod:778:සමවායත්ථාදිවාචකෙ බහවො <b>සමය</b>සද්දෙ ජාතියා සඞ්ගය්හ “සමයො”ති එකවචනනිද්දෙසො කතො। තත්ර “කාලඤ්ච සමයඤ්ච උපාදායා”ත්යාදීසු <n>දී॰ නි॰ 1.447</n> සමවායෙ පච්චයසාමග්ගියං। “මහාසමයො පවනස්මිං, දෙවකායා සමාගතා”ත්යාදීසු සමූහෙ। “සමයොපි ඛො තෙ භද්දාලි අප්පටිවිද්ධො”ත්යාදීසු <n>ම॰ නි॰ 2.135</n> කාරණෙ। “එකොයෙව ච ඛො ඛණො ච සමයො චා”ත්යාදීසු <n>අ॰ නි॰ 8.29</n> ඛණෙ ඔකාසෙ। “අභිසමයත්ථො”ත්යාදීසු පටිවෙධෙ। “එකං සමයං භගවා”ත්යාදීසු <n>දී॰ නි॰ 1.1</n> කාලෙ। “සම්මා මානාභිසමයා”ත්යාදීසු <n>ම॰ නි॰ 1.28</n> පහානෙ। “අත්ථාභිසමයා ධීරො”ත්යාදීසු ලාභෙ <n>සං॰ නි॰ 1.129</n>। “සමයප්පවාදකෙ තින්දුකාචිරෙ”ත්යාදීසු <n>ම॰ නි॰ 2.208</n> දිට්ඨියං।
bod:තත්ථ <pb M=.501/> සහකාරීකාරණතාය සන්නිජ්ඣං සමෙති සමවෙතීති <b>සමයො,</b> සමවායො। සමං, සහ වා අවයවානං අයනං පවත්ති අවට්ඨානන්ති <b>සමයො,</b> සමූහො, යථා – සමුදායොති අවයවසහාවත්ථානමෙව හි සමූහොති। අවසෙසපච්චයානං සමාගමෙ එති ඵලං එතස්මා උප්පජ්ජති පවත්තති චාති <b>සමයො,</b> කාරණං, යථා “සමුදායො”ති। සමෙතිසමාගච්ඡති එත්ථ මග්ගබ්රහ්මචරියං තදාධාරපුග්ගලෙහීති <b>සමයො,</b> ඛණො। අභිමුඛං ඤාණෙන සම්මා එතබ්බො අවගන්තබ්බොති <b>අභිසමයො,</b> ධම්මානං අවිපරීතො සභාවො। අභිමුඛභාවෙන සම්මා එති ගච්ඡති බුජ්ඣතීති <b>අභිසමයො,</b> ධම්මානං අවිපරීතසභාවාවබොධො। සමෙති එත්ථ, එතෙන වා සඞ්ගච්ඡති සත්තො, සභාවධම්මො වා සහජාතාදීහි, උප්පාදාදීහි වාති <b>සමයො,</b> කාලො, ධම්මප්පවත්තිමත්තතාය අත්ථතො අභූතොපි හි කාලො ධම්මප්පවත්තියා අධිකරණං විය, කරණං විය ච පරිකප්පනාමත්තසිද්ධෙන රූපෙන වොහරීයතීති। සමස්ස නිරොධස්ස යානං, සම්මා වා යානං අපගමොති <b>සමයො,</b> පහානං। සමිති සඞ්ගති සමොධානන්ති <b>සමයො,</b> පටිලාභො, සමෙති සම්බන්ධො එති අත්තනො විසයෙ පවත්තති, දළ්හග්ගහණභාවතො වා සම්පයුත්තා අයන්ති පවත්තන්ති සත්තා යථාභිනිවෙසං එතෙනාති <b>සමයො,</b> දිට්ඨි। දිට්ඨිසංයොජනෙන හි සත්තා අතිවිය බජ්ඣන්තීති, එවං තස්මිං තස්මිං අත්ථෙ <b>සමය</b>සද්දස්ස පවත්ති වෙදිතබ්බා। <b>සමය</b>සද්දස්ස අත්ථුද්ධාරෙ <b>අභිසමය</b>සද්දස්ස උදාහරණං සොපසග්ගො, අනුපසග්ගො ච <b>සමය</b>සද්දො සමවායාද්යත්ථවාචකො හොතීති දස්සනත්ථං। එවං සබ්බත්ර උදාහරණං තංතදත්ථානුරූපනිබ්බචනාදයො දට්ඨබ්බා।
bod:779:<b>සණ්ඨානං</b> දීඝරස්සාදි। <b>රූපං</b> රූපායතනං, <b>ජාති</b> ඛත්තියාදිකුලං। <b>ඡවි</b> බහිචම්මං, <b>පමාණං</b> මරියාදො। <b>අක්ඛරං</b> අකාරාදි <pb M=.502/>, <b>යසො</b> පරිවාරො, කිත්ති ච। <b>ගුණො</b> සීලාදි, තපනියෙපි <b>වණ්ණො।</b>
bod:780:<b>පාතිමොක්ඛස්ස</b> භික්ඛුභික්ඛුනීනං වසෙන දුවිධස්ස පාතිමොක්ඛස්ස උද්දෙසෙ “සඞ්ඝො උපොසථං කරෙය්යා”ති <n>මහාව॰ 134</n>। පණ්ණත්තියං “උපොසථො නාම නාගරාජා”ති <n>දී॰ නි॰ 2.246</n>। <b>උපවාසො</b> වුත්තො। <b>අට්ඨඞ්ගො</b> “පාණාතිපාතා වෙරමණි”ආදි। <b>උපොසථදිනං</b> “අජ්ජුපොසථො පන්නරසො”ත්යාදීසු <n>මහාව॰ 168</n>।
bod:781-782:<b>රථඞ්ගං</b> චක්කද්වයං। <b>ලක්ඛණං</b> චක්කලක්ඛණං। “මයා පවත්තිතං චක්ක”න්ත්යාදීසු <n>සු॰ නි॰ 562</n> <b>ධම්මචක්කෙ। උරචක්කං</b> නාම ඛුරචක්කං “චක්කං භමති මත්ථකෙ”ති <n>ජා॰ 1.1.104; 1.5.100</n>। “චතුචක්කං නවද්වාර”න්ත්යාදීසු <n>සං॰ නි॰ 1.29</n> <b>ඉරියාපථචක්කෙ।</b> “චත්තාරිමානි, භික්ඛවෙ, චක්කානි, යෙහි සමන්නාගතානං දෙවමනුස්සානං චතුචක්කං වත්තතී”ත්යාදීසු <n>අ॰ නි॰ 4.131</n> <b>සම්පත්තිචක්කෙ।</b> “පිතරා පවත්තිතං චක්කං අනුවත්තෙතී”ත්යාදීසු <n>අ॰ නි॰ 5.132</n> <b>චක්කරතනෙ। මණ්ඩලං</b> “අලාතචක්ක”න්ත්යාදීසු “අසනිවිචක්ක”න්ති <n>දී॰ නි॰ 3.61; සං॰ නි॰ 2.162</n> ච। <b>බලං</b> ථාමො। <b>කුලාලො</b> කුම්භකාරො, තස්ස භණ්ඩෙ කුලාලචක්කන්ති। <b>ආණායං</b> “චක්කං වත්තයති පාණීන”න්ති <n>ජා॰ 1.7.149</n>। <b>ආයුධෙ</b> චක්කාකාරෙ ආයුධෙ। <b>දානං</b> දෙය්යධම්මො। <b>රාසි</b> ඛන්ධො। සද්ධගාථාපි ගාථායෙව।
gax:“දණ්ඩකා <pb M=.503/> චණ්ඩවුට්ඨ්යාදි, පාදෙහි ඡහි තීහි තු।
gae:ගාථාති ච පරත්ථෙවං, ඡන්දොසඤ්ඤා පකාසිතා॥
gax:අනන්තරොදිතං චඤ්ඤ-මෙතං සාමඤ්ඤනාමතො।
gae:ගාථාඉච්චෙව නිද්දිට්ඨං, මුනින්දවචනෙ පනා”ති <n>වුත්තොදය 14-15 ගාථා</n> හි වුත්තං॥
gax:783:“කිං තෙ වතං කිං පන බ්රහ්මචරියං,
gax:කිස්ස සුචිණ්ණස්ස අයං විපාකො।
gax:ඉද්ධිජුතිබලවිරියූපපත්ති,
gae:ඉදඤ්ච තෙ නාග මහාවිමානං॥
gax:අහඤ්ච භරියා ච මනුස්සලොකෙ,
gax:සද්ධා උභො දානපතී අහුම්හ।
gax:ඔපානභූතං මෙ ඝරං තදාසි,
gae:සන්තප්පිතා සමණබ්රාහ්මණා ච॥
gax:තං මෙ වතං තං පන බ්රහ්මචරියං,
gax:තස්ස සුචිණ්ණස්ස අයං විපාකො।
gax:ඉද්ධිජුතිබලවිරියූපපත්ති,
gae:ඉදඤ්ච මෙ ධීර මහාවිමාන”න්ති <n>ජා॰ 2.22.1592, 1593, 1595</n>
bod:ඉමස්මිං විධුරපණ්ඩිතජාතකෙ <b>දානස්මිං</b> ආගතො।
bod:“තං ඛො පන පඤ්චසිඛ බ්රහ්මචරියං නෙව නිබ්බිදාය න විරාගාය යාවදෙව බ්රහ්මලොකූපපත්තියා”ති <n>දී॰ නි॰ 2.329</n> ඉමස්මිං මහාගොවින්දසුත්තෙ <b>අප්පමඤ්ඤාසු।</b> “තයිදං බ්රහ්මචරියං ඉද්ධඤ්චෙව ඵීතඤ්ච විත්ථාරිකං බාහුජඤ්ඤං පුථුභූතං යාවදෙව මනුස්සෙසු සුප්පකාසිත”න්ති <n>දී॰ නි॰ 3.174</n> <pb M=.504/> පාසාදිකසුත්තෙ සික්ඛත්තයසඞ්ගහෙ සකලස්මිං <b>සාසනෙ।</b> “පරෙ අබ්රහ්මචාරී භවිස්සන්ති, මයමෙත්ථ බ්රහ්මචාරිනො භවිස්සාමා”ති <n>ම॰ නි॰ 1.83</n> ඉමස්මිං සල්ලෙඛසුත්තෙ <b>මෙථුනා විරතියං।</b>
gax:“කෙන පාණි කාමදදො, කෙන පාණි මධුස්සවො।
gae:කෙන තෙ බ්රහ්මචරියෙන, පුඤ්ඤං පාණිම්හි ඉජ්ඣති॥
gax:තෙන පාණි කාමදදො, තෙන පාණි මධුස්සවො।
gae:තෙන මෙ බ්රහ්මචරියෙන, පුඤ්ඤං පාණිම්හි ඉජ්ඣතී”ති <n>පෙ॰ ව॰ 275</n>॥ –
bod:ඉමස්මිං අඞ්කුරපෙතවත්ථුම්හි <b>වෙය්යාවච්චෙ।</b>
gax:“මයඤ්ච භරියා නාතික්කමාම,
gax:අම්හෙ ච භරියා නාතික්කමන්ති।
gax:අඤ්ඤත්ර තා බ්රහ්මචරියං චරාම,
gae:තස්මා හි අම්හං දහරා න මිය්යරෙ”ති <n>ජා॰ 1.10.97</n>॥ –
bod:මහාධම්මපාලජාතකෙ <b>සදාරතුට්ඨියං।</b>
bod:“එවං ඛො තං, භික්ඛවෙ, තිත්තිරියං නාම බ්රහ්මචරියං අහොසී”ති <n>චූළව॰ 311</n> ඉමස්මිං තිත්තිරජාතකෙ <b>පඤ්චසීලෙ।</b>
bod:“ඉදං ඛො පන පඤ්චසිඛ බ්රහ්මචරියං එකන්තනිබ්බිදාය විරාගාය…පෙ॰… අයමෙව අරියො අට්ඨඞ්ගිකො මග්ගො”ති <n>දී॰ නි॰ 2.329</n> මහාගොවින්දසුත්තෙයෙව <b>අරියමග්ගෙ।</b>
gax:“හීනෙන බ්රහ්මචරියෙන, ඛත්තියෙ උපපජ්ජති।
gae:මජ්ඣිමෙන ච දෙවත්තං, උත්තමෙන විසුජ්ඣතී”ති <n>ජා॰ 1.8.75</n>॥ –
bod:නිමිජාතකෙ අත්තදමනවසෙන කතෙ <b>අට්ඨඞ්ගුපොසථෙ।</b>
bod:“අභිජානාමි ඛො පනාහං, සාරිපුත්ත, චතුරඞ්ගසමන්නාගතං බ්රහ්මචරියං චරිත්වා තපස්සි සුදං හොමී”ති <n>ම॰ නි॰ 1.155</n> ලොමහංසසුත්තෙ ධිතිසඞ්ඛාතෙ <b>වීරියෙ।</b>
bod:784:<b>සභාවො</b> <pb M=.505/> අවිපරීතත්ථො। <b>පරියත්ති</b> පරියාපුණිතබ්බා විනයාභිධම්මසුත්තන්තා। <b>ඤායො</b> යුත්ති, සප්පටිපදා වා මග්ගාදයො। <b>ඤෙය්යෙ</b> සඞ්ඛාරවිකාරලක්ඛණනිබ්බානපඤ්ඤත්තිවසෙන පඤ්චවිධෙ ඤෙය්යෙ। <b>නිස්සත්තතා</b> සත්තසභාවස්ස අභාවතා। <b>ආපත්තියං</b> “පාරාජිකං ධම්ම”න්ති। “සහ ධම්මෙන නිග්ගය්හා”ත්යාදීසු කාරණෙ। <b>ආදි</b>නා සමයඤ්ඤූපමාහිංසාදීසුපි <b>ධම්මො।</b>
bod:785:<b>පයොජනං</b> ඵලං। <b>සද්දාභිධෙය්යෙ</b> සද්දත්ථෙ। <b>වුඩ්ඪියං</b> වඩ්ඪනෙ। <b>වත්ථුම්හි</b> දබ්බෙ। <b>නාසෙ</b> විනාසෙ। <b>පච්ඡිමපබ්බතෙ</b> අත්ථගිරිම්හි। නිවත්තිවිසයුප්පත්තිසභාවාදීසුපි।
bod:786:<b>යෙභුය්යතා</b> බාහුල්යතා। <b>අබ්යාමිස්සං</b> අසම්මිස්සං। <b>විසංයොගෙ</b> විප්පයොගෙ। <b>දළ්හත්ථෙ ද</b>ළ්හසද්දස්ස අත්ථෙ। <b>අනතිරෙකෙ</b> අතිරෙකාභාවෙ। <b>අනවසෙසම්හි</b> සබ්බස්මිං, <b>තං කෙවල</b>වචනං තීසු ලිඞ්ගෙසු।
bod:787:පටලං “දිගුණං සඞ්ඝාටිං පාරුපිත්වා”ත්යාදීසු <n>මහාව॰ 348</n>। “වයොගුණා අනුපුබ්බං ජහන්තී”ති <n>සං॰ නි॰ 1.4</n> රාසිම්හි। “සතගුණා දක්ඛිණා <pb M=.506/> පාටිකඞ්ඛිතබ්බා”ති <n>ම॰ නි॰ 3.379</n> ආනිසංසෙ। <b>බන්ධනං</b> කාමගුණං। <b>අප්පධානෙ</b> විසෙසනෙ। <b>ජියාය</b> ධනුනො।
bod:788-789:<b>රුක්ඛාදො</b> දුමාදිම්හි। <b>විජ්ජමානෙ</b> භූතගුණෙ। <b>අරහන්තෙ</b> “යො ච කාලඝසො භූතො, සභූතපචිනිං පචී”ති <n>ජා॰ 1.2.190</n>। ඛන්ධපඤ්චකෙ “භූතමිදං, සාරිපුත්ත, සමනුපස්සථා”ති <n>ම॰ නි॰ 1.401</n>। <b>සත්තෙ</b> පාණිම්හි। <b>මහාභූතෙ</b> පථවාදිකෙ। <b>අමනුස්සො</b> දෙවරක්ඛසාදි। විජ්ජමානත්ථවජ්ජිතෙ රුක්ඛාදො නාරියං න භවති, විජ්ජමානත්ථෙ, පන අතීතාදීසු ච වාච්චලිඞ්ගො। <b>පත්තෙ</b> සම්පත්තෙ। <b>සමෙ</b> තුල්යත්ථෙ।
bod:790:<b>සජ්ජනෙ</b> සප්පුරිසෙ।
bod:791:පදපූරණෙ “සුත්තන්ත වනන්තා”ත්යාදීසු। <b>දෙහාවයවෙ</b> “අන්තං අන්තගුණ”න්ත්යාදීසු <n>ඛු॰ පා॰ 3.ද්වත්තිංසාකාර</n>। දෙහො ච අවයවො චාති එකෙ। කොට්ඨාසෙ “අයමෙකො අන්තො”ත්යාදීසු <n>අ॰ නි॰ 6.61</n>। <b>ලාමකං</b> නිහීනකං।
bod:792:<b>නිකායො</b> <pb M=.507/> සධම්මීනං ගණො। <b>සන්ධි</b> පටිසන්ධි। <b>සාමඤ්ඤෙ</b> විසෙසාධාරෙ। <b>පසූති</b> මාතුකුච්ඡිතො නික්ඛමනං, <b>කුලං</b> ඛත්තියාදිකුලං। <b>භවො</b> භවනක්රියා। <b>විසෙස්යො</b> උපාධි, යස්ස වසෙන භින්නෙසු සබලාදීසු අභින්නා ධීසද්දා වත්තන්තෙ। <b>සුමනායං</b> මාලතියං। <b>සඞ්ඛතලක්ඛණෙ</b> සඞ්ඛතධම්මානං ලක්ඛණෙ।
bod:793:<b>භවභෙදො</b> කාමභවාදි। <b>පතිට්ඨායං</b> නිස්සයෙ। <b>නිට්ඨා</b> නිප්ඵත්ති। <b>අජ්ඣාසයො</b> අධිප්පායො। <b>බුද්ධි</b> ඤාණං। <b>වාසට්ඨානං</b> වසනට්ඨානං। <b>විසරත්තං</b> විසරණභාවො। “විසදත්ථෙ”තිපි පාඨො, තදා <b>සද</b>ධාතුස්ස විසරණත්ථතා දට්ඨබ්බා।
bod:794:<b>ඵලෙ</b> සොතාපත්තාදිකෙ। අනිච්චාදිඅනුපස්සනා <b>විපස්සනා</b> නාම। <b>මග්ගෙ</b> සොතාපත්තිමග්ගාදිකෙ।
bod:795:<b>කම්මාරුද්ධනං</b> කම්මාරානං උද්ධනං, කම්මාරානං යථා උක්කාති। <b>අඞ්ගාරකපල්ලං</b> අඞ්ගාරානං භාජනං। <b>දීපිකා</b> නාම මධුච්ඡිට්ඨාදිමයා පදීපකිච්චකාරිකා। <b>සුවණ්ණකාරමූසා</b> මත්තිකමයා එකා භාජනවිකති। වායුනො වෙගෙ ච <b>උක්කා</b>සද්දො, යො “දෙවදුද්රභී”ති වුත්තො।
bod:796:<b>කෙසොහාරණං</b> <pb M=.508/> කෙසානං ලවනං। <b>ජීවිතවුත්ති</b> ජීවිතස්ස වත්තනං। <b>වපනං</b> බීජස්ස වපනං। <b>වාපසමකරණං</b> වපිතස්ස බීජස්ස සමකරණං। <b>පවුත්තභාවො</b> බන්ධනා මුත්ති।
bod:797-798:<b>සුතො විස්සුතෙ</b> පාකටෙ। <b>අවධාරිතෙ</b> උපලක්ඛිතෙ। <b>උපචිතෙ</b> රාසීකතෙ। <b>අනුයොගො</b> පුච්ඡා। <b>කිලින්නෙ</b> තින්තෙ। <b>සොතවිඤ්ඤෙය්යං</b> සද්දායතනං। <b>සත්ථං</b> සද්දසත්ථාදි, සුතනාමකො වා එකො සත්ථවිසෙසො। එතෙසු ද්වීසු අත්ථෙසු <b>සුතං</b> නපුංසකං। පුත්තෙ <b>සුතො</b> පුල්ලිඞ්ගො, රාජිනිපි <b>සුතො।</b>
bod:799:<b>යුගෙ</b> කතාදිචතුක්කෙ। <b>ලෙසො</b> අනුමානඤාණවිසයො। <b>පඤ්ඤත්තියං</b> “කප්පත්ථෙරො”ති। <b>පරමායුම්හි</b> “කප්පං සග්ගම්හි <pb M=.509/> මොදතී”ති। අඤ්ඤත්ර කප්පාදීසු පුල්ලිඞ්ගෙ। සදිසෙ පන තීසු ලිඞ්ගෙසු। <b>සමණවොහාරො</b> විනයාගතො සමණානං වොහාරො। <b>කප්පබින්දු</b> චීවරෙ කතබින්දු। <b>සමන්තත්තෙ</b> සමන්තභාවෙ। <b>අන්තරකප්පො</b> මහාකප්පස්ස අසීතිමො භාගො। <b>ආදි</b>සද්දෙන අසඞ්ඛ්යෙය්යමහාකප්පෙ සඞ්ගණ්හාති। <b>තක්කෙ</b> විතක්කෙ। <b>විධි</b> විධානං।
bod:800:<b>විරති</b> විරතිත්තයං। <b>සපථො</b> අක්කොසො। <b>තච්ඡෙ</b> තථභාවෙ। <b>අරියසච්චම්හි</b> දුක්ඛසච්චාදිකෙ। <b>දිට්ඨි</b> මිච්ඡාදිට්ඨි।
bod:801:<b>සඤ්ජාතිදෙසො</b> “කම්බොජො අස්සායතන”න්ති। <b>වාසට්ඨානං</b> නිවාසට්ඨානං “දෙවානං දෙවායතන”න්ති। <b>ආකරො</b>ති යත්ථ සුවණ්ණරජතාදයො උප්පජ්ජන්ති। <b>සමොසරණට්ඨානං</b> බහූනං සන්නිපාතට්ඨානං। <b>පදපූරණෙ</b> “කම්මායතනං, සිප්පායතන”න්ති।
bod:802:<b>වත්ථං</b> අම්බරං। <b>අඤ්ඤො</b> යො සකො න හොති। <b>ඔධි</b> මරියාදො। <b>භෙදො</b> විසෙසො। <b>මනසිපි</b> චිත්තෙපි।
bod:803:<b>විපාකෙ</b> ඉට්ඨවිපාකෙ <b>කුසලො।</b> අනවජ්ජාදීසු වාච්චලිඞ්ගිකො।
bod:804:<b>ද්රවො</b> <pb M=.510/> මධ්වාදි। <b>මධුරාදීසු</b> ඡසු රසෙසු। <b>පාරදො</b> සූතො। <b>සිඞ්ගාරාදො</b> නව නාට්යරසෙ। රසරත්තමංසමෙදට්ඨිසුක්කට්ඨිමිඤ්ජවසෙන සත්ත <b>ධාතවො,</b> තබ්භෙදෙ। <b>කිච්චෙ</b> ඵස්සාදිධම්මානං සඞ්ඝට්ටනාදිකිච්චෙ। <b>සම්පත්ති</b> තෙසංයෙව।
bod:805:<b>බොධි</b>සද්දො ඤාණද්වයෙ නාරියං, බොධිරාජකුමාරාදිපඤ්ඤත්තියං පුමෙ। අස්සත්ථරුක්ඛෙ පුමිත්ථියං।
bod:806:<b>යෙන</b> කත්තුභූතෙන <b>යො</b> කම්මභූතො නිච්චසෙවිතො, <b>තත්ථාපි</b> කම්මභූතෙ। <b>විසයො</b> අනඤ්ඤථාභාවො। <b>ජනපදෙ</b> කුරුආදිකෙ। <b>ගොචරෙ</b> තබ්බහුලාචාරෙ।
bod:807:<b>සත්තායං</b> විජ්ජමානතායං।
bod:808:බන්ධවෙ <b>සො</b> පුමෙ। අත්තනි <b>සං</b> නපුංසකෙ। ධනස්මිං <b>සො සං</b> අනිත්ථියං। සුනඛෙ <b>සා</b> පුමෙ වුත්තො। අත්තනියෙ <b>සො</b> තිලිඞ්ගිකො।
bod:809:<b>ඡවිසම්පත්තියං</b> <pb M=.511/> ඡවියා සම්පත්තියං।
bod:810:<b>ජාමාතා</b> ධීතුසාමිකො। <b>මන්දප්පියෙ</b> අප්පපියෙ <b>වරං</b> අබ්යයං।
bod:811:<b>මකුලෙ</b> අවිකාසසම්පත්තෙ। <b>නෙත්තිංසාදිපිධානෙ</b> ඛග්ගාදීනං ගෙහෙ।
bod:812:<b>පිතාමහො</b> බ්රහ්මා। <b>පිතූසු</b> මාතාපිතූසු। <b>තථා</b> පක්ඛන්තරෙ। <b>තපසි</b> සීලෙ।
bod:813-814:<b>මජ්ඣබන්ධෙ</b> උරොබන්ධනෙ। <b>පකොට්ඨො</b> කප්පරස්සාධොභාගො। <b>කච්ඡබන්ධනං</b> අධොම්බරස්ස දළ්හබන්ධනං। මෙඛලායඤ්චාති <b>කච්ඡා</b> චතූස්වත්ථෙසු। <b>කච්ඡො</b> ලතාදීසු। <b>කච්ඡො බාහුමූලම්හි</b> පරූළ්හකච්ඡනඛලොමෙ, “කච්ඡෙහි සෙදා මුඤ්චන්තී”ති। <b>අනූපො</b> බහූදකදෙසො।
bod:815:<b>මානං</b> <pb M=.512/> තුලාපත්ථඞ්ගුලීහි। <b>පමාතරි</b> පමාණස්ස කත්තරි।
bod:816:<b>දබ්බං</b> ධනං। <b>අත්තභාවො</b> පඤ්චක්ඛන්ධසමූහො। <b>පාණො</b> ජීවිතින්ද්රියං। දබ්බාදීසු චතූසු <b>සත්තං। සත්තායං</b> විජ්ජමානතායං <b>සත්තා।</b> ජනෙ <b>සත්තො। සො සත්ත</b>සද්දො, <b>ආසත්තෙ</b> ලග්ගිතෙ තිලිඞ්ගිකො।
bod:817:<b>සෙම්හාදො</b> තිදොසෙ। <b>රසරත්තාදි</b> පුබ්බෙවුත්තො। <b>පභාදිකෙ</b> රූපධාතුම්හි। <b>චක්ඛාදිකෙ</b> විසයධාතුම්හි।
bod:818:අමච්චාදිකා සත්ත පකතියො වුත්තා। <b>සත්තාදිසාම්යවත්ථා</b> සත්තරජතමභූතානං තිණ්ණං ගුණානං සාම්යවත්ථා। <b>පච්චයා ණ</b>පච්චයාදිතො <b>පඨමෙ</b> පඨමසණ්ඨිතෙ <b>කරො</b>ත්යාදිධාතුම්හි।
bod:819:<b>පරිත්තාණං</b> <pb M=.513/> රක්ඛණං। <b>වත්ථුම්හි</b> ඔකාසෙ। <b>තල්ලඤ්ඡනං</b> පාදස්ස ඨානං।
bod:820:<b>ලොහමුග්ගරෙ</b> ලොහමයෙ මුග්ගරෙ। <b>තාළාදිකෙ</b> සම්මතාළකංසතාළාදිකෙ। <b>කඨිනෙ</b> කක්ඛළෙ।
bod:821:<b>මක්ඛිකා</b> නීලමක්ඛිකාදිකා। තාසං භෙදා සවිසා මධුකතා පිඞ්ගලමක්ඛිකා। මධුම්හි <b>ඛුද්දං</b> අප්පකාදීසු චතූස්වත්ථෙසු වත්තමානං තීසු ලිඞ්ගෙසු। <b>අධමො</b> නිහීනො। <b>කපණො</b> එකචාරී।
bod:822:<b>තක්කෙ</b> ගොරසවිසෙසෙ। <b>මරණලිඞ්ගෙ</b> මරණඤාපකලක්ඛණෙ। අසුභෙ, සුභෙ චාති චතූස්වත්ථෙසු <b>අරිට්ඨං। ආසවො</b> මජ්ජවිසෙසො। <b>ඵෙණිලද්දුමො</b> “බඩී-යौ-ඛො”।
bod:823:ගෙහානං දාරුබන්ධප්පයොජනං <b>පීඨිකා</b> නාම। පක්ඛන්දද්වයස්ස, කණ්ණිකාදීනඤ්ච නිස්සයභූතා පීඨිකා।
bod:824:<b>මිත්තාකාරෙ</b> <pb M=.514/> අමිත්තස්සාපි මිත්තසණ්ඨානෙ। බලෙ, රාසිම්හි, විපත්තියඤ්ච, “බලස්ස රාසී”තිපි එකෙ।
bod:825:<b>ඛන්ධෙ</b> රූපක්ඛන්ධෙ। <b>භවෙ</b> රූපභවෙ। <b>නිමිත්තම්හි</b> කාරණෙ। <b>වපු</b> සරීරං।
bod:826:<b>වත්ථුකිලෙසකාමෙසූ</b>ති වත්ථුකාමකිලෙසකාමෙසු। <b>මදනෙ</b> මාරදෙවපුත්තෙ। <b>රතෙ</b> මෙථුනෙ। <b>නිකාමෙ</b> ඉච්ඡාරහිතෙ <b>කාමං</b> නපුංසකෙ। අනුඤ්ඤායං <b>කාම</b>මබ්යයං භවෙ।
bod:827:<b>වජ්ජභණ්ඩමුඛෙ</b> වීණාදොණිමුඛෙ। <b>මාතඞ්ගස්ස</b> හත්ථිනො <b>කරකොටි</b> හත්ථග්ගං।
bod:828:<b>රම්භො</b> සඨ්යං, කෙතවන්ත්යත්ථො। <b>අසච්චං</b> මුසා। <b>අයොඝනං</b> යෙන පහරති। <b>ගිරිසිඞ්ගම්හි</b> ගිරග්ගෙ। <b>සීරඞ්ගෙ</b> ඵාලඞ්ගෙ। <b>යන්තෙ</b> කූටයන්තෙ।
bod:830:<b>පටිවාක්යෙ</b> <pb M=.515/> පටිවචනෙ। <b>උත්තරාසඞ්ගෙ</b> උපරිවත්ථෙ। සෙට්ඨාදීසු <b>උත්තරො</b> තීසු, පරස්මිං උපරිස්මිඤ්ච ඊරිතො।
bod:831:<b>විමුත්ති</b> අරහත්තඵලං මග්ගනිබ්බානානිපි।
bod:832:<b>සඞ්ඛතෙ</b> පච්චයාභිසඞ්ඛතෙ ධම්මෙ। පුඤ්ඤාභිසඞ්ඛාරො, අපුඤ්ඤාභිසඞ්ඛාරො, ආනෙඤ්ජාභිසඞ්ඛාරොති <b>පුඤ්ඤාභිසඞ්ඛාරාදි। පයොගො</b> උස්සාහො। කායසඞ්ඛාරො, වචීසඞ්ඛාරො, චිත්තසඞ්ඛාරොති <b>කායසඞ්ඛාරාදි। අභිසඞ්ඛරණං</b> අභිසඞ්ඛරණක්රියා।
bod:833:<b>තබ්භාවෙ</b> දිට්ඨිසහගතං।
bod:834:<b>පතිරූපෙ</b> යුත්තෙ। <b>ඡාදිතෙ</b> තිණාදීහි। <b>රහො</b> සුඤ්ඤට්ඨානං। <b>පඤ්ඤත්තියං</b> ඡන්නො භික්ඛු, පඤ්ඤත්තියංයෙව පුමෙ।
bod:835:<b>බුද්ධචක්ඛු</b> <pb M=.586/> බුද්ධානං චක්ඛු। <b>සමන්තචක්ඛු</b> සබ්බඤ්ඤුතඤාණං। <b>ධම්මචක්ඛු</b> හෙට්ඨාමග්ගත්තයෙ ඤාණං।
bod:836:<b>අභික්කමො</b> අභික්කමනීයො।
bod:837:<b>වෙවචනං</b> අභින්නත්ථො සද්දො। <b>පකාරස්මිං</b> භෙදෙ। <b>අවසරො</b> අවකාසො।
bod:838:<b>චිත්තකම්මං</b> චිත්තකාරානං කම්මං। <b>විචිත්තෙ</b> නානාවිධෙ। <b>පඤ්ඤත්තියං</b> චිත්තො ධනුධරොයෙව। <b>චිත්තමාසො</b> පුණ්ණෙන්දුයුත්තෙන චිත්තෙන නක්ඛත්තෙන ලක්ඛිතො මාසො। <b>තාරන්තරෙ</b> චිත්තනක්ඛත්තෙ। <b>ථියං</b> නාරියං।
bod:839:<b>සාමලෙ</b> නීලෙ। <b>සයමත්ථෙ සයං</b>සද්දස්ස අත්ථෙ। <b>සාරිවා</b> උපාසකා।
bod:840:<b>“පුමෙ”</b>ත්යාදිනා <pb M=.517/> පුබ්බද්ධෙන <b>ගුරු</b>සද්දස්ස අත්ථා වුත්තා, අපරද්ධෙන <b>ගරු</b>සද්දස්ස, “එකදෙසෙකත්තමනඤ්ඤංවෙ”ති න්යායෙන ද්වින්නම්පි එකත්තමඤ්ඤමානෙන ගාථානෙකත්ථවග්ගෙ කථිතා। <b>මහන්තෙ</b> බහුත්තෙ। <b>දුජ්ජරෙ</b> ජීරාපෙතුමසක්කුණෙය්යෙ, දුක්කරෙ වා।
bod:841:<b>අච්චිතෙ</b> පූජිතෙ। <b>ඛින්නෙ</b> කිලමථප්පත්තෙ। <b>සමිතෙ</b> උපසමිතෙ।
cen:ගාථානෙකත්ථවග්ගවණ්ණනා නිට්ඨිතා।
bod:842:විසුද්ධිදෙවො, සම්මුතිදෙවො, උපපත්තිදෙවො චාති <b>විසුද්ධිදෙවාදි। නභං</b> ආකාසො।
bod:තරුණාදීසු තීස්වත්ථෙසු <b>මාණවො।</b>
bod:843:ආද්යත්ථාදීසු <pb M=.518/> <b>අග්ගං। වරෙ</b> සෙට්ඨෙ තීසු।
bod:<b>පච්චනීකො</b> සත්තු। <b>අඤ්ඤෙ</b> අඤ්ඤත්ථෙ। <b>පච්ඡාභාගෙ</b> “ධාතුලිඞ්ගෙහි පරා පච්චයා”ති।
bod:844:<b>යොනි</b> ඉත්ථීනං යොනිමග්ගො। <b>කාමො</b> ඉච්ඡා। <b>සිරී</b> පඤ්ඤා, පුඤ්ඤො ච। <b>ඉස්සරං</b> පභුතා। <b>ධම්මො</b> සීලාදි। <b>උය්යාමො</b> වීරියං। <b>යසො</b> පරිවාරො, කිත්ති ච।
bod:845:<b>සමඞ්ගිනි</b> සමන්නාගතෙ।
bod:846:<b>ඨිති</b> ඨානක්රියා।
bod:848:<b>ඛන්ධකොට්ඨාසො</b> <pb M=.519/> අණ්ඩජාදිචතුක්කං। <b>පස්සාවමග්ගො</b> ඉත්ථීනං යොනි। <b>සො</b> පුල්ලිඞ්ගො। <b>කූලෙ</b> තීරෙ।
bod:849:<b>නාගොතුනාග</b>සද්දො තු। <b>උරගෙ</b> සප්පෙ, හත්ථිනි ච।
bod:850:<b>සඞ්ඛ්යා</b> ගණනා। “අඤ්ඤත්ථෙ”ත්යෙකෙ වදන්ති।
bod:851:<b>භෙ</b> නක්ඛත්තවිසෙසෙ। <b>සන්තිකෙ</b> සමීපෙ। <b>මූලමූලෙ</b> ලොභාදිකෙ। <b>පාභතෙ</b> මූලධනෙ। <b>අංසො</b> සරීරාවයවො। <b>පකණ්ඩෙ</b> රුක්ඛාදීනං සරීරෙ।
bod:852:<b>කම්මෙ</b> <pb M=.520/> ක්රියායං। <b>විකොපනං</b> විද්ධංසනං।
bod:853:<b>පච්ඡාතාපො</b> විප්පටිසාරො। <b>අනුබන්ධො</b> පුනප්පුනං පවත්තනං। <b>රාගාදො</b> සත්තකෙ। මාතඞ්ගස්ස මුද්ධනි පිණ්ඩද්වයෙ <b>කුම්භො।</b>
bod:854:<b>ඛග්ගකොසෙ</b> ඛග්ගපිධානෙ। <b>පටිච්ඡදෙ</b> සමන්තතො ඡාදනෙ। <b>සාරම්භෙ</b> කොලාහලෙ।
bod:855:<b>කාලවිසෙසො</b> දසච්ඡරකාලො। <b>නිබ්යාපාරට්ඨිති</b> අචිරට්ඨිති, <b>අචිරට්ඨිතී</b>ති දසච්ඡරතොපි ඌනට්ඨිති।
bod:<b>උප්පත්තිභූමි</b> ජාතිභූමි।
bod:856:<b>කබළීකාරාහාරාදීසු</b> <pb M=.521/> චතූසු।
bod:857:සද්ධාය අපරප්පච්චයෙ। <b>චීවරාදීසු</b> චතූසු। <b>ආධාරො</b> නිස්සයො।
bod:දිබ්බවිහාරො, අරියවිහාරො, බ්රහ්මවිහාරො චාති <b>දිබ්බවිහාරාදි। සුගතාලයෙ</b> භික්ඛූනමාවාසෙ।
bod:858:<b>සමත්තනෙ</b> නිට්ඨායං। <b>ච</b>කාරෙන නියමාදිකෙ සඞ්ගණ්හාති।
bod:<b>සඞ්ගෙ</b> ලග්ගෙ। <b>කාමාදො</b> චතුක්කෙ।
bod:859:<b>සප්පඵණඞ්ගෙසූ</b>ති සප්පස්ස ඵණෙ, අඞ්ගෙ ච සරීරෙ। <b>කොටිල්ලෙ</b> කුටිලතාය। <b>භුඤ්ජනං</b> භොජනක්රියා।
bod:<b>භූමිභාගෙ</b> <pb M=.522/> රාජඞ්ගණාදිම්හි। <b>කිලෙසෙ</b> සංකිලෙසෙ। <b>මලෙ</b> රාගාදිකෙ।
bod:860:<b>ධනාදිදප්පෙ</b>ති ධනාදිකෙ පටිච්ච උප්පන්නෙ දප්පෙ।
bod:<b>නිමිත්තෙ</b> කාරණෙ। <b>ඡලෙ</b> සඨ්යෙ।
bod:861:<b>සො</b> පුල්ලිඞ්ගො। <b>පරමත්තනි</b> දිට්ඨීනං ගාහලද්ධෙ අත්තනි। <b>ථම්භස්මිං</b> ගෙහාදීනං ථම්භෙ। <b>බලසජ්ජනං</b> යුද්ධකාලෙ බලස්ස සජ්ජනං।
bod:862:<b>කුසූලො</b> ධඤ්ඤාදීනං ගෙහං।
bod:<b>සොපානඞ්ගම්හි</b> සොපානසීසෙ।
bod:863:<b>නිය්යාසෙ</b> සිලෙසෙ। <b>සෙඛරෙ</b> සීසෙ। <b>නාගදන්තකෙ</b> භිත්තිආදීසු පවෙසිතෙ නාගදන්තාකාරෙ දණ්ඩෙ।
bod:<b>සිඛණ්ඩො</b> <pb M=.523/> පිඤ්ඡං। <b>තූණීරෙ</b> උසුනිධිම්හි। <b>නිකරෙ</b> සමූහෙ।
bod:864:<b>සංයතකෙසෙසු</b> බන්ධිතකෙසෙසු।
bod:<b>කම්බු</b> ජලජන්තුවිසෙසො। <b>නලාටට්ඨි</b> නලාටෙ ජාතට්ඨි। <b>ගොප්ඵකෙ</b> පාදගණ්ඨිම්හි।
bod:865:<b>කාලෙ</b> පඤ්චදසීදිවසපරිමාණෙ। <b>සාධ්යෙ</b> පත්තසාධනීයෙ। <b>සඛී</b> සහායො। <b>වාජො</b> පත්තං। <b>පඞ්ගුළො</b> පීඨසම්පී।
bod:<b>දෙසෙ</b> දෙසවිසෙසෙ। <b>අණ්ණවෙ</b> සමුද්දෙ, එතෙ පුමෙ। <b>සො සින්ධු</b>සද්දො <b>සරිතායං</b> නදියං භවෙ।
bod:866:<b>කරෙණු</b>සද්දො <b>ගජෙ</b> හත්ථිම්හි, <b>පුරිසෙ</b> පුල්ලිඞ්ගෙ වත්තති। <b>හත්ථිනියං</b> තු ඉත්ථියං।
bod:<b>රතනෙ</b> රතනවිසෙසෙ। <b>මණිවෙධො</b> නාම යං ලොකෙ “චින” ඉති වුච්චති। <b>ඉන්දහෙති</b> ඉන්දාවුධො।
bod:867:<b>කොටියං</b> <pb M=.524/> අන්තෙ। <b>වාදිත්තවාදනෙ</b> වීණාදිවාදිත්තවාදනොපායෙ।
gax:“කොණො වජ්ජප්පභෙදෙ ච,
gax:කොණො සෙලගුළෙ ඉජෙ।
gax:වීණාදිවාදනොපායෙ,
gae:එකදෙසෙ ගතස්ස චෙ”ති॥ –
bod:<b>තිකණ්ඩසෙසො</b> <n>තිකණ්ඩසෙස 3.3.125</n>।
bod:868:<b>වණිප්පථෙ</b> වාණිජානං වොහාරකම්මපථෙ। <b>වෙදෙ</b> වෙදවිසෙසෙ, වාණිජෙපි <b>නිගමො।</b>
bod:<b>විවාදාදො</b> “විවාදාධිකරණ” <n>පාචි॰ 394</n> න්ත්යාදීසු। <b>ආධාරො</b> කාරකවිසෙසො, නිස්සයො ච। <b>කාරණෙ</b> “යත්වාධිකරණමෙන”න්ති <n>ධ॰ ස॰ 1354</n>।
bod:869:<b>පසුම්හි</b> ගොණෙ। <b>වසුධා</b> පථවී। <b>වාචා</b> වචනං। <b>ආදිනා</b> සග්ගරංසිවජිරචන්දජලාදයො ගහිතා।
bod:<b>හරිතෙ</b> <pb M=.525/> සුකපත්තසදිසෙ වණ්ණවිසෙසෙ। <b>වාසුදෙවෙ</b> කණ්හෙ।
bod:870:<b>ආයත්තෙ</b> නිස්සයෙ।
bod:<b>කණ්ණපූරො</b> කණ්ණාලඞ්කාරො। <b>සෙඛරෙ</b> අග්ගෙ। එතෙ ද්වින්නම්පි අත්ථා।
bod:871:<b>විජ්ජුයං</b> චඤ්චලායං। <b>ඉත්ථිපුරිසෙ</b> පුරිසිත්ථියං।
bod:<b>කොණෙ</b> අස්සෙ। <b>සඞ්ඛ්යාවිසෙසො</b> “කොටිපකොටී”ත්යාදීසු। <b>උක්කංසෙ</b> පරියොසානෙ।
bod:872:<b>ජාලා</b> අග්ගිජාලා। <b>අග්ගං</b> කොටි।
bod:නාරී <b>ආසී</b>සද්දො සප්පදාඨායං। <b>ඉට්ඨස්ස</b> වත්ථුනො <b>ආසීසනායං</b> පත්ථනායම්පි ඉත්ථී එව।
bod:873:<b>විලීනතෙලෙ</b> <pb M=.526/> විසරණතෙලෙ। <b>වසගා</b> වසං ගච්ඡන්තී නාරී। <b>වඤ්ච්යගාවී</b> අනවච්ඡා සොරභෙයී।
bod:<b>අභිලාසෙ</b> ඉච්ඡායං। <b>කිරණෙ</b> රංසිම්හි। <b>අභිසඞ්ගෙ</b> ලග්ගනෙ।
bod:874:<b>අංසෙ</b> කොට්ඨාසෙ। <b>සිප්පෙ</b> නාටකසත්ථාගතෙ। චන්දස්ස සොළසමෙ භාගෙ ච <b>කලා।</b>
bod:875:<b>බීජකොසෙ</b> වරාටකෙ। <b>කණ්ණභූසායං</b> කණ්ණාලඞ්කාරෙ।
bod:<b>ආගාමිකාලෙ</b> අනාගතකාලෙ। <b>පභාවො</b> දණ්ඩතෙජො। සංයමෙපි <b>ආයති</b> භවෙ।
bod:876:<b>මෙසාදිලොමෙ</b> එළකාදීනං ලොමෙ। <b>භූමජ්ඣෙ</b> ද්වින්නං භූනං මජ්ඣෙ ජාතායං <b>රොමධාතුයං</b> ලොමෙ।
bod:<b>නට්ටකී</b> නාටකිත්ථී। <b>මදිරා</b> සුරා।
bod:877:<b>ක්රියචිත්තෙ</b> <pb M=.527/> වීසතිවිධෙ ක්රියචිත්තෙ। <b>කරණෙ</b> කරණක්රියායං, එතෙසු ද්වීසු අත්ථෙසු <b>ක්රියං।</b> කම්මනි කත්තබ්බෙ <b>ක්රියා</b> නාරී।
bod:<b>සුණිසායං</b> පුත්තස්ස භරියායං। <b>කඤ්ඤායං</b> අනිබ්බිද්ධායං। <b>ජායායං</b> භරියාසාමඤ්ඤෙ।
bod:878:<b>ඉස්සරියං</b> පභුතා। <b>අක්ඛරාවයවෙ</b> ගරුඅක්ඛරානං අවයවෙ।
bod:<b>පාවචනෙ</b> බුද්ධවචනෙ। <b>සිද්ධෙ</b> සිද්ධන්තෙ। <b>තන්තෙ</b> සුත්තමයෙ। <b>සුපිතෙ</b> නිද්දාසීලෙ।
bod:879:<b>රාජලිඞ්ගං</b> ඛග්ගාදි। <b>උසභඞ්ගො</b> උසභාවයවො। <b>රුක්ඛෙ</b> රුක්ඛවිසෙසෙ। <b>නිමිත්තං</b> ගුය්හඞ්ගං। <b>චිහනෙ</b> ලක්ඛණෙ। <b>පදෙ</b> විභත්යන්තෙ।
bod:880:<b>වොහාරෙ</b> <pb M=.528/> වාණිජකම්මෙ। <b>කීළාදො</b> කීළාදිම්හි। <b>ආදි</b>නා ජුතිථුතිගත්යාදයො සඞ්ගහිතා।
bod:<b>සරීරෙ</b> සරීරාධිදෙවෙ।
bod:881:<b>සුස්සූසායං</b> සොතුමිච්ඡායං। <b>ඉස්සාත්යාසෙ</b> සරාභ්යාසෙ। හිංසනෙපි <b>උපාසනං।</b>
bod:<b>හෙතිභෙදෙ</b> ආවුධභෙදෙ। <b>සඞ්කු</b> ඛාණුවිසෙසො।
bod:882:<b>වීණාගුණො</b> වීණායජියා। <b>තන්තං තන්ත</b>සද්දො। <b>මුඛ්යං</b> පධානං। <b>සිද්ධන්තං</b> උදාහරණං। <b>තන්තු</b> සුත්තං।
bod:රථනඞ්ගලාදීනං අඞ්ගෙ <b>රථාද්යඞ්ගෙ। කප්පම්හි</b> කතාදිකෙ।
bod:883:<b>ඉත්ථිපුප්ඵං</b> ඉත්ථීනං උතු। <b>රෙණු</b> ධූලී। <b>පකතිජෙ ගුණෙ</b> තිණ්ණං ගුණානං දුතියෙ ගුණෙ।
bod:<b>න්යාසප්පණෙ</b> ඨපිතස්ස ධනස්ස දානෙ। <b>දානම්හි</b> තදඤ්ඤස්ස දානෙ।
bod:884:<b>ගුරු</b> <pb M=.529/> ආචරියාදි। <b>උපායො</b> හෙතු। <b>අවතාරො</b> ඔතරණට්ඨානං। <b>පූතම්බු</b> පවිත්තජලං। <b>දිට්ඨි</b> බුද්ධදස්සනා අඤ්ඤදස්සනං। ආගමෙපි <b>තිත්ථං।</b>
bod:<b>ජොති</b>සද්දො නක්ඛත්තරංසීසු <b>පණ්ඩකෙ</b> නපුංසකෙ। අග්ගිම්හි තු <b>සො</b> පුමා।
bod:885:“ඉති සන්ධිකප්පෙ පඨමො කණ්ඩො”ත්යාදීසු වග්ගෙ। අවසරෙපි, <b>අවසරො</b> අවකාසො।
bod:අථ බාහුද්වයස්ස උද්ධං මානෙ। <b>සූරත්තෙ</b> සූරභාවෙ।
bod:886:<b>පොරිසං</b> පුරිසකාරො। <b>ඊහා</b> වීරියං। <b>නිසින්නාද්යුග්ගමො</b> නිසින්නාදිකො උග්ගමො ඨානං।
bod:<b>අනිස්සයමහීභාගෙ</b> ලොකනිස්සයභූතානං තරුපබ්බතනගරාදීනං අභාවතො අනිස්සයසඞ්ඛාතෙ සුඤ්ඤමහීකොට්ඨාසෙ। “ඉරීණං ඌසරෙ සුඤ්ඤෙ”ති <n>මෙදිනීකොස 15.36</n> හි <b>තිකණ්ඩසෙසො। ඌසරෙ</b> ඌසවති ඨානෙ।
bod:887:සාධනත්ථාදීසු <pb M=.530/> <b>ආරාධනං।</b> රාධනංප්යත්ර। “පත්තියං සාධනෙ වුත්තං, රාධනං තොසනෙපි චෙ”ති <b>තිකණ්ඩසෙසො।</b>
bod:<b>සානුම්හි</b> පබ්බතස්ස සමෙ භූභාගෙ। <b>විසාණෙ</b> මාතඞ්ගදන්තෙ, පසූනං සිඞ්ගෙ ච।
bod:888:<b>දිට්ඨං</b> රූපාරම්මණං। <b>ආදිමග්ගො</b> සොතාපත්තිමග්ගො। <b>ඤාණං</b> සාමඤ්ඤං। <b>අක්ඛි</b> චක්ඛු। <b>ඉක්ඛනං</b> ඔලොකනං। <b>ලද්ධි</b> ගාහො।
bod:සුවණ්ණො පඤ්චධරණං। <b>පඤ්චසුවණ්ණො</b> නික්ඛො। <b>පසාධනං</b> අලඞ්කාරවිසෙසො।
bod:889:<b>තිථිභෙදෙ හොර</b>සත්ථාගතෙ අනිට්ඨසම්මතෙ තිථිම්හි। <b>සාඛාදිඵළුම්හි</b> රුක්ඛසාඛාදීනං ගණ්ඨිම්හි। පූරණෙපි <b>පබ්බං।</b>
bod:<b>බලවාමුඛො</b> යත්ර ප්ලවාදයො සීඝසොතෙන ආකඩ්ඪිත්වා පවෙසියන්ති।
bod:890:<b>කාමජෙ</b> <pb M=.531/> තණ්හාජෙ සුරාපානාදිකෙ। <b>දොසෙ</b> අපරාධෙ। <b>කොපජෙ</b> දණ්ඩඵරුසාදිකෙ ච। <b>විපත්තියං</b> විනාසෙ।
bod:<b>උපකරණං</b> කුලාලාදීනං දණ්ඩචක්කාදි। <b>සිද්ධි</b> නිප්ඵත්ති। <b>කාරකො</b> කත්තාදිසත්තවිධො।
bod:891:<b>දානසීලෙ</b> දානපකතිකෙ ච। <b>වග්ගුවාදිනි</b> මධුරවාදිනි ච <b>වදඤ්ඤූ</b> භවෙ। ඉතො පට්ඨාය <b>උස්සිත</b>පරියන්තො තීසු වුත්තො। <b>අභිසිත්තෙ</b> මුද්ධාභිසිත්තෙ රාජිනි।
bod:892:<b>භාග්යවිහීනෙ</b> අපුඤ්ඤෙ। <b>අප්පකෙ</b> අබහුකෙ। <b>මූළ්හෙ</b> බාලෙ। <b>අපටු</b> අඡෙකො। ඛලෙ, ජගතියඤ්ච <b>මන්දො। වුද්ධියුත්තෙ</b> වඩ්ඪනයුත්තෙ। <b>සමුන්නද්ධෙ</b> අනීචෙ <b>උස්සිතං</b> තීසු භවෙ, “භාසිත”න්තිපි පාඨො।
bod:893:<b>රථඞ්ගෙ</b> රථාවයවෙ। <b>සුවණ්ණස්මිං</b> පලස්ස චතුත්ථභාගෙ। <b>පාසකෙ</b> චතුවීසතිප්පමාණෙ, තිංසප්පමාණෙ වා <pb M=.532/>। හත්ථිදන්තාදිවිකතියං තීසු <b>අක්ඛො।</b> චක්ඛාදින්ද්රියෙ <b>අක්ඛං।</b>
bod:<b>සස්සතෙ</b> නිච්චෙ। <b>තක්කෙ</b> විතක්කෙ। <b>නිච්ඡිතෙ</b> විනිච්ඡිතෙ।
bod:894:<b>හරෙ</b> මහිස්සරෙ <b>සිවො, භද්දෙ</b> කල්යාණෙ। <b>මොක්ඛෙ</b> නිබ්බානෙ ච <b>සිවං। ජම්බුකෙ</b> සිඞ්ගාලෙ <b>සිවා।</b>
bod:<b>සත්තියං</b> ථාමෙ। <b>ථූලත්තෙ</b> ථූලභාවෙ।
bod:895:<b>සඞ්ඛ්යාභෙදො</b> උප්පලපුණ්ඩරීකානං මජ්ඣෙ ගණනා। <b>නරකභෙදෙ</b> “පදුමනිරයෙ නිබ්බත්තො”ත්යාදීසු। <b>වාරිජෙ</b> කක්කසනාළෙ කමලෙ।
bod:<b>දෙවභෙදෙ</b>ති
gax:“ආපො ධුවො ච සොමො ච,
gax:ධවො චෙවා’නිලො’නලො।
gax:පච්චූසො ච පභාසො ච,
gae:අට්ඨෙතෙ වසවො මතා”ති <n>චින්තාමණිටීකා 1.10</n>॥ –
bod:කථිතෙ දෙවවිසෙසෙ। <b>රතනෙ</b> රතනසාමඤ්ඤෙ, ධනෙ ච, <b>පණ්ඩකං</b> නපුංසකං।
bod:896:<b>අත්ථගමනෙ</b> <pb M=.533/> විනාසගමනෙ। <b>අපවග්ගෙ</b> සබ්බකිලෙසානං ඛයහෙතුභූතෙ විරාගධම්මෙ।
bod:<b>සෙතම්බුජෙ</b> සෙතකමලෙ। <b>රුක්ඛන්තරෙ</b> “පුණ්ඩරීක”ඉති ඛ්යාතෙ දුමවිසෙසෙ, ද්වීස්වත්ථෙසු පුමෙ।
gax:“පුණ්ඩරීකං සිතම්බොජෙ, සෙතච්ඡත්තෙ ච භෙසජ්ජෙ।
gae:කොසකාරන්තරෙ බ්යග්ඝෙ, සො දිසාවාරණග්ගිසූ”ති॥ –
bod:<b>නානත්ථසඞ්ගහො।</b>
bod:897:<b>උපහාරෙ</b> පූජාද්යත්ථං ආභතෙ වත්ථුම්හි। <b>කරස්මිං</b> ඛෙත්තාදිසම්භවෙ රාජභාගෙ। <b>අසුරන්තරෙ</b> බලිනාමකෙ අසුරෙ।
bod:<b>සම්භවෙ</b> ඉත්ථිපුරිසසම්භවෙ අසුචිම්හි <b>සුක්කං। ධවලෙ</b> සෙතෙ <b>සුක්කො, කුසලෙ</b> පුඤ්ඤෙ තීසු, “පුඤ්ඤං ධම්මමනිත්ථිය”න්ති එත්ථ <b>ධම්ම</b>සද්දස්ස අනිත්ථිභාවස්ස වුත්තත්තා <b>සුක්ක</b>සද්දො තීසු වුත්තො।
bod:898:<b>විභත්තබ්බධනෙ</b> විභජිතබ්බධනෙ। <b>පිතූනං ධනෙ</b> පෙතානං මාතාපිතූනං පුත්තෙහි විභජිතබ්බධනෙ ච।
bod:පභුනො <pb M=.534/> පුග්ගලස්ස භාවො <b>පභුත්තං,</b> තථා ආයත්තස්ස භාවො <b>ආයත්තතා। ආයත්තො</b> පුග්ගලො। <b>අභිලාසො</b> ඉච්ඡා।
bod:899:<b>ධනිම්හි</b> සද්දමත්තෙ। <b>යොධසීහනාදම්හි</b> යොධානං අභීතනාදෙ ච <b>සෙළනං।</b>
bod:900:<b>ආද්යුපලද්ධියං</b> පඨමසඤ්ජාතෙ වත්ථුම්හි।
bod:901:<b>සාධකතමෙ</b> කත්තුතො අඤ්ඤෙසං ක්රියාසාධකතමෙ කරණකාරකෙ, ක්රියායං, <b>ගත්තෙ</b> සරීරෙ ච। <b>ඉන්ද්රියෙ</b> චක්ඛාදිකෙ।
bod:<b>කුඤ්චිකායං</b> අපාපුරණෙ। <b>තූරියඞ්ගෙ</b> සම්මතාළාදිකෙ।
bod:902:<b>උප්පාදෙ</b> ජනනෙ। <b>ගබ්භමොචනෙ</b> පුත්තවිජායනෙ।
bod:<b>අස්සෙ</b> අස්සමත්තෙ।
bod:903:පුප්ඵංවිනා <pb M=.535/> <b>ඵලග්ගාහිරුක්ඛෙ</b> අස්සත්ථාදො, රුක්ඛමත්තෙ ච <b>වනප්පති</b>සද්දො। <b>ආහතෙ</b> උපට්ඨාපිතෙ වරාහපුරිසාදිරූපෙ ච, රජතමත්තෙ ච <b>රූපියං।</b>
bod:904:<b>කෙස</b>සද්දො පුබ්බො යස්ස <b>පාස</b>සද්දස්ස සො <b>කෙසපුබ්බො। චයෙ</b> සමූහෙ වත්තති, යථා “කෙසපාසො”ති, කෙසකලාපොත්යත්ථො।
bod:අක්ඛිමජ්ඣෙ යා “සූලා”ති වුත්තා। <b>නක්ඛත්තෙ</b> සත්තවීසතිවිධෙ, තදඤ්ඤෙසු ච <b>තාරා</b> ඉත්ථී। <b>උච්චතරස්සරෙ</b> උච්චතරෙ සද්දෙ <b>තාරො।</b>
bod:905:<b>පත්තෙ</b> භාජනසාමඤ්ඤෙ, භුඤ්ජනපත්තෙ ච। <b>ලොහභෙදස්මිං</b> අයොතම්බාදිමයෙ භාජනවිසෙසෙ। <b>දෙහමජ්ඣං</b> උදරං।
bod:906:<b>වෙසෙ</b> සණ්ඨානෙ। <b>සිප්පසාලා</b> සිප්පීනං සාලා।
bod:<b>සම්පත්ති</b> <pb M=.536/> ධනාදිසම්පත්ති තිවග්ගසම්පත්ති ච। ලක්ඛියා කතපුඤ්ඤෙහි සෙවියති। <b>ඉත්ථී</b> ඉත්ථිවිසෙසො। <b>දෙවතා</b> සිරීනාමිකා එකා දෙවධීතා।
bod:907:<b>යුවරාජා</b> පිතරි දෙවඞ්ගතෙ රාජභාවාරහො රාජපුත්තො। <b>ඛන්දෙ</b> හරස්ස පුත්තෙ। <b>සුසු</b> තරුණො।
bod:<b>මණිභෙදෙ</b> යො ලොකෙ “සන්තා”ති වුච්චති। <b>අඞ්කුරෙ</b> රුක්ඛාදීනං අඞ්කුරෙ।
bod:908:<b>වෙතනං</b> කම්මකාරෙහි ලභිතබ්බධනං। මූ<b>ලං</b> මූලධනං। <b>වොහාරෙ</b> වාණිජකම්මෙ।
bod:<b>භාජනන්තරං</b> යෙන ඛෙළාද්යසුචිං පටිග්ගණ්හාති।
bod:909:අසුභෙ ච කම්මෙ සුභෙ ච කම්මෙ <b>ද්වයෙපි</b> කම්මෙ චාති තීස්වත්ථෙසු භාග්යං වුත්තං।
bod:<b>තරුභෙදෙ</b> අස්සත්ථෙ।
bod:910:<b>විමුත්තියං</b> <pb M=.537/> නිබ්බානෙ।
bod:“අයං පුමා”ති ජානනස්ස කාරණභාවො <b>පුමත්තං,</b> තදාදිම්හි।
bod:911:<b>අජ්ඣායෙ</b> පරිච්ඡෙදෙ। <b>දිවෙ</b> දෙවලොකෙ।
bod:912:<b>සපත්තස්මිං</b> අමිත්තෙ। <b>රුක්ඛඞ්ගෙ</b> රුක්ඛාවයවෙ।
bod:913:<b>මුඛ්යෙ</b> පධානෙ। <b>උපායෙ</b> හෙතුම්හි। <b>වදනෙ</b> ලපනෙ। <b>ආදිස්මිං</b> පඨමෙ।
bod:<b>භබ්බෙ</b> විමුත්තාරහෙ, භවිතබ්බෙ ච। <b>ගුණාධාරෙ</b> ගුණස්ස නිස්සයෙ। <b>විත්තෙ</b> ධනෙ। <b>බුධෙ</b> පණ්ඩිතෙ। <b>දාරු</b> දාරුක්ඛන්ධො।
bod:914:<b>පත්ථාදො</b> පත්ථො, තුලා, අඞ්ගුලීති පත්ථාදි। <b>විධාය</b> උන්නතියං। <b>පරිස්සමෙ</b> ඛෙදෙ।
bod:915:<b>සරොරුහෙ</b> කමලෙ। <b>ඛගන්තරෙ</b> රුක්ඛකිමිඛාදකසකුණෙ। <b>තූරියන්තරෙ</b> වංසසඞ්ඛාදිකෙ।
bod:916:<b>සංවෙගෙ</b> උබ්බෙගෙ, විම්හයෙ ච।
bod:917:<b>තදුපෙතනිසාය</b> චන්දප්පභාය යුත්තරත්තියං।
bod:918:<b>මාසෙ</b> තතියමාසෙ। අතිවුද්ධෙ ච අතිපසත්ථෙ ච।
bod:919:<b>නිබන්ධෙ</b> බලක්කාරෙ “බලග්ගහො”ත්යාදීසු।
bod:<b>මත්තිකාභෙදො</b> නීලාදිවණ්ණයුත්තකිත්තිමමත්තිකා। <b>සික්කායං</b> උදකකුම්භාදිවාහිකෙ। <b>නයනාමයෙ</b> චක්ඛුරොගවිසෙසෙ।
bod:920:<b>මණ්ඩලෙ</b> <pb M=.539/> පරිමණ්ඩලෙ। බිම්බිකා ලතාජාති, තස්සා ඵලෙ ච <b>බිම්බං।</b>
bod:921:<b>පථෙ</b> අඤ්ජසෙ।
bod:922:<b>සන්ති</b> නිබ්බානං। <b>නිභෙ</b> සදිසෙ।
bod:<b>චාපෙ</b> ධනුම්හි <b>ඉස්සාසං। උසුනො</b> සරස්ස <b>ඛෙපකම්හි</b> පෙරකෙ <b>ඉස්සාසො।</b>
bod:923:<b>බාල</b>සද්දො තීසු। කුත්රත්ථෙසු? <b>ආදිවයසා</b> පඨමවයෙන <b>සමඞ්ගිනි</b> සමන්නාගතෙ ච। <b>අපණ්ඩිතෙ</b> මූළ්හෙ ච।
bod:<b>සොණිතෙ</b> ලොහිතෙ। <b>තම්බං</b> උදුම්බරං। <b>අනුරත්තො</b> අනුරාගයුත්තො පුග්ගලො। <b>රඤ්ජිතං</b> රඞ්ගරඤ්ජිතං।
bod:924:<b>විරළෙ</b> නිරන්තරෙ। <b>කිසෙ</b> අථූලෙ। <b>හිමෙ</b> තුහිනෙ।
bod:925:<b>ගුළභෙදො</b> <pb M=.540/> යො ලොකෙ “සක්ඛරා”ති වුච්චති। <b>කඨලෙ</b> සිලාඛණ්ඩෙ।
bod:926:<b>තිඛිණෙ</b> තික්ඛෙ। <b>බ්යත්තෙ</b> ඡෙකෙ। <b>රොගමුත්තෙ</b> නිරොගෙ।
bod:<b>ඛත්තියෙ</b> මුද්ධාභිසිත්තෙ। <b>නරනාථෙ</b> තදඤ්ඤස්මිං। <b>පභුම්හි</b> ඉස්සරෙ।
bod:927:<b>ධඤ්ඤකරණං</b> ධඤ්ඤමද්දනට්ඨානං। <b>කක්කෙ</b> නහානචුණ්ණෙ। <b>නීචෙ</b> අධමෙ। සෙතෙපි <b>ඛලො।</b>
bod:928:බ්රහ්මචාරී ච ගහට්ඨො ච වානප්පත්ථො ච භික්ඛු චාති <b>බ්රහ්මචාරීගහට්ඨාදි, තපොධනෙ</b> පියසීලෙ।
bod:<b>කඨිනෙ</b> කක්ඛළෙ। <b>නිද්දයෙ</b> නික්කරුණෙ।
bod:929:කනිට්ඨො <pb M=.541/> ච කනියො චාති එතෙ තීසු। කුත්රත්ථෙසු? අත්යප්පෙ, අතියුවෙපි।
bod:ඉට්ඨෙ, නිස්සාරෙ ච අගරුම්හි චාති එතෙස්වත්ථෙසු තීසු।
bod:930:අධොභාගෙ ච හීනෙ ච। <b>දන්තච්ඡදෙ</b> දන්තාවරණෙ।
bod:<b>පාරිචරියායං</b> උපට්ඨාකෙ।
bod:931:<b>රතනෙ</b> ද්විවිදත්ථිකෙ। <b>ගණෙ</b> සමූහෙ යථා “කෙසහත්ථො”ති। <b>සොණ්ඩාය</b> කරිකරෙ। <b>භන්තරං</b> තෙරසමනක්ඛත්තං।
bod:<b>ආවාටෙ</b> කාසුයං। <b>උදපානං</b> අන්ධු, යත්ර ජලං ඝටියන්තෙන උද්ධරිත්වා පිවන්ති।
bod:932:පඨමං පමුඛඤ්චාති ඉදං අභිධානද්වයං ආදිම්හි පධානෙ වත්තති।
bod:<b>වජ්ජභෙදො</b> උභයතලං තූරියං।
bod:933:<b>ථිරංසො</b> <pb M=.542/> ථිරකොට්ඨාසො।
bod:<b>ඛන්ධභාරො</b> ඛන්ධෙන වහිතබ්බො භාරො। <b>ආදි</b>නා කටිභාරාදයො ගහිතා। යස්මා පලසතං තුලා, වීසතිතුලා භාරො, තස්මා <b>“ද්විසහස්සපලෙ”</b>ති වුත්තං।
bod:934:<b>මන්දිරෙ</b> ගෙහෙ। <b>රොගභෙදෙ</b> ඛයරොගෙ। <b>අපචයම්හි</b> විද්ධංසනෙ, විනාසෙ ච।
bod:<b>සාපදෙ</b> බ්යග්ඝාදිකෙ දුට්ඨමිගෙ। <b>සප්පෙ</b> උරගෙ। <b>කුරූරෙ</b> කක්ඛළෙ।
bod:935:<b>සජ්ජදුමෙ</b> අස්සකණ්ණරුක්ඛෙ। <b>රුක්ඛෙ</b> රුක්ඛමත්තෙ।
bod:<b>සොතෙ</b> කණ්ණෙ। <b>යජනෙ</b> පූජනෙ। <b>සුතියං</b> සවනක්රියායං।
bod:936:පෙතො <pb M=.543/> ච පරෙතොචාති ඉමෙ <b>මතෙ</b> කාලඞ්කතෙ ච <b>පෙතයොනිජෙ</b> පෙතයොනිසම්භවෙ සියුං।
bod:<b>ඛ්යාතෙ</b> පාකටෙ। <b>හට්ඨෙ</b> පහට්ඨෙ।
bod:937:<b>අධිප්පායෙ</b> අජ්ඣාසයෙ।
bod:<b>පක්ඛෙ</b> සකුණාදීනං පක්ඛෙ। <b>දලෙ</b> රුක්ඛාදීනං ඡදෙ। <b>භාජනෙ</b> ලොහමයාදිකෙ। “සොගතෙ”ති ඉදං “භාජනෙ”ති ඉමස්ස විසෙසනං। <b>සොගතෙ</b> සුගතස්ස සන්තකෙ භාජනෙත්යත්ථො।
bod:938:<b>සුට්ඨුකතෙ</b> සම්මා කතෙ කම්මනි।
bod:<b>අනුකම්පායාරහෙ</b> දුක්ඛිතසත්තෙ।
bod:939:<b>ධනිම්හි</b> <pb M=.544/> සද්දෙ।
bod:940:<b>විහිතෙ</b> විධාතබ්බෙ।
bod:<b>අඤ්ජසෙ</b> මග්ගෙ। <b>විසිඛා</b> රච්ඡා। <b>පන්තියං</b> පාළියං।
bod:941:<b>ගගනෙ</b> ආකාසෙ। <b>බ්යසනෙ</b> විපත්තියං।
bod:<b>නෙත්තරොගෙ</b> චක්ඛුරොගවිසෙසෙ। <b>ඡදිම්හි</b> ගෙහාදීනං ඡදනෙ।
bod:942:<b>සඞ්ඝට්ටනෙ</b> ද්වින්නං අන්තරභූතෙ। පුන <b>සන්ධී</b>ති පදපූරණත්ථං වුත්තං। <b>අතිසන්තෙ</b> අතිසමිතෙ।
bod:943:<b>යාපනා</b> <pb M=.545/> යාපනකාරකො කබළීකාරාහාරරසො। <b>දිත්ති</b> ජලනං। <b>බලං</b> ථාමො।
bod:944:<b>කුච්ඡි</b> උදරං। <b>ඔවරකො</b> ගෙහවිසෙසො।
bod:<b>ඛණ්ඩනෙ</b> ඡෙදනෙ। <b>ඉතිවුත්තෙ ච කම්මනී</b>ති “ඉති එවං මයා පුබ්බෙ චරිත”න්ති වත්තබ්බෙ සුභාසුභකම්මෙ। “අතිවත්තෙ ච කම්මනී”තිපි පාඨො, අතීතකාලෙ පවත්තකම්මනීත්යත්ථො।
bod:945:<b>චිත්තකෙ</b> නලාටෙ කතකාළාදිබින්දුම්හි <b>රුක්ඛභෙදෙ</b> මරීචප්පමාණම්බිලරුක්ඛෙ, යස්ස ඵලෙන අම්බිලසූපං පචන්ති। <b>තිලකාළකෙ</b> තංතංසරීරාවයවෙ සඤ්ජාතතිලසණ්ඨානෙ කාළකෙ।
bod:<b>බොධෙ</b> බුජ්ඣනෙ। <b>පත්ති</b> ලාභො, පාපුණඤ්ච।
bod:946:<b>ආයුම්හි</b> ජීවිතෙ। <b>හදයඞ්ගානිලෙ</b> උරොගමවාතෙ।
bod:<b>වසෙ</b> <pb M=.546/> ආයත්තතායං। <b>වෙදෙ</b> චතුබ්බිධවෙදෙ। <b>ඉච්ඡා</b> ආරම්මණිච්ඡා।
bod:947:<b>සිරසට්ඨිම්හි</b> සිරසො අට්ඨිම්හි। <b>ඝටාදිසකලෙ</b> ඝටාදිඛණ්ඩෙ।
bod:948:<b>වෙණ්වාදිසාඛාජාලස්මි</b>න්ති වෙණුආදීනඤ්ච අඤ්ඤමඤ්ඤසංසග්ගෙ සාඛාසමූහෙ। <b>ලග්ගකෙසෙ</b> තාපසාදීනං ලග්ගකෙසෙ। <b>ආලයෙ</b> තණ්හායං।
bod:<b>වධෙ</b> මාරණෙ। <b>රක්ඛිතස්මිං</b> කම්මනි, කත්තරි ච।
bod:949:<b>ථියං</b> ඉත්ථියං। <b>පියෙ</b> සාමිකෙ। <b>මනුඤ්ඤෙ</b> මනසො තොසනජනකෙ। <b>ගවක්ඛෙ</b> සීහපඤ්ජරෙ।
bod:950:<b>කිං</b> සද්දො පුච්ඡනත්ථාදීසු සලිඞ්ගො। විකප්පත්ථාදීසු තු අබ්යයං।
bod:<b>සසද්ධෙ</b> <pb M=.547/> සද්ධාය සහිතෙ। <b>නිවාපෙ</b> පෙතාදීනං කත්තබ්බපූජාදානෙ। <b>පච්චයෙ</b> සද්දහනෙ <b>සද්ධා।</b>
bod:951:<b>අට්ඨිස්මිං</b> “පනසබීජං තාලබීජ”න්ත්යාදීසු। සුක්කෙ ච <b>බිජං।</b>
bod:<b>පූයෙ</b> පක්කවණසඤ්ජාතෙ। <b>අග්ගතො</b> පුරතො। <b>දිසාදො</b> සූරියුග්ගමනදිසායං। සා හි දිසානං ආදිභූතා, “දිසා”ති වා දිසාවිසෙසො। <b>ආදි</b>නා පුබ්බජාදීනං ගහණං।
bod:952:<b>ආගමනෙ</b> අසන්තුප්පත්තික්රියායං। <b>දීඝාදිනිකායස්මිං</b> දීඝනිකායමජ්ඣිමනිකායාදිකෙ।
bod:953:<b>දෙවරුක්ඛො</b> සිරීසො। <b>සන්තතියං</b> වංසෙ।
bod:<b>උත්තරවිපරීතෙ</b> අසෙට්ඨෙ, ඉමස්මිං අත්ථෙ <b>න</b>කාරො පටිසෙධත්ථො। <b>සෙට්ඨෙ</b> උත්තමෙ। ඉමස්මිං අත්ථෙ පටිසෙධත්ථොව <b>න</b>කාරො। “අනු උත්තර”න්ති ඡෙදො ච විඤ්ඤෙය්යො।
bod:954:<b>සත්තිසම්පත්තියං</b> <pb M=.548/> පභාවාදීහි සත්තීහි සම්පත්තියං। <b>කන්තිමත්තෙ</b> කමනීයමත්තෙ। සූරවීරියෙසුපි <b>වික්කමො।</b>
bod:<b>පටිබිම්බෙ</b> පතිරූපකෙ। <b>පභායං</b> ආලොකෙ।
bod:955:ඝම්මො නිදාඝො චාති ද්වෙ අභිධානානි। <b>සෙදජලෙ</b> කායතො මුත්තෙ।
bod:<b>කන්තනෙ</b> ඡෙදනෙ। <b>විකප්පෙ</b> විතක්කෙ। <b>සජ්ජනෙ</b> හත්ථාදීනං සජ්ජනෙ।
bod:956:<b>දෙසො</b> දෙසවිසෙසො। <b>අඞ්ග</b>සද්දො පුංබහුත්තෙ। “බහුම්හී”තිපි පාඨො। <b>අඞ්ග</b>සද්දො බහුත්තෙ දෙසෙත්යත්ථො। <b>වපුම්හි</b> සරීරෙ <b>අඞ්ගං।</b> අවයවෙ හෙතුම්හි ච <b>අඞ්ගං।</b>
gax:<b>“අඞ්ගං</b> ගත්තන්තිකොපාය-පතිකෙස්ව’ප්පධානකෙ।
gae:අඞ්ගදෙසවිසෙසම්හි, අඞ්ගා සම්බොධනෙ’බ්යය”න්ති॥ –
bod:<b>නානත්ථසඞ්ගහෙ।</b>
bod:<b>චෙතියදුමෙ</b> පූජෙතබ්බභූතෙ රුක්ඛෙ අස්සත්ථාදො।
bod:957:<b>සාධුපුරිසෙ</b> <pb M=.549/> සප්පුරිසෙ। <b>කප්පනෙ</b> හත්ථාදීනං කප්පනෙ। “සජ්ජනෙ සජ්ජනා කප්පනාය”න්ති <b>නානත්ථසඞ්ගහො।</b>
bod:<b>සුපනෙ</b> නිද්දායං। <b>සුත්තෙ</b> අජාගරිතෙ। <b>විඤ්ඤාණෙ</b> සුත්තස්ස විඤ්ඤාණෙ චිත්තෙ <b>තං</b> සුපිනවචනං। දස්සනෙ ච <b>සුපිනං।</b>
bod:958:<b>පච්චක්ඛෙ</b> සම්මුඛෙ। <b>සන්නිධානෙ</b> පයොගෙ, විධානෙ ච। <b>භිය්යො</b>සද්දො පහූතරත්ථෙ <b>සො</b> පුමා।
bod:959:<b>විසලිත්තසරෙ</b> විසෙන ලෙපිතසරෙ <b>දිද්ධො</b> පුමා। <b>ලිත්තෙ</b> ලෙපිතබ්බසාමඤ්ඤෙ।
bod:<b>වාසෙ</b> වසනෙ। <b>ධූමාදිසඞ්ඛාරෙ</b> ගන්ධචුණ්ණධූමාදිනා අභිසඞ්ඛාරෙ। <b>සම්පටිච්ඡනෙ</b> පටිග්ගහණෙ।
bod:960:<b>සුප්පගබ්භෙ</b> වචනසූරෙ।
bod:<b>මධුච්ඡිට්ඨෙ</b> මදනෙ, යෙන දීපම්පි ජාලෙන්ති। <b>ඔදනසම්භවෙ</b> භුත්තොදනතො පතිතෙ ලාමකසම්මතෙ ඔදනබින්දුම්හි।
bod:961:<b>සුරභිම්හි</b> <pb M=.550/> සුගන්ධෙ।
bod:උප්පත්තියං උද්ධඞ්ගමනෙ ච <b>උග්ගමනං।</b>
bod:962:<b>ලූඛෙ</b> සමලෙ, කක්ඛළෙ ච। <b>නිට්ඨුරවාචායං</b> අකණ්ණසුඛවචනෙ।
bod:<b>අම්බුවෙගෙ</b> අම්බුනො උදකස්ස වෙගෙ සොතෙ।
bod:963:<b>තප්පරෙ</b> තප්පධානෙ। <b>කවචෙ</b> උරච්ඡදෙ। <b>වාරවාණෙ</b> චම්මමයෙ යුද්ධාලඞ්කාරෙ ච। <b>නිම්මොකෙ</b> සප්පානං ජිණ්ණචම්මනි।
bod:965:<b>පදානෙ</b> දානෙ। <b>සෙලෙ</b> පබ්බතෙ।
bod:966:<b>ලොහෙ</b> <pb M=.551/> කාළායසෙ සත්ථං। <b>සඤ්චයෙ</b> සමූහෙ සත්ථො। යථා “සකටසත්ථො”ත්යාදි। <b>වත්තනෙ</b> පවත්තනෙ।
bod:967:<b>වලයෙ</b> කටකෙ।
bod:968:<b>කණ්ඩෙ</b> වාණෙ। <b>වාපිම්හි</b> දීඝිකාදිකායං। <b>දුප්ඵස්සෙ</b> දුක්ඛසම්ඵස්සෙ। <b>කකචෙ</b> ඛරපත්තෙ।
bod:969:<b>සුරාය</b> කාදම්බරියං, යාය පීතාය මත්තා සත්තා අනාගමනීයවත්ථූසුපි ගච්ඡන්ති। <b>රථඞ්ගෙ</b> චක්කෙ। කාමුපධිආදීසු චතූසු උපධීසු ච <b>උපධි,</b> අනිත්ථී।
bod:970:<b>දබ්බෙ</b> <pb M=.552/> ධනාදිකෙ। <b>භූභෙදො</b> වත්ථාදි। <b>මහාරාජෙ</b> චතූසු මහාරාජෙසු එකස්මිං මහාරාජෙ। <b>නරෙ</b> සත්තෙ।
bod:971:<b>ආපණෙ</b> කයවික්කයට්ඨානෙ। <b>සම්භාරෙ</b> උපකරණෙ। “රථො සීලපරික්ඛාරො, ඣානක්ඛො චක්කවීරියො”ති <n>සං॰ නි॰ 5.4</n> එත්ථ අලඞ්කාරො <b>“පරික්ඛාරො”</b>ති වුත්තො।
bod:972:<b>වොහාරස්මිං</b> රථසකටාදිවොහාරෙ। <b>උපට්ඨිතගිරා</b> සද්දතො අත්ථතො ච පාකටගිරා।
bod:973:<b>වචනාවයවෙ</b>ති වාක්යාවයවෙ। හෙතුදාහරණාදියුත්තස්ස සම්බන්ධත්ථස්ස වචනසමූහස්ස අවයවෙ। <b>මූලෙ</b> ලොභාදිකෙ। <b>කාරණෙ</b> ලොභාදිතො අඤ්ඤස්මිං කාරණෙ। <b>පාචානලස්මිං</b> උදරට්ඨෙ භුත්තපාචනෙ කම්මජතෙජස්මිං। රොගභෙදෙපි <b>ගහණී।</b>
bod:974:<b>සංයමෙ</b> <pb M=.553/> චක්ඛාදින්ද්රියසංයමෙ।
bod:975:<b>මුද්දිකස්ස</b> රුක්ඛස්ස රසෙ ච। <b>පුප්ඵස්ස</b> සබ්බස්ස පුප්ඵස්ස රසෙ ච। <b>ඛුද්දෙ</b> මක්ඛිකාකතෙ ච <b>මධු</b> පුන්නපුංසකං।
gax:“මධු ඛුද්දෙ ජලෙ ඛීරෙ, මජ්ජෙ පුප්ඵරසෙ මධු।
gae:රච්ඡෙ චිත්තෙ වසන්තෙ ච, ජීවසාකෙ මධුද්දුමෙ”ති॥ –
bod:<b>නානත්ථසඞ්ගහෙ।</b>
bod:<b>උල්ලොචෙ</b>ති සෙය්යාදීනං උපරිභාගෙ රජොපාතනිවාරණත්ථං ඨපිතෙ දුස්සමයාදිකෙ।
bod:976:<b>අපවග්ගෙ</b> නිබ්බානෙ। <b>සුධායං</b> දෙවතානං භොජනෙ।
gax:“අමතං යඤ්ඤසෙසස්මිං, පීයූසෙ සලිලෙ ඝතෙ।
gax:අයාචිතෙ ච මොක්ඛෙ ච, ධන්වන්තරිසුධාසිසු।
gae:අමතො අමතා සිවා-ගළො ඣාමලකීසු චෙ”ති <n>මෙදිනීකොස 16.77-8 ගාථායම්පි</n>॥
bod:<b>නානත්ථසඞ්ගහෙ</b> වුත්තං। <b>මොහෙ</b> අවිජ්ජායං। <b>තිමිරෙ</b> අන්ධකාරෙ। <b>සඞ්ඛ්යා</b> ගණනවිසෙසො। <b>ගුණෙ</b> තතියෙ ගුණෙ।
bod:977:<b>ඛරෙ</b> <pb M=.554/> ඵරුසෙ। <b>අකාරියෙ</b> අකත්තබ්බෙ। <b>පුරිසෙ</b> පුල්ලිඞ්ගෙ। <b>සුකතෙ</b> කුසලෙ ධම්මෙ <b>පුඤ්ඤං පණ්ඩකෙ</b> නපුංසකෙ। <b>පවනෙ</b> පූතෙ।
bod:978:<b>අසිනිද්ධො</b> සුක්ඛො। <b>සඞ්ගෙ</b> ලග්ගෙ।
bod:979:<b>ලඤ්ඡනෙ</b> පටිබිම්බෙ। <b>සීමා</b> මරියාදො। <b>පකාරො</b> තුල්යො।
bod:980:<b>මන්තනෙ</b> චතුක්කණ්ණාදිකෙ। <b>බ්යසනෙ</b> භොගබ්යසනාදිකෙ। <b>විපත්තියං</b> අනත්ථෙ।
bod:981:<b>රංසිභෙදො</b> <pb M=.555/> පුබ්බෙ උදයතො සූරියස්ස රංසිවිසෙසො। <b>අබ්යත්තරාගෙ</b> කිඤ්චිරත්තෙ। <b>ලොහිතෙ</b> රත්තෙ।
bod:<b>පකතානිවත්තෙ</b> පකතිතො අනිවත්තනෙ। “පකතියඤ්ච අනිවත්තනෙ චා”තිපි අත්ථො। <b>නස්සනක්ඛරෙ</b>ති විනාසනක්ඛරෙ। <b>නස්ස</b> අදස්සනෙ අක්ඛරෙ।
gax:“අනුබන්ධො පකත්යාදො, දොසුප්පාදෙ විනස්සරෙ।
gae:සුසුමුඛ්යානුසාරෙසු, පකතස්සා’නුවත්තනෙ”ති <n>අමර 23.98 ගාථායම්පි පස්සිතබ්බං</n>॥ –
bod:<b>නානත්ථසඞ්ගහෙ।</b>
bod:982:<b>අවතරණෙ</b> ඔතරණෙ। <b>තිත්ථස්මිං</b> නද්යාදීනං තිත්ථෙ। <b>විවරෙ</b> විවරණෙ। <b>ඉඞ්ගිතෙ</b> සීසචලනාදිකෙ।
bod:983:<b>ඛත්තා</b> ඛත්තියතො සඤ්ජාතෙ <b>සුද්දිත්ථිතනයෙ</b> සුද්දිත්ථියා පුත්තෙ ච। <b>තිබ්බම්හි</b> අධිමත්තෙ ච। <b>සො</b> උග්ගො। <b>අග්ගො</b> සෙට්ඨො। <b>ධිති</b> වීරියං।
bod:984:<b>පභාතෙ</b> පච්චූසෙ। <b>නිරොගෙ</b> රොගමුත්තෙ। <b>සජ්ජෙ</b> සඞ්ගතෙ, ආධාරෙපි ච। “සජ්ජුත්තො සන්නද්ධෙ සඞ්ගතෙපි චෙ”ති <b>නානත්ථසඞ්ගහෙ। දක්ඛො</b> ඡෙකො। යුත්තෙපි කල්ලං। <b>කූටචරියායං</b> සඨචරියායං।
bod:985:<b>පක්ඛිභෙදො</b> පාරාවතප්පමාණො පක්ඛී। යස්මිං ගෙහෙ පලිනා පතිතෙ අසුභනිමිත්තං කරොන්ති। <b>පාරාවතෙ</b> කලරවෙ।
bod:<b>සරදබ්භූතෙ</b> සරදකාලෙ සම්භූතෙ। <b>අප්පගබ්භෙ</b> කාතරවචනෙ।
bod:986:<b>කඨිනෙ</b> කක්ඛළෙ। <b>සාහසො</b> බලක්කාරො। <b>අප්පියෙ</b> අමනාපෙ। <b>චීරෙ</b> නන්තකෙ, වාකෙ ච <b>චීරං।</b>
bod:987:<b>මිගභෙදෙ</b> <pb M=.557/> කුක්කුරප්පමාණෙ මිගෙ। <b>පටාකායං</b> ධජෙ। <b>මොචං</b> පසිද්ධං, <b>කදලී ඊ</b>කාරන්තො। <b>දක්ඛිණා</b> කම්මඵලං සද්දහිත්වා දාතබ්බං දානං।
bod:988:<b>උප්පාතෙ</b> භූතවිකතියං। <b>වෙස්සානරෙ</b> අග්ගිම්හි।
bod:989:<b>පොතවාහෙ</b> තලකවාහෙ। <b>නියන්තරි</b> පාජිතරි।
bod:990:<b>රොධනෙ</b> ආවරණෙ।
bod:991:<b>භාජනෙ</b> විලීවමයාදිකෙ। <b>පරියත්ති</b> පරියාපුණනං සික්ඛනං, පරියාපුණිතබ්බා වා සික්ඛිතබ්බා। <b>ජරාසිථිලචම්මස්මිං</b> ජරාය කාරණභූතාය සිථිලචම්මනි। <b>උදරඞ්ගෙ</b> උදරචම්මරාජියං।
bod:992:විදාරිතාදීසු <pb M=.558/> තීසුපි වාච්චලිඞ්ගිකං। <b>උපජාපෙ</b> චතුත්ථොපායෙ।
bod:993:<b>ගාමසන්දොහෙ</b> ගාමසමූහෙ। <b>පරිධි</b> පරිවෙසො සූරියාදිගෙහං। <b>ආගමෙ</b> බුද්ධවචනෙ। <b>ලෙඛෙ</b> වාචිතලෙඛෙ।
bod:994:<b>අයොමයවිජ්ඣනකණ්ටකො</b> සූඣාදිවිජ්ඣනං। <b>ගුණුක්කංසෙ</b> ගුණාතිසයෙ। <b>විභවෙ</b> භොගෙ। සම්පත්ති, සම්පදාති ච අභිධානද්වයං।
bod:995:<b>භූ</b> පථවී। යොග්යාදීසු තීස්වත්ථෙසු තීසු। <b>යොග්යෙ</b> අනුච්ඡවිකෙ। <b>යුත්තෙ</b> සඞ්ගතෙ। <b>අද්ධො අ</b>ද්ධසද්දො <b>භාගෙ</b> සමභාගෙ, අසමභාගෙ ච। තත්ර සමෙ <b>අද්ධං।</b> ඉතරත්ර <pb M=.559/> අද්ධො අද්ධම්පි, <b>පථෙ</b> මග්ගෙ <b>අද්ධා</b> පුමෙ। කාලෙපි <b>අද්ධා</b> පුමෙ। <b>එකංසෙ</b> නිච්ඡයෙ। චතුරම්බණෙ <b>කරීසං</b> වුත්තං।
bod:996:<b>උසභෙ</b> ගවසතජෙට්ඨකෙ ගවෙ। සෙට්ඨෙසු ච <b>උසභො।</b> වීසයට්ඨියං <b>උසභං। තන්ති</b> බුද්ධවචනං। <b>පන්ති</b> ආළි।
bod:997:<b>ඉත්ථිනිමිත්තෙ</b> ඉත්ථියා අඞ්ගජාතෙ। <b>කිලඤ්ජෙ</b> විලීවමයෙ। <b>සො කට</b>සද්දො කතෙ තීසු।
gax:“කටො සොණික්රියාකාරෙ,
gax:කිලඤ්ජෙ’තිසයෙ සිවෙ।
gax:සමයෙ ගජගණ්ඩෙ ච,
gae:කටා විප්පලියං මතා”ති <n>මෙදිනීකොස 11.3</n>॥ –
bod:<b>වොපාලිතො।</b> “සමයෙ ච ක්රියාකාරෙ, කිලඤ්ජෙ ච සරෙ කටො”ති <b>තිකණ්ඩසෙසො</b> <n>තිකණ්ඩසෙස 3.3.93</n><b>। මන්දිරාලින්දවත්ථුනි</b> ගෙහස්ස ආලින්දභාගෙ වත්ථුම්හි।
bod:998:<b>මථිතෙ</b> ගොරසවිසෙසෙ। <b>සූචිඵලෙ</b> අම්බිලපත්තඵලෙ। <b>දුද්දසෙතරෙ</b> පස්සිතුං අදුක්කරෙ।
bod:999:<b>අන්තරීපං</b> <pb M=.560/> ජලමජ්ඣථලං। <b>පජ්ජොතො</b> පදීපො। <b>බන්ධො</b> සම්බන්ධො। <b>මිහිතෙ</b> ඊසංහසිතෙ।
bod:1000:<b>ථියං</b> ඉත්ථිසාමඤ්ඤෙ। ඉත්ථිලිඞ්ගෙති වා අත්ථො। <b>දාරෙ</b> භරියායං। <b>සුරෙ</b> දෙවතායං, දෙවතාවිසෙසෙ වා। <b>වාසුදෙවෙ</b> නාරායනෙ। <b>අන්තකෙ</b> වසවත්තිනි। <b>අසිතෙ</b> කාළවණ්ණෙ।
bod:1001:<b>උපට්ඨානෙ</b> පාරිචරියායං, සෙවනෙ ච। <b>අඤ්ඤරොපනෙ</b> අභංසභාවස්ස අඤ්ඤස්ස තංසභාවරොපනෙ। <b>සක්කො සක්ක</b>සද්දො। <b>ඉන්දෙ</b> දෙවරාජෙ <b>සක්කො।</b> ජනපදෙ <b>සක්කා।</b> සාකියෙ ච ඛමෙ තීසු।
bod:1002:වජ්ජනත්ථාදීසු තීසු <b>පරිහාරො।</b> පඤ්හවිස්සජ්ජනෙපි <b>පරිහාරො। ද්විජෙ</b> බ්රාහ්මණෙ। වෙස්සෙපි <b>අරියො।</b>
bod:1003:<b>සුංසුමාරෙ</b> <pb M=.561/> නක්කෙ। <b>උලූපිනි</b> චණ්ඩමච්ඡවිසෙසෙ। <b>උද්දාලපාදපෙ</b> සෙලුරුක්ඛෙ, යස්ස ඵලානි අතිපිච්ඡලානි।
bod:1004:<b>පියකෙ</b> පීතසාලෙ। <b>කණ්ඩෙ</b> සරෙ। ඛිපනෙ <b>අසනං। අසු</b> ඛෙපනෙ। <b>යුගෙ</b> රථයුගාදො। <b>විකාරො</b> විකති। <b>අන්තිකෙ</b> සමීපෙ।
bod:1005:<b>ලවිත්තෙ</b> දාත්තෙ। <b>අජ්ඣෙසනා</b> සක්කාරපුබ්බිකා ආයාචනා।
bod:1006:<b>මකචිවත්ථෙ</b> යං ලොකෙ “චක්කූ”ති වුච්චති, “සාණවත්ථ”න්තිපි එකෙ। <b>ගන්ථෙ</b> සද්දසත්ථාදිකෙ। <b>ලෙප්යාදිකම්මනි</b> චිත්තකාරාදීහි කතරූපෙ।
bod:1007:<b>පුඤ්ඤවති</b> <pb M=.562/> පුග්ගලෙ। <b>භූසණ්හකරණියං</b> සුධාලෙපකානං දාරුමයහත්ථෙ।
bod:1008:<b>පායිතෙ</b> පාතබ්බෙ, “වායිතෙ”තිපි පාඨො। “දයිතෙ”තිපි ක්වචි දිස්සති।
bod:1009:<b>ලොහිතාදිම්හි</b> වණ්ණවිසෙසෙ। <b>රඤ්ජනෙ</b> “මුඛරාගො”ත්යාදීසු। <b>පවුද්ධදරියං</b> මහාදරියං।
bod:1010:<b>කසෙරුස්ස ඵලෙ</b> සකණ්ටකස්ස ඵලෙ। <b>මග්ගසමාගමෙ</b> චච්චරෙ। <b>බහුලායං</b> “ඵාලාතී”ඉති ඛ්යාතෙ। දොසෙ තු <b>එළ</b>මීරිතං।
bod:1011:<b>අධිකරණෙ</b> <pb M=.563/> අධිකරණකාරකෙ। <b>පත්තාධාරො</b> භාජනස්ස ආධාරො। <b>ආලවාලකෙ</b> තරුසෙකත්ථං තරුමූලවිචිතෙ සොබ්භජලාධාරෙ। <b>අගභෙදො</b> රුක්ඛභෙදො, සො ච මහාසත්තෙන තෙමියරාජකුමාරකාලෙ භුත්තරුක්ඛො। තත්ර <b>කාරා</b> ඉත්ථී। <b>කාරො</b>පි සක්කාරෙ, ද්වීසු। බන්ධනාලයෙ පන <b>කාරා</b>යෙව।
bod:1012:<b>මෙඝපාසාණෙ</b> ඝනොපලෙ। <b>කුණ්ඩිකායං</b> භිඞ්ගාරෙ। <b>පදාතිස්මිං</b> චතුත්ථසෙනඞ්ගෙ।
bod:1013:<b>ඡිද්දා</b>දීනි තීණි අභිධානානි සුසිරෙ ච <b>දූසනෙ</b> අපරාධෙ ච තීසු සියුං। <b>මුච්චිතෙ</b> මුච්චිතබ්බෙ।
bod:1014:<b>හත්ථිලිඞ්ගෙ</b> හත්ථිසණ්ඨානසකුණෙ। <b>මදෙ</b> නාගමදෙ।
bod:1015:<b>අත්ථඞ්ගමෙ</b> <pb M=.564/> විනාසෙ। <b>නිගමුබ්භූතෙ</b> නිගමෙසඤ්ජාතවත්ථුම්හි। <b>ආපණොපජීවිනි</b> ආපණෙන ජීවිතවුත්තියං කත්තරි।
bod:1016:<b>හරිතස්මිං</b> සුකපත්තවණ්ණෙ। <b>පණ්ණෙ</b> ඡදමත්තෙ।
bod:1017:<b>ඵලම්හි</b> රුක්ඛාදීනං ඵලමත්තෙ। <b>තං පක්ක</b>වචනං। <b>නාසමුඛෙ</b> නාසාභිමුඛෙ ච පරිණතෙ ච තීසු।
bod:<b>ආජීවනෙ</b> ජීවිතවුත්තියං। <b>පිණ්ඩනෙ</b> රාසිකරණෙ। <b>ගොළකෙ</b> වට්ටලෙ।
bod:1018:<b>පරිබ්බයෙ</b> වෙතනෙ। <b>කම්මාදිකෙ</b> කම්මවට්ටවිපාකවට්ටකිලෙසවට්ටෙ। <b>වට්ටලෙ</b> බුබ්බුළසණ්ඨානෙ। <b>පච්චාහාරෙ</b> පටිවචනාහාරෙ।
bod:1019:<b>විකතෙ</b> <pb M=.565/> විකතියං, විරූපෙ වා।
bod:1020:<b>සබ්යම්හි</b> අදක්ඛිණෙ। <b>චාරු</b> මනුඤ්ඤං। <b>සරබ්යෙ</b> සරෙන විජ්ඣිතබ්බෙ ඵලකාදො। <b>චිහනෙ</b> ලක්ඛණෙ।
bod:1021:<b>සමසිප්පීනං</b> සමානසිප්පීනං ගණෙ <b>සෙණී</b> ඉත්ථී। <b>ආවළියං</b> පන්තියං। <b>සුධායං</b> ලෙපෙ। <b>ධූලියං</b> රජසි। <b>වාසචුණ්ණකෙ</b> වාසයොග්ගචුණ්ණෙ।
bod:1022:<b>අතිපසත්ථෙ</b> පසත්ථස්ස ජො, <b>අතිවුඩ්ඪෙ</b> වුඩ්ඪස්ස। <b>තක්කෙ</b> ගොරසවිසෙසෙ। <b>හොතී</b>ති ක්රියාපදං।
bod:1023:<b>පණෙ</b> ජූතකාරාදීනං කම්මනි। <b>කණ්හෙ</b> කාළෙ।
bod:1024:<b>සම්භවෙ</b> <pb M=.566/> සුක්කෙ। <b>අමෙජ්ඣෙ</b> අපවිත්තෙ।
bod:1025:<b>ඉක්කෙ</b> බහුලොමෙ කාළමිගෙ। <b>බළිසෙ</b> මච්ඡවෙධනෙ। <b>සෙලභෙදෙ</b> වඞ්කනාමකෙ පබ්බතෙ।
bod:1026:<b>කුණපම්හි</b> මතකායෙ। <b>අද්ධම්හි</b> සමද්ධභාගෙ, තෙනාහ <b>“පුරිසෙ”</b>ති, “පුරිසෙ”ති ච යෙභුය්යප්පවත්තිං සන්ධාය වුත්තං, තෙනාහ “වා ඛණ්ඩං සකලං පුමෙ”ති।
bod:1027:<b>සංවරීමුඛෙ</b> රත්තියා ආදිම්හි।
bod:1030:<b>දෙවභෙදො</b> <pb M=.567/> කුම්භණ්ඩො නාම යක්ඛො। <b>වල්ලිජාතියං</b> යස්සා ඵලානි උක්ඛලිප්පමාණානි හොන්ති। <b>චතුත්ථංසෙ</b> චතුත්ථභූතෙ කොට්ඨාසෙ। <b>පදෙ</b> චරණෙ। <b>පච්චන්තසෙලෙ</b> පබ්බතපාදෙ।
bod:1031:<b>ලොහන්තරෙ</b> සෙතලොහෙ। <b>බහුම්හි</b> බහුවචනෙ। <b>කම්මාරභණ්ඩභෙදෙ</b> “තූ”ඉති ඛ්යාතෙ। <b>ඛටකෙ</b> කුඤ්චිකපාණිම්හි।
bod:1032:<b>දොණියං</b> කට්ඨමයෙ ධඤ්ඤමානිකෙ। <b>අධිට්ඨිතියං</b> උපරිට්ඨානෙ। <b>ඨානෙ</b> ඨානමත්තෙ।
bod:1034:කොට්ඨාසභෙදස්මිං <pb M=.568/> “වක්කං හදය”න්ත්යාදීසු <n>ම॰ නි॰ 1.110</n>। <b>වඞ්කෙ</b> කුටිල්යෙ। දිබ්බචක්ඛුපුබ්බෙනිවාසානුස්සතිආසවක්ඛයසඞ්ඛාතා තිස්සො විජ්ජා, <b>ආදි</b>නා අට්ඨ විජ්ජා ගහිතා। <b>බුද්ධියං</b> ඤාණෙ।
bod:1035:<b>අනාකුලෙ</b> ආකුලරහිතෙ। <b>සිලොකෙ</b> අනුට්ඨුභාදො। <b>අද්ධෙ</b> භාගෙ। තීසු <b>පජ්ජො පජ්ජ</b>සද්දො।
bod:1036:<b>රුක්ඛභෙදස්මිං</b> උදකප්පසාදනඵලෙ। <b>කිත්තිමෙ</b> කරණෙන නිප්ඵත්තෙ। <b>විධෙය්යෙ</b> වචනග්ගාහිනි। <b>පුබ්බම්හි</b> පූයෙ।
bod:1037:<b>ලද්ධත්ථරක්ඛණෙ</b> <pb M=.569/> ලද්ධස්ස ධනාදිකස්ස අත්ථස්ස රක්ඛණෙ। <b>නියොජනෙ</b> පෙසනෙ। <b>කාරියෙ</b> ඵලෙ।
bod:1038:<b>අස්සාසප්පත්තෙ</b> ලද්ධස්සාසෙ। <b>බොධිදුමෙ</b> අම්හාකං භගවතො බොධිරුක්ඛෙ। <b>කුරූරෙ</b> කක්ඛළකාරකෙ। <b>නෙසාදම්හි</b> මිගමච්ඡාදිලුද්දෙ।
bod:1039:<b>ලග්ගස්මිං</b> සඞ්ගෙ। <b>මජ්ඣම්හි</b> උදරෙ। <b>භාගෙ</b> අසමද්ධභාගෙ। <b>ධනිම්හි</b> මහද්ධනෙ।
bod:1040:<b>ගහනෙ</b> සඞ්කරෙ। <b>සසන්තානෙ</b> අත්තනො නියකජ්ඣත්තසන්තානෙ। විසයගොචරානං විසෙසො වුත්තො।
cen:ගාථාද්ධවණ්ණනා නිට්ඨිතා।
bod:1041:<b>භුවනෙ</b> <pb M=.570/> කාමභවාදිකෙ। <b>ජනෙ</b> පාණිම්හි। <b>යසෙ</b> කිත්තියං। <b>පජ්ජෙ</b> අනුට්ඨුභාදො। <b>රුක්ඛෙ</b> රුක්ඛභෙදෙ।
bod:1042:<b>වටො</b> වටරුක්ඛො। <b>වායසෙ</b> කාකෙ। <b>බකෙ</b> සෙතපත්තෙ। <b>අවසරො</b> අවකාසො। <b>අහං</b> දිනං। <b>කුචෙ</b> නාරිථනෙ। <b>අබ්භෙ</b> මෙඝෙ।
bod:1043:<b>උච්ඡඞ්ගෙ</b> පල්ලඞ්කොපරිභාගෙ। <b>ලක්ඛණෙ</b> ඤාපකෙ।
bod:<b>දිට්ඨොභාසෙසු</b> දස්සනෙ, ඔභාසෙ චාති අත්ථෙසු।
bod:1044:<b>සූරංසූසු</b> සූරියෙ, කිරණෙ ච। <b>දමෙ</b> දමනෙ। <b>මානං</b> මානවිසෙසො। <b>සානු</b> පබ්බතසානු।
bod:1045:<b>තාපො</b> <pb M=.571/> සූරියසන්තාපො। <b>සපචෙ</b> චණ්ඩාලෙ, සං සුනඛං පචතීති <b>සපචො। පසු</b> චතුප්පදො। <b>කුරුඞ්ගො</b> අජිනයොනි। <b>උලූකො</b> කොටරසකුණො। <b>ඉන්දො</b> සක්කො। “මහින්දෙ ගුග්ගුලුලූක-පලග්ගාහෙසු කොසියො”ති <b>අමරසීහො।</b>
bod:1046:<b>මාණවො</b> මච්චො। <b>අත්තා</b> සරීරාධිපතිදෙවතා। <b>සිරෙ</b> උත්තමඞ්ගෙ। <b>තිපුම්හි</b> කාළලොහෙ।
bod:1047:<b>බලි</b> භාගදෙය්යො। <b>හත්ථො</b> පාණි। <b>අංසු</b> භා। <b>දන්තෙ</b> රදෙ। <b>විප්පෙ</b> බ්රාහ්මණෙ। <b>අණ්ඩජෙ</b> අණ්ඩසඤ්ජාතෙ। <b>පජ්ජෙ</b> අනුට්ඨුභාදො। <b>ආනනං</b> මුඛං। <b>ආචාරො</b> අසීතිමහාවත්තාදි। <b>ධඤ්ඤඞ්ගෙ</b> භින්නතණ්ඩුලෙ। <b>සුඛුමෙ</b> අණුම්හි। “ලවලෙසකණාණවො”ති හි <b>අමරසීහෙන</b> සුඛුමපරියායො <b>කණො</b> වුත්තො।
bod:1048:<b>ථූණා</b> <pb M=.572/> ගෙහාදීනං පධානදාරු। <b>ජළත්තං</b> මූළ්හත්තං। <b>කුම්මාසො</b> මාසවිකති। <b>බ්යඤ්ජනං</b> තදඤ්ඤබ්යඤ්ජනං। <b>ඵොටො</b> නාම යස්මිං පූයෙ විපරීතෙ දුක්ඛවෙදනා නත්ථි। <b>කපොලො</b> නාම මුඛචූළිකානං අන්තරට්ඨානං। <b>මූල්යෙ</b> මූලධනෙ।
bod:1049:භාසපක්ඛී ච පක්ඛී ච <b>භාසපක්ඛිනො,</b> තෙසු, “සකුන්තො පක්ඛිභෙදෙපි, භාසපක්ඛි විහඞ්ගමෙ”ති හි “භාසන්තං සුන්දරාකාරෙ, භාසන්තො භාසපක්ඛිනී”ති ච <b>වොපාලිතො।</b> “සකුන්තො භාසපක්ඛිනී”තිපි පාඨො। <b>භාග්යෙ</b> සුභාසුභාවහෙ කම්මනි। <b>විධානෙ</b> කරණෙ।
bod:1050:යො ආකාසං අබ්භුග්ගන්ත්වා පුන ඔතරිත්වා උදකබ්භන්තරෙ මච්ඡෙ ගණ්හාති, සො නීලසකුණො <b>චාතකො</b> නාම। <b>එණෙ</b> එණීමිගඛ්යාතෙ। <b>සරො</b> කණ්ඩො। <b>සෙදෙ</b> සෙදනෙ, <b>සිද</b> පාකෙ। <b>පාකො</b> පචනං। භික්ඛුභෙදෙ “ගණපූරකො”ත්යාදීසු। <b>චයෙ</b> සමූහෙ।
bod:1051:<b>පුඤ්ජෙ</b> <pb M=.573/> පිණ්ඩෙ। මෙසො උසභො මෙථුනං කක්කටො සීහො කඤ්ඤා තුලා විච්ඡිකො ධනු මකරො කුම්භො මීනොති <b>මෙසාදි। ලොණෙ</b> ලවණුත්තමෙ। <b>සංවට්ටෙ</b> විනාසකප්පෙ। <b>කමුකෙ</b> තම්බූලඵලරුක්ඛෙ।
bod:1052:<b>අමතෙ</b> දෙවතාභොජනෙ। <b>ලෙපෙ</b> සුද්ධසක්ඛරචුණ්ණාදිමයෙ। <b>සත්ථෙ</b> දීඝදණ්ඩෙ සත්ථවිසෙසෙ। <b>නජ්ජන්තරෙ</b>ති ගඞ්ගා යමුනා අචිරවතී සරභූ මහීති පඤ්චසු මහානදීසු පඤ්චමාය මහානදියං। <b>භුවි</b> පථවියං। <b>ක්රියා</b> නාරීසිඞ්ගාරභාවජා ක්රියා। <b>විලාසො</b> පන තදඤ්ඤජො। <b>අත්රජෙ</b> පුත්තෙ।
bod:1053:<b>කුථො</b> හත්ථිපිට්ඨත්ථරණං। <b>වෙණී</b> නාරීනං කෙසකලාපො। “පවෙණී වෙණී කුථයො”ති හි <b>වොපාලිතො।</b> “පවෙණී කුලවෙණීසූ”තිපි ක්වචි පාඨො। <b>වුත්ති</b> භවනං <pb M=.574/>। <b>වුත්තා</b> වුත්තන්තො। <b>වෙතනෙ</b> කම්මෙන ලද්ධබ්බෙ। <b>භරණෙ</b> පොසනෙ, ධාරණෙ ච।
bod:1054:<b>මරියාද</b>සද්දො ද්වීසු। <b>සත්තා</b> විජ්ජමානතා। <b>සමිද්ධි</b> සම්පත්ති। <b>සොප්පෙ</b> නිද්දායං। <b>වුත්ති</b> ජීවිතවුත්ති।
bod:1055:<b>කුච්ඡා</b> ගරහා। <b>අපවාදො</b> අවණ්ණවාදො, අභූතාක්ඛානම්පි। <b>ධඤ්ඤෙ</b> ධඤ්ඤවිසෙසෙ, යස්ස සීසං අඞ්ගුට්ඨප්පමාණං දීඝඤ්ච। <b>පියඞ්ගු</b> ගන්ධදබ්බං। <b>මොක්ඛෙ</b> නිබ්බානෙ। <b>සිවෙ</b> කල්යාණෙ।
bod:1056:<b>රඤ්ජනෙ</b> කාසායාදිරඤ්ජනෙ। <b>සූරතෙ</b> මෙථුනෙ। <b>වාසෙ</b> වසනක්රියායං।
bod:1057:<b>පත්ථෙ</b> මානතුම්බෙ। <b>නාළෙ</b> උප්පලාදීනං නාළෙ। <b>පිපාසායං</b> පාතුමිච්ඡායං। <b>වුත්ති</b> භවනං।
bod:1058:<b>පාණ්යඞ්ගෙ</b> <pb M=.575/> සඞ්ඛනාභියං। <b>චක්කන්තෙ</b> චක්කස්ස අන්තෙ।
gax:“නාභි පාණ්යඞ්ගඞ්ගෙ ඛෙත්තෙ, චක්කන්තචක්කවත්තිසු।
gae:නාභි පධානෙ කත්ථූරි-මංසෙ ච ක්වචි කිත්තිතො”ති॥ –
bod:<b>වොපාලිතො।</b>
bod:1059:<b>අන්තරෙ</b>ති ද්වින්නං අන්තරෙ। “වීචි සුඛතරඞ්ගෙසූ”ති <b>වොපාලිතො। ථිරත්තෙ</b> ථිරභාවෙ। “ධීරත්තෙ”තිපි පාඨො, සොයෙවත්ථො। <b>සවෙ</b> සවනෙ।
bod:1060:<b>නිස්සයෙ</b> ආධාරෙ।
bod:1061:<b>විත්තෙ</b> ධනෙ। <b>අඞ්කො</b> ලක්ඛණං। <b>බුද්ධි</b> ඤාණං। <b>ඛෙ</b> ආකාසෙ।
bod:1062:<b>වතෙ</b> <pb M=.576/> තිත්ථියසමාචාරෙ। <b>ආගුම්හි</b> අපරාධෙ। <b>මණි</b> සිලාවිකති, මණිසඞ්ඛාතො වා රතනවිසෙසො ඉධ <b>මණි</b> නාම। <b>හායනෙ</b> සංවච්ඡරෙ। <b>වුට්ඨි</b> වස්සනං।
bod:1063:<b>ලිපි අ</b>කාරාදීනං සන්නිවෙසවිසෙසො। <b>මොක්ඛො</b> නිබ්බානං। <b>රතෙ</b> සූරතෙ।
bod:1064:පාපෙ ච අසුභෙ ච <b>රිට්ඨං।</b> අරිට්ඨංප්යත්ර, තබ්භාවෙ තත්ර <b>අ</b>කාරො। <b>අපරාධො</b> ආදීනවො। <b>කෙතුම්හි</b> පටාකායං। <b>චිහනෙ</b> ලක්ඛණෙ। “ධජො සොණ්ඩිකලෙසෙසු, පටාකායඤ්ච චිහනෙ”ති <b>වොපාලිතො।</b>
bod:1065:<b>ද්වාරමත්තෙපි</b> බහිද්වාරෙපි। ඉතො පරං යෙ අනෙකත්ථා වුච්චන්තෙ, තෙ වාච්චලිඞ්ගා। <b>ඵුටෙ</b> පාකටෙ।
bod:1066:<b>අජ්ඣක්ඛෙ</b> <pb M=.577/> අධිකතෙ। <b>ජළෙ</b> අඤ්ඤාණෙ। <b>ලොලුපෙ</b> අතිතණ්හෙ। <b>චලෙ</b> කම්පිතෙ।
bod:1067:<b>විකතෙ</b> විරූපෙ। <b>කොමලං</b> අකඨිනං। <b>අතිඛිණො</b> කුණ්ඨො।
bod:1068:<b>සිතෙ</b> සෙතෙ। <b>සූචකො</b> පෙසුඤ්ඤකාරකො। <b>අහි</b> සප්පො। <b>සක්කෙ</b> ඛමෙ। “සත්තෙ”ති පාඨෙ පන සත්තියුත්තෙත්යත්ථො। <b>සම්බන්ධෙ</b> අවිප්පයොගෙ। <b>අඛිලෙ</b> සකලෙ।
bod:1069:<b>කෙවලං</b> අසම්මිස්සං। <b>අන්තො</b> අවසානං। <b>අධමො</b> නිහීනො। <b>පණතො</b> බුද්ධාදීසු නින්නො। <b>නින්නො</b> ථලපටිපක්ඛො।
bod:1070:<b>සුද්ධෙ</b> <pb M=.578/> අඤ්ඤෙන අසම්මිස්සිතෙ। <b>පූතෙ</b> මෙජ්ඣෙ।
bod:1071:<b>බ්යාපෙ</b> බ්යාපිතෙ। <b>භාවිනි</b> අනාගතෙ වත්ථුම්හි। <b>ථෙරෙ</b> ජිණ්ණෙ।
bod:1072:<b>බහු</b>සද්දො “එකස්මිං, ද්වීසු ච න පවත්තතී”ත්යාදීසුයෙව පවත්තතීති මඤ්ඤමානො <b>“ත්යාදො”</b>ති වදති। “එකවචනං, බහුවචන”න්ති වුත්තත්තා පන ද්වීසුපි <b>බහු</b>සද්දො වත්තතෙව। ආචරියෙන වා පරසමයවචනානි මනසි කත්වා “ත්යාදො”ති වුත්තං। තිවිධඤ්හි තත්ථ වචනං එකවචනං ද්විවචනං බහුවචනන්ති। සබ්බපාරිසදත්තා හි බ්යාකරණස්ස සබ්බෙසං වාදා කත්ථචි කථීයන්තෙ।
bod:ධී වුච්චති පඤ්ඤා, සා යස්ස අත්ථි, ස <b>ධීරො,</b> බුධො। ධානං වා ධී, සා යස්සත්ථීති ස <b>ධීරො,</b> ධිතිමන්තො। <b>ධුතෙ</b> චලෙ।
bod:1073:<b>යානෙ</b> <pb M=.579/> හත්ථාදියානෙ <b>යොග්ගං।</b> ඛමෙ පන <b>යොග්ගො।</b>
bod:1074:<b>වුඩ්ඪෙ</b> ආයුවුඩ්ඪෙ। <b>කුලජෙ</b> කුලීනෙ। <b>වුද්ධො</b> ආයුවුඩ්ඪො। <b>උරු</b> පමාණතො මහන්තො।
bod:1075:<b>වුත්තෙ</b> වත්තබ්බෙ। <b>උග්ගතෙ</b> උද්ධංගතෙ। <b>ආදිත්තෙ</b> අග්යාදීහි, <b>ගබ්බිතෙ</b> සඤ්ජාතමානෙ।
bod:1076:<b>විගතෙ</b> විගතරාගෙ। <b>වායනෙ</b> වීතෙ පටෙ। <b>භජ්ජිතෙ</b> ධඤ්ඤාදිකෙ। <b>භජ්ජ</b> පාකෙ।
bod:1077:<b>චයෙ</b> <pb M=.580/> සමූහෙ। <b>සමො</b> තුල්යො। <b>අරි</b> සත්තු। “සමාදිසූ”තිපි පාඨො। <b>වීරෙ</b> අකාතරෙ සූරෙ। <b>රවිසූරො</b>ති රවිසූරියො “සූරො”ති වුත්තො। <b>කුද්ධෙ</b> කොධසහිතෙ। <b>දූසිතෙ</b> අප්පියෙ।
bod:1078:<b>අරිම්හි</b> සත්තුම්හි <b>දිට්ඨො।</b> ඉක්ඛිතෙපි <b>දිට්ඨො। පොතෙ</b> බාලකෙ। <b>වතෙ</b> එකන්තසාධනෙ වතකම්මෙ।
bod:1079:<b>සලාකායං</b> කුසාවහාරෙ। <b>දබ්බෙ</b> වරහිසතිණෙ। <b>ඛයෙ</b> උදයබ්බයානුපස්සීති। සකුණෙපි <b>වයො</b> “විසයුත්තන්නභුත්තානං, වයානං මරණං භවෙ”ත්යාදීසු। <b>ගබ්බො</b> අභිමානො।
bod:1080:<b>බිළාලෙ</b> <pb M=.581/> මජ්ජාරෙ। <b>නකුලෙ</b> අහිසත්තුම්හි। <b>මන්ථනො</b> ඛීරමන්ථනදණ්ඩො। <b>සත්තු</b> තණ්ඩුලවිකතිඛජ්ජවිසෙසො। <b>අස්සාදිලොමෙ</b> අස්සාදීනං ලොමෙ। <b>ඝාතො</b> මරණං। <b>රාසි</b> පුඤ්ජො।
bod:1081:<b>ගොපගාමෙ</b> ගොපාලානං ගාමෙ। <b>රවෙ</b> සද්දෙ। <b>සාරථි</b> පාජිතා। <b>වන්දී</b> ථුතිපාඨකො।
gax:“සාරථිම්හි තිච්ඡකෙ ච, පසුතෙ වෙදිතෙපි ච।
gae:ඛත්තියා බ්රාහ්මණියා ජෙපි, විසූතො පාදවන්දිසූ”ති॥ –
bod:<b>වොපාලිතො। පුප්ඵෙ</b> සුත්තාදිනා අසඞ්ඛතෙ। <b>තද්දාමෙ</b> පුප්ඵදාමෙ සුත්තාදිනා සඞ්ඛතෙ। <b>සකටෙ</b> අනෙ। <b>හයෙ</b> අස්සෙ।
bod:1082:<b>අච්චනෙ</b> පූජායං। <b>භෙ</b> නක්ඛත්තෙ। <b>නෙත්තමජ්ඣෙ</b> “සූලා”ති ඛ්යාතෙ। <b>ඔධි</b> මරියාදො।
bod:1083:<b>පුණ්ණතා</b> <pb M=.582/> පරිපුණ්ණතා। <b>අවජ්ජං</b> දොසො। මනක්කාරෙපි <b>ආභොගො। ආළි</b>සද්දො ඉත්ථී। <b>සඛී</b> වයසා। <b>සෙතු</b> ජලවාරණො, නද්යාදිමග්ගො ච। <b>සත්තෙ</b> සත්තියුත්තෙ, ථිරෙත්යත්ථො। “දළ්හො ථූලෙ භුසෙ සත්තෙ, පගාළ්හෙපි දළ්හෙ මතො”ති <b>වොපාලිතො।</b>
bod:1084:<b>මොක්ඛෙ</b> නිබ්බානෙ, අරහත්තඵලෙපි। <b>සාමිනි</b> පතිම්හි। <b>ධාරකෙ</b>ති ධාරෙතීති <b>ධාරකො,</b> තත්ථ। පොසකෙපි <b>භත්තා।</b>
bod:1085:<b>සිඛා</b> චූළා। <b>පිඤ්ඡං</b> පුච්ඡං। <b>අත්තනි</b> “සඞ්ඝිකං පුග්ගලික”න්ත්යාදීසු। <b>ඛෙපෙ</b> නින්දායං।
bod:1086:<b>රූපෙ</b> වණ්ණෙ। <b>කරීසෙ</b> ගූථෙ।
bod:1087:<b>ඛණ්ඩෙ</b> <pb M=.583/> සකලෙ। <b>පණ්ණෙ</b> රුක්ඛාදීනං පණ්ණෙ। <b>කණ්ඩෙ</b> සරෙ। <b>සලාකා</b> වණොපයුත්තා। සුචිනො භාවො <b>සුචිත්තං,</b> තස්මිං। <b>ගතෙ</b> ගමනක්රියායං। <b>“ධාව</b> ගතිසුද්ධිය”න්ති හි ධාතුපාඨො। <b>හාවො</b> ඉත්ථීනං සිඞ්ගාරභාවජක්රියා। <b>අවිජ්ජාය</b> අඤ්ඤාණෙ। <b>මුච්ඡනෙ</b> විසඤ්ඤිභාවෙ।
bod:1088:<b>ඝම්මජලං</b> කායෙ උණ්හෙන සඤ්ජාතජලං। <b>පාකෙ</b> පච්චනෙ। <b>ගොළෙ</b> “මු-යී”ඉති ඛ්යාතෙ මත්තිකාගුළකෙ। <b>උච්ඡුමයෙ</b> උච්ඡුරසසඤ්ජාතෙ। <b>මිත්තෙ</b> පියමිත්තෙ, මිත්තමත්තෙ වා। <b>සහායෙ</b> අත්ථචරෙ। <b>පභූ</b> අධිපති। <b>සො</b> පුල්ලිඞ්ගො।
bod:1089:<b>කුරූරෙ</b> කක්ඛළකම්මන්තෙ। <b>පරස්මිං</b> පරට්ඨානෙ, පරලොකෙ වා। <b>අත්ර</b> ඨානෙ, ලොකෙ වා। <b>අඞ්කො</b> චිහනං। අපරාධෙ නාටකපරිච්ඡෙදෙපි <b>අඞ්කො। අපවාදො</b> ලොකගරහා। <b>දෙසෙ</b> දෙසවිසෙසෙ। “භවෙ ජනපදො දෙසෙ, ජනෙ ජනපදෙපි චෙ”ති <b>වොපාලිතො।</b>
bod:1090:<b>පජ්ජෙ</b> <pb M=.584/> සිලොකෙ। <b>වචීභෙදෙ</b> බ්යත්තවාචායං। <b>අන්වයෙ</b> සන්තානෙ। <b>සරූපස්මිං</b> සමානභාවෙ। අධොභාගෙ ච <b>තලං।</b>
bod:1091:<b>විලග්ගෙ</b> කායමජ්ඣෙ। <b>වෙමජ්ඣෙ</b> මජ්ඣසාමඤ්ඤෙ। <b>කුසුමං</b> පසවං। <b>උතු</b> ඉත්ථිපුප්ඵං। <b>සුබ්බතෙ</b> සුන්දරෙ වතෙ।
bod:1092:<b>කොසෙ</b> ලිඞ්ගපසිබ්බකෙ। <b>ගබ්භරෙ</b> ගුහායං। <b>බිලෙ</b> කිපිල්ලිකාදීනං ආවාසෙ। <b>ගණ්ඩකෙ</b> ඛග්ගවිසාණෙ। <b>කදම්බෙ</b> “ථින”ඉති ඛ්යාතෙ। <b>දුමෙ</b> රුක්ඛෙ। <b>චයෙ</b> සමූහෙ।
bod:1093:<b>භෙ</b> නක්ඛත්තභෙදෙ। <b>ධෙනුයං</b> සිඞ්ගිනියං। <b>යොනියං</b> ඉත්ථීනං අඞ්ගජාතෙ। <b>සිරෙ</b> සීසෙ।
bod:1094:<b>භොගී</b>සද්දො <pb M=.585/> භොගවති පුග්ගලෙ, උරගෙ ච। <b>සිවො</b> මහිස්සරො। <b>බලෙ</b> ථාමෙ। <b>පභාවෙ</b> තෙජසි। “වීරියං සුක්කෙ පභාවෙ, තෙජො සාමත්ථියෙස්වපී”ති <b>වොපාලිතො। තෙජ</b>සද්දො පන <b>තෙසු ච</b> යථාවුත්තෙසුපි ද්වීස්වත්ථෙසු, දිත්තියඤ්ච වත්තති।
bod:1095:<b>සන්තති</b> ආධාරො। <b>ඛග්ගඞ්ගෙ</b> ඛග්ගස්ස තිඛිණාවයවෙ। <b>සූතෙ</b> සාරථිම්හි। <b>පටිහාරෙ</b> වචනහාරෙ। <b>“විද</b> ලාභෙ”ති ධාත්වත්ථතො <b>විත්ති। පීළා</b> විබාධා।
bod:1096:<b>රවෙ</b> සද්දෙ। <b>පලාසෙ</b> නිත්තණ්ඩුලවීහිම්හි।
bod:1097:<b>රුක්ඛෙ</b> අම්බට්ඨරුක්ඛෙ। පරසමයෙ පන <b>බාධා। අධිකප්පෙමෙ</b> අතිසයපෙමෙ।
bod:1098:<b>කෙතුම්හි</b> <pb M=.586/> ධජෙ। <b>ලෙඛ්යෙ</b> ලිඛිතබ්බෙ ලෙඛෙ। රාජියං තු <b>ලෙඛා।</b>
bod:1099:<b>සත්ථෙ</b> ආවුධභෙදෙ। <b>සත්තෙ</b> පාණිම්හි। <b>චයෙ</b> සමූහෙ।
bod:1100:<b>ආළියං</b> නදීමග්ගෙ, ජලධාරණෙ ච।
bod:1101:<b>සංසදෙ</b> සභායෙ। <b>අයන</b>සද්දො ගමනෙ, පථෙ ච වත්තති।
bod:1102:<b>රුක්ඛන්තරෙ</b> <pb M=.587/> ගණදුමෙ। <b>සූරෙ</b> සූරියෙ। <b>කොණෙ</b> විදිසායං। <b>හයෙ</b> තුරඞ්ගෙ ච <b>අස්සො। ඛන්ධෙ</b> භුජසිරෙ। <b>අච්චි</b>සද්දො <b>ජාලායං</b> අග්ගිජාලායං। <b>අංසුම්හි</b> තස්ස, අඤ්ඤෙසඤ්ච අංසුම්හි වත්තති। සො ච <b>නො පුමෙ</b> පුල්ලිඞ්ගෙ න වත්තති।
bod:1103:<b>අභාව</b>සද්දො <b>නාසෙ</b> විජ්ජමානස්ස නාසෙ। <b>අසත්ත</b>සද්දො අවිජ්ජමානත්ථෙ වත්තති। <b>භුත්ති</b> භුඤ්ජනක්රියා। <b>පාණෙ</b> ආයුම්හි <b>ජීවං। ජනෙ</b> පාණවති <b>ජීවො।</b>
bod:1104:<b>ඡදනෙ</b> ගහාදීනං ඡදනෙ। <b>රාසි</b> පුඤ්ජො, සහධම්මීනං ගණො ච।
gax:“නිකායො නිලයෙ ලක්ඛ්යෙ, සංහතානං සමුච්චයෙ।
gae:එකත්ථ භාජිනි වසෙ, පරමත්තනි වුච්චතෙ”ති॥ –
bod:<b>වොපාලිතො। යජනෙ</b> දෙවපූජායං। <b>අච්චනෙ</b> පූජාමත්තෙ। <b>දික්ඛ</b> මුණ්ඩියොපනයනනියමබ්බතාදෙසෙසු।
bod:1105:කරණං <pb M=.588/> කාරො, සො එව <b>කාරිකා,</b> ක්රියා, සකත්ථෙ ණිකො। පජ්ජෙපි සොයෙවත්ථො। <b>චිහනෙ</b> ලක්ඛණෙ। <b>ථීරජෙ</b> ඉත්ථීනං උතුම්හි। <b>පුප්ඵෙ</b> සුමනෙ। <b>වානරෙ</b> මක්කටෙ।
bod:1106:<b>අධරෙ</b> දන්තාවරණෙ। <b>ඛරභෙ</b> “ක-ල-අඋ”ඉති ඛ්යාතෙ। ලොභපුග්ගලෙපි <b>ලුද්ධො। ආවිලෙ</b> අනච්ඡෙ।
bod:1107:<b>චරම්හි</b> ගුත්තපුරිසෙ।
bod:1108:හාසො ච ගන්ධො ච <b>හාසගන්ධා,</b> තෙසු। <b>ගන්ධො</b>ත්ර දූරගාමී। කල්යාණෙපි <b>චාරු। ඛල</b> චලනෙ, සඤ්චයෙ ච, තො, <b>ඛලිතො।</b>
bod:1109:<b>වක්කලෙ</b> <pb M=.589/> රුක්ඛත්තචෙ। <b>අධිරොහෙ</b> ආරොහනක්රියායං। <b>වත්ථන්තරං</b> විචිත්තරූපං වත්ථං, යං චීනදෙසෙ සඤ්ජාතං।
bod:1110:<b>පටිහාරෙ</b> “ඩ-ගා”ඉති ඛ්යාතෙ। <b>මුඛෙ</b> භත්තාදීනං පවෙසනට්ඨානෙ। <b>පෙතෙ</b> පරලොකං ගතෙ। <b>අපරණ්ණං</b> මුග්ගාදි। <b>කාලො</b> තිංසරත්තිදිවපරිච්ඡින්නො।
bod:1111:<b>දොසෙ</b> කොධෙ। <b>ඝාතෙ</b> මාරණෙ। <b>මිගාදො</b> චතුප්පදෙ। <b>ඡගලෙ</b> අජෙ। <b>අරූපෙ</b> ඵස්සාදිකෙ। <b>අව්හයෙ</b> සඤ්ඤායං। <b>දරථෙ</b> කායචිත්තසම්භූතෙ සන්තාපෙ। <b>භීති</b> භයං।
bod:1112:<b>භාරෙ</b> ඛන්ධභාරාදිකෙ। <b>සුජා</b>සද්දො <b>දබ්බියං</b> කටච්ඡුයං, <b>ඉන්දජායායං</b> සක්කස්ස භරියායඤ්ච। <b>විහායසෙ</b> ආකාසෙ।
bod:1113:<b>මණිකෙ</b> <pb M=.590/> මහති උදකභාජනෙ। <b>රතනෙ</b> අස්මවිකාරෙ රතනසාමඤ්ඤෙ। <b>සෙලො</b> චන්දනපබ්බතො। <b>ආරාමෙ</b> පුප්ඵාරාමාදිආරාමෙ।
bod:“මලයො දෙසෙ සෙලඞ්ගපබ්බතන්තරෙ, මලයාතිවුතායඤ්චා”ති <b>වොපාලිතො। අඞ්කො</b> චිහනං।
bod:1114:<b>සප්පිම්හි</b> ඝතෙ, තදඤ්ඤෙ හොතබ්බෙ ච <b>හවි।</b>
bod:“රහසි ච විචාරෙ ච, විවෙකො ජලදොණිය”න්ති <b>වොපාලිතො।</b>
bod:1115:<b>පවාහෙ</b> ජලප්පවාහෙ।
bod:“වෙගො ජවෙ පවාහෙ ච, මහාකාලඵලෙපි චෙ”ති <n>මෙදිනීකොස 3.24</n> <b>වොපාලිතො। ඛිලෙ</b> අණුඛාණුම්හි। <b>කණෙ</b> අප්පෙ।
bod:1116:<b>නෙත්තන්තෙ</b> <pb M=.591/> චක්ඛුකොණෙ। <b>චිත්තකෙ</b> තිලකෙ।
bod:“අපාඞ්ගං අඞ්ගහීනෙ ච, නෙත්තන්තෙ තිලකෙපි චෙ”ති <n>මෙදිනීකොස 3.28</n> <b>වොපාලිතො। මුත්තාගුණෙ</b> සුත්තබන්ධමුත්තායං। ගහණං <b>ගාහො,</b> තස්මිං। <b>මකුළෙ</b> අපුප්ඵිතෙ। <b>රසෙ</b> ලොණරසෙ।
bod:1117:අගො, නගො චාති ද්වෙ අභිධානානි සෙලරුක්ඛෙසු වත්තන්ති। <b>ස්වප්පෙ</b> සුට්ඨු අප්පෙ, අප්පතරෙත්යත්ථො। <b>අවධාරණෙ</b> “නමනමත්ත”න්ත්යාදීසු। <b>අච්චනෙ</b> පූජායං।
bod:1118:<b>ඡිද්දෙ</b> දොසෙ। <b>ඔතරණං</b> ජලතිත්ථාදීසු අවතරණං। <b>අය්යකෙ</b> පිතුපිතරි।
bod:1119:<b>රුක්ඛෙ</b> <pb M=.592/> ඛග්ගඵලෙ। <b>සුනෙ</b> සුනඛෙ। <b>ගන්ධෙ</b> අධිවාසනගන්ධෙ।
bod:1120:<b>කොණෙ</b> අස්සෙ। <b>සවනෙ</b> සොතෙ। <b>පන්තියං</b> වීථියං। <b>භාග්යං</b> පුඤ්ඤං। <b>එකදෙසො</b> තතියභාගාදි। <b>අජපාලකෙ</b> පොක්ඛරෙ। “කුට්ඨං රොගෙ සුගන්ධෙ චා”ති <b>වොපාලිතො।</b>
bod:1121:<b>සෙනාසනෙ</b> විහාරාදිකෙ। <b>සෙනෙ</b> පීඨාදිකෙ। <b>චුන්දභණ්ඩම්හි</b> චුන්දානං උපකරණෙ। “භමො’ම්බුනිග්ගමෙ භණ්ඩි, චුන්දාඛ්යෙ සිප්පියන්තකෙ”ති <b>නානත්ථසඞ්ගහෙ</b> වොපාලිතො। <b>අංසු</b>සද්දො වත්ථාදීනං ලොමෙ, <b>කරෙ</b> කිරණමත්තෙ ච। <b>අබ්යයෙ ප</b>කාරාදිකෙ।
bod:1122:<b>ඛජ්ජන්තරෙ</b> <pb M=.593/> සූකරවච්චසණ්ඨානෙ ධඤ්ඤවිකාරෙ। <b>දිසෙ</b> රිපුම්හි। <b>පති</b> ධවො। <b>අරියො</b> අධිපති।
bod:1123:<b>රාගෙ</b> කසායාදිකෙ රාගෙ।
bod:“රඞ්ගො දානෙ ඛලෙ රාගෙ, තච්ඡෙ රඞ්ගං තිපුම්හි චෙ”ති <b>වොපාලිතො। පෙය්යෙ</b> උදකාදිකෙ। <b>පීතියං</b> පිවනක්රියායං। “රක්ඛණෙ පීතියං පාන”න්ති <b>වොපාලිතො। ඉණෙ,</b> උක්ඛෙපනෙ ච <b>උද්ධාරො। උම්මාරෙ</b> ද්වාරුම්මාරෙ। <b>එළක</b>සද්දස්ස අජස්සාපි වාචකත්තා “එළකො අජෙ”ති වුත්තං।
bod:1124:පහරණං <b>පහාරො,</b> පොථනං। පහරති එත්ථාති <b>පහාරො,</b> යාමො, <b>හායනො</b> සංවච්ඡරො। <b>කුණ්ඩිකායං</b> “කයා”ඉති ඛ්යාතායං। <b>ආළ්හකෙ</b> චතුපත්ථප්පමාණෙ। <b>භුසම්හි</b> තණ්ඩුලත්තචෙ।
bod:1125:<b>ආවාටෙ</b> <pb M=.594/> කූපෙ। <b>චයෙ</b> සමූහෙ ච। <b>කාසු</b> සා, කාරණෙ, රහසි ච <b>උපනිසා।</b>
bod:“භවෙ උපනිසා ධම්මෙ, වෙදන්තෙපි රහස්යම්පී”ති <b>වොපාලිතො। පොටගලෙ</b> “ඵො-ඛා”ඉති ඛ්යාතෙ। <b>ගුණෙතරෙ</b> අවජ්ජෙ।
bod:1126:<b>යුත්තෙ</b> “අට්ටං විනිච්ඡිනාතී”ත්යාදීසු। <b>අට්ටාලෙ</b> “ගොපුරට්ටෙහි සංයුත්ත”මිච්චාදීසු। <b>අට්ටිතෙ</b> “අට්ටස්සරංකරොතී”ත්යාදීසු। <b>අට්ට</b> අභියොගෙ, <b>අට්ට</b> අතික්කමහිංසාසූති ධාත්වත්ථො। <b>කානනෙ</b> වනෙ। <b>උප්පත්තියං</b> ජනනෙ, විහායසාගමනෙ ච।
bod:1127:<b>ලාමකෙ</b> නිහීනෙ। <b>ඛන්ධෙ</b> රූපාදිකෙ। <b>මූලං</b> මූලධනං। <b>උපදා</b> පහෙණකං। අවත්ථායං, පටස්ස අන්තෙ ච <b>දසා। ඝාතො</b> මාරණං।
bod:1128:<b>ගබ්බෙ</b> <pb M=.595/> මානෙ। <b>ඝටනං</b> සිලෙසකරණං। <b>රාසි</b> පුඤ්ජො, එතෙසු <b>ඝට</b>සද්දො। <b>අභිහාරෙ</b> පූජායං। <b>බන්ධනෙ</b> “පාකාරචයො”ත්යාදීසු।
bod:1129:<b>ථොකෙ</b> අප්පකෙ। දානෙ, හානියඤ්ච <b>චාගො।</b> ගීවා, ගලො චාති ද්වෙ අභිධානානි ඉණෙ සියුං। “ඉණෙ ගීවා ගලෙපි චා”තිපි පාඨො। <b>ගලෙ</b> කණ්ඨෙ।
bod:1130:දණ්ඩෙපි <b>සාහසං। පටෙ</b> වත්ථවිසෙසෙ <b>භඞ්ගං।</b> සාණාදිකෙ මිස්සිත්වා කතඤ්හි වත්ථං “භඞ්ග”න්ති වුත්තං। <b>ඡවකෙ</b> කළෙවරෙ।
bod:1131:<b>අනඞ්ගෙ</b> මාරෙ। <b>දුමෙ</b> කරහාටකෙ।
bod:“මදනො <pb M=.596/> මාරධුත්තර-වසන්තදුමසිත්ථකෙ”ති <b>වොපාලිතො। පමාතරි</b> මාතුමාතරි। <b>වෙඨෙ</b> උණ්හීසෙ ච <b>වෙඨනං।</b>
bod:1132:<b>තණ්ඩුලෙය්යෙ</b> තිලඵලසාකෙ। <b>අය්යෙ</b> සාමිනි। <b>මුත්ති</b> මුච්චනං।
bod:1133:<b>අඞ්කෙ</b> ලක්ඛණෙ। <b>ආකාරෙ</b> සීසචලනාදිකෙ। <b>වප්පෙ</b> වප්පනීයබීජෙ। <b>තටෙ</b> තීරෙ ච <b>වප්පො,</b> පාකාරමූලෙ, නෙත්තජලෙ, උසුමෙ ච <b>වප්පො।</b> අනුඤ්ඤායං, වොහාරෙ ච <b>සම්මුති</b>සද්දො। <b>අක්ඛත</b>සද්දො <b>ලාජාසු</b> ධඤ්ඤවිකතීසු නපුංසකෙ।
bod:1134:<b>යාගෙ</b> දෙවපූජායං, සදාදානෙ ච <b>සත්රං। සසු</b> හිංසායං, ත්රණ, <b>සත්රං।</b> ඔසධිම්හි, චන්දෙ ච <b>සොමො।</b>
gax:“සොමො කුවෙරෙ පිතුදෙවතායං,
gax:වසුප්පභෙදෙ වසුධාකරෙ ච।
gax:දිබ්බොසධිසාමලතාසමීර-
gae:කප්පූරනීරෙසු ච වානරෙ චා”ති॥ –
bod:<b>වොපාලිතො <pb M=.597/>। යුගගෙහඞ්ගෙ</b>ති පුබ්බාපරායාමවසෙන ථම්භානං උපරි ඨපිතෙ යුගභූතෙ ගෙහාවයවෙ। දක්ඛිණුත්තරායාමවසෙන ඨපිතෙ ගෙහඞ්ගෙ <b>සඞ්ඝාටො।</b>
cen:ගාථාපාදවණ්ණනා නිට්ඨිතා।
cen:අනෙකත්ථවග්ගවණ්ණනා නිට්ඨිතා।
tit:4:අබ්යයවග්ගවණ්ණනා
bod:1136-1137:<b>චිරස්සා</b>දයො චත්තාරො චිරත්ථකා। චිරාය, චිරා චාත්ර। <b>සහා</b>දයොපි චත්තාරො සහත්ථා। <b>පුනප්පුන</b>මාදයො පඤ්ච පුනප්පුනත්ථා। <b>විනා</b>දයො පඤ්ච වජ්ජනත්ථා।
bod:1138:බලවං <pb M=.598/> සුට්ඨු අතීව කිමුත සු අති එතෙ ඡ අතිසයත්ථෙ। පසංසායඤ්ච <b>සුට්ඨු।</b> පඤ්හෙපි <b>කිමුත।</b> ආහො කිං කිමු උදාහු කිමුත උද එතෙ ඡ <b>විකප්පෙ</b> විතක්කෙ। තත්ර <b>ආහො</b>සද්දො දීඝාදි। “දිට්ඨො ආහො උදාහු ච, විකප්පත්ථෙ විභාවනෙ”ති හි <b>භාගුරි।</b> ඛාණුරයමාහො පුරිසො। <b>රුද්දො</b> තු රස්සාදිමාහ “ඉස්සරෙප්යධිකෙපි ච, විකප්පෙවිම්හයෙප්යහො”ති। <b>කිමු</b>සද්දො රස්සන්තො। කිමායං ඛාණු, කිමු පුරිසො। <b>උද</b>සද්දො රස්සාදි। ධූමොයමොද කාපොතං, සමූහත්ථෙ ණො। <b>කිඤ්ච</b>සද්දොපි විකප්පෙ। <b>කිමුත</b>සද්දො අතිසයෙති වුත්තො।
bod:1139:භො අරෙ අම්භො හම්භො රෙ ජෙ අඞ්ග ආවුසො හෙ හරෙ එතෙ දස අව්හානෙ। <b>හං හො</b>සද්දාප්යත්ර। කථං කිංසු නනු කච්චි නු කිං එතෙ ඡ <b>සමා</b> සමානත්ථා।
bod:1140:අධුනා, එතරහි, ඉදානි, සම්පති චාති චත්තාරො <b>ඉදානී</b>ත්යත්ථෙ। අඤ්ඤදත්ථු තග්ඝ සසක්කං අද්ධා කාමං ජාතු වෙ හවෙ එතෙ අට්ඨ <b>එකංසෙ</b> එකංසත්ථෙ।
bod:1141:<b>යාවතා</b>දයො <pb M=.599/> සත්ත පරිච්ඡෙදවාචකා। තත්ර යාවතා, යාවාති ද්වෙ අනියමපරිච්ඡෙදත්ථවාචකා। තාවතා, තාව, එත්තාවතාති නියමපරිච්ඡෙදත්ථවාචකා। කිත්තාවතා, කීවෙති පරිච්ඡෙදපුච්ඡනත්ථවාචකා।
bod:1142-1143:යථා තථා යථෙව එවං යථානාම යථාහි සෙය්යථාපි එවමෙවං වා තථෙව යථාපි එවම්පි සෙය්යථාපි නාම යථරිව යථා ච විය තථරිව ඉච්චෙතෙ සත්තරස <b>පටිභාගත්ථෙ</b> සදිසත්ථෙ භවන්ති।
bod:1144:සං, සාමං, සයඤ්චෙති තයො සයමිච්චත්ථෙ। ආම සාහු ලහු ඔපායිකං පතිරූපං සාධු එවං එතෙ සත්ත සම්පටිච්ඡනත්ථෙ। ආමන්තාප්යත්ර।
bod:1145:<b>ය</b>මාදයො <pb M=.600/> ඡ කාරණත්ථෙසියුං। <b>චන</b>සද්දො, චිසද්දො චාති ද්වෙ <b>අසාකල්යෙ</b> අසකලත්ථෙ। කදාචනං, කදාචීත්යාදි පයොගො। <b>මුධා</b>සද්දො <b>නිප්ඵලෙ</b> ඵලරහිතෙ, නිප්පයොජනෙත්යත්ථො। අමූලෙපි ච <b>මුධා।</b>
bod:1146:<b>ජාතු</b>සද්දො එකංසෙපි। සබ්බතො, සමන්තතො, පරිතො, සමන්තා චාති චත්තාරො තුල්යත්ථා।
bod:1147:න අ නො මා අලං නහි ඉච්චෙතෙ ඡ නිසෙධෙ। චෙ, සචෙ, යදීති තයො යද්යත්ථෙ। <b>සද්ධං</b>සද්දො අනුකූලත්ථෙ। නත්තං දොසො ච රජනීයමිච්චත්ථෙ। <b>දිවා</b>සද්දො <b>අහෙ</b> අහනීත්යත්ථෙ।
bod:1148:ඊසං <pb M=.601/>, කිඤ්චි, මනං ඉච්චෙතෙ අප්පත්ථෙ। <b>අතක්කිතෙ</b> අවිතක්කිතෙ। බලක්කාරෙ තු <b>සාහසං।</b> අග්ගතො, පුරතො ච පුරෙඉච්චත්ථෙ। <b>පෙච්ච අමුත්ර</b>සද්දා භවන්තරෙ।
bod:1149:අහො ච හි චාති එතෙ විම්හයෙ। විකප්පෙපි <b>අහො।</b> සම්මොදෙපි හි। <b>තුණ්හී</b>සද්දො <b>මොනෙ</b> අභාසනෙ। ආවි, පාතු ච පාකටත්ථෙ। <b>සජ්ජු සපදි</b>සද්දා තඞ්ඛණෙත්යත්ථෙ।
bod:1150:සුදං ඛො අස්සු යග්ඝෙ වෙ <b>හාදයො</b> හකාරාදයො ච පදපූරණෙ සියුං। අන්තරෙන, අන්තරා, අන්තො චාති එතෙ අබ්භන්තරෙඉච්චත්ථෙ। අවස්සං, නූන ච නිච්ඡයත්ථෙ।
bod:1151:<b>සං</b>සද්දො <b>දිට්ඨා</b>සද්දො ආනන්දත්ථෙ। සමුපජො, සංප්යත්ර। <b>කාමප්පවෙදනෙ</b> ඉච්ඡාය අක්ඛානෙ කච්චි ජීවති තෙ මාතා <pb M=.602/>, මමෙදමභිමතමිච්චත්ථෙ। <b>උසූයොපගමෙ</b> උසූයාපුබ්බකෙ උපගමෙ।
bod:“කාමානුමතියං කාමො,
bod:උසූයොපගමෙපි චා”ති <b>රුද්දො।</b>
bod:උසූයොපගමානුඤ්ඤාණෙපිචායං අත්ථො දිස්සතෙ।
bod:1152-1153:<b>යථාත්ත</b>න්ති සච්චං। තථස්ස අනතික්කමො <b>යථාතථං,</b> යථාත්ථෙ අබ්යයීභාවො। <b>තථ</b>සද්දොයං <b>භූත</b>පරියායො। <b>සදා</b>සද්දො, <b>සනං</b>සද්දො චාති නිච්චෙ। <b>සන</b>සද්දොප්යත්ර। පායො, බාහුල්යඤ්ච සමා। පඤ්චකං බාහ්යෙ। <b>සණිකං</b>සද්දො අසීඝෙ।
bod:1154:සම්මා, සුට්ඨූති ද්වෙ අභිධානානි।
bod:1155:<b>සායං සායෙ</b> <pb M=.603/> සායන්හෙ। <b>අත්රාහෙ</b>ති ඉමස්මිං අහනි <b>අජ්ජ</b>සද්දො।
bod:1156:<b>යත්ථා</b>දයො තයො අනියමට්ඨානාදිවාචකා। <b>තත්ථා</b>දයො නියමට්ඨානාදිවාචකා।
bod:1157:සම්මුඛා, ආවි, පාතු ච සමානත්ථා।
bod:1158:<b>අප්පෙවා</b>දයො තයො සංසයත්ථම්හි। <b>ඉති ඉත්ථං එවං</b>සද්දා නිදස්සනෙ වත්තන්ති। <b>කථඤ්චි</b>සද්දො කිච්ඡත්ථෙ।
bod:1159:<b>ඛෙදො</b> <pb M=.604/> ඛින්නතා। පච්චක්ඛෙ <b>සච්ඡි</b>සද්දො। ථිරෙ, අවධාරණෙ ච <b>ධුවං। තිරො තිරියං</b>සද්දා සමා। <b>දුට්ඨුකු</b>සද්දා කුච්ඡායං।
bod:1160:ආසිට්ඨත්ථම්හි <b>සුවත්ථි। ධි</b>සද්දො නින්දායං। <b>කුහිඤ්චනා</b>දයො සත්ත ඨානාදිපුච්ඡනත්ථා।
bod:1161:ඉහ ඉධ අත්ර එත්ථ අත්ථ එතෙ ඔකාසත්ථාදිවාචකා। සබ්බස්මිං කාලාදිකෙ <b>සබ්බත්රා</b>දිද්වයං। කිස්මිං කාලෙ <b>කදා।</b> කස්මිං කාලෙ <b>කුදාචනං।</b>
bod:1162-1163:විභත්යන්තනාමසරාඛ්යාතපතිරූපකෙ අබ්යයෙ දස්සෙත්වා තදඤ්ඤභාවෙ අබ්යයෙ දස්සෙතුමාහ <b>“ආදිකම්මෙ”</b>ඉච්චාදි। තත්ර විභත්යන්තපතිරූපකං යථා – “චිරස්සං, චිරං <pb M=.605/>, චිරෙනි”ච්චාදි। නාමපතිරූපකං යථා – “ආම, සාහු, ලහු, ඔපායික”මිච්චාදි। සරපතිරූපකං යථා – “අ”ඉච්චාදි। ආඛ්යාතපතිරූපකං යථා – “අත්ථි”ඉච්චාදි।
bod:<b>සම්භවො</b> පභවො। <b>උදිණ්ණෙ</b> පවුද්ධෙ වඩ්ඪනෙ। <b>තිස</b> පීණනෙ,ති, <b>තිත්ති। නියොගෙ</b> නියොජනෙ। <b>අග්ගෙ</b> උත්තමෙ। <b>තප්පරෙ</b> තප්පධානෙ। <b>සඞ්ගෙ</b> ලග්ගනෙ। <b>පකාරෙ</b> සදිසෙ, භෙදෙ වා। <b>අන්තොභාවෙ</b> පක්ඛිත්තෙ। <b>වියොගෙ</b> පවාසෙ। <b>අවයවෙ</b> පදෙසෙ। <b>ධිතියං</b> වීරියෙ පධානෙ। එතෙ චත්ථා ධාතුසංයොගත්ථා වා නාමසංයොගත්ථා වා භවන්ති। අසංයොගස්ස පන නාමපදස්ස අත්ථො “පො සියා පරමත්ථස්මිං, පාතු වාතෙසු පා භවෙ”ති <b>එකක්ඛරකොසෙ</b> <n>එකක්ඛරකොස 73 ගාථා</n> වුත්තො।
bod:1164:<b>වික්කමො</b> පධානං।
bod:1165-1167:<b>සන්යාසෙ</b> නික්ඛිත්තෙ। <b>මොක්ඛො</b> නිබ්බානං। <b>රාසි</b> නිකරො। <b>ගෙහෙ</b> නිලයෙ। <b>ආදෙසො</b> ආචික්ඛනං। <b>උපමාය</b> සන්නිභෙ। <b>අච්චයො</b> අතික්කමො। <b>සාමීප්යෙ</b> සමීපභාවෙ <pb M=.606/>। <b>උපරති</b> උපසමො। <b>නීහරණං</b> අපනයනං। <b>ආවරණං</b> නීවරණං <n>ආහරණං ගහණං (ක॰)</n>।
bod:1168:<b>උද්ධකම්මෙ</b> උය්යානෙ। <b>වියොගෙ</b> උප්පාසිතෙ। <b>අත්ථලාභො</b> උප්පත්ති। <b>පබලත්තෙ</b> මහාබහලත්තෙ। <b>දක්ඛග්ගතාසූ</b>ති දක්ඛභාවෙ, අග්ගභාවෙ ච। සත්තියං, <b>මොක්ඛෙ</b> නිබ්බානෙ ච।
bod:1169:දු ච අභාවෙ දුස්සීලො, දුප්පඤ්ඤො। <b>අසමිද්ධියං</b> දුබ්භික්ඛං। <b>අනන්දනං</b> අමොදනං।
bod:1170:<b>සමන්තත්තසමිද්ධීසූ</b>ති සමන්තභාවෙ, සමිද්ධියඤ්ච। <b>සඞ්ගතෙ</b> සහිතෙ। <b>විධානෙ</b> කරණෙ। <b>පභවො</b> සම්භවො। <b>පුනප්පුනක්රියා</b> පුනප්පුනකරණං।
bod:1171-1172:<b>අතිසයො</b> අත්ර අධිමත්තං। <b>භුසත්ථො</b> සමන්තත්ථො, තෙන <b>සමන්ත</b> පරියායොපි <b>භුස</b>සද්දො අත්ථීති වෙදිතබ්බො। <b>ඉස්සරියො</b> පභූති। <b>අච්චයෙ</b> අතික්කමෙ। <b>කලහෙ</b> <pb M=.607/> විග්ගහෙ। <b>භාසෙ</b> කථනෙ, “භාසායා”තිපි පාඨො। <b>කුච්ඡනෙ</b> කුච්ඡායං। <b>අනභිමුඛත්ථෙ</b> විමුඛො। <b>මොහො</b> විමති। <b>පධානෙ</b> විසිට්ඨෙ। <b>දක්ඛතා</b> ඡෙකතා। <b>ඛෙදෙ</b> පරිස්සමෙ।
bod:1173:<b>ජානනෙ</b> අවගතෙ। <b>අධොභාගෙ</b> අවංසිරෙ। <b>අනිච්ඡයෙ</b> අනිණ්ණයෙ। <b>පරිභවෙ</b> අවඤ්ඤාතෙ। දෙසො ච බ්යාපනඤ්ච හානි චාති ද්වන්දො। <b>වචොක්රියාය</b> වචනක්රියායං। <b>ථෙය්යෙ</b> චොරියෙ। අඤ්ඤාණෙ ච පත්තිආදිකෙ ච।
bod:1174:පච්ඡාත්ථෙ අනුචරො। භුසත්ථෙ අනුග්ගතො। සදිසෙ අනුරූපො। අනුවත්තියං අන්වෙති। හීනෙ අනු සාරිපුත්තං පඤ්ඤවන්තො। තතියත්ථෙ නදිමන්වවසිතා බාරාණසී। දෙසෙ, ලක්ඛණෙ, විච්ඡායං, ඉත්ථම්භූතෙ, භාගාදිකෙ ච <b>අනු।</b> ලක්ඛණෙ රුක්ඛ’මනු විජ්ජොතතෙ චන්දො। විච්ඡායං රුක්ඛං රුක්ඛමනු තිට්ඨති। ඉත්ථම්භූතෙ සාධු දෙවදත්තො මාතර’මනු। භාගෙ යදෙත්ථ මං අනු සියා।
bod:1175:ආලිඞ්ගනෙ <pb M=.608/> පරිස්සජති। දොසක්ඛානෙ පරිභාසෙත්වා। නිවාසනෙ වත්ථං පරිදහිත්වා। <b>අවඤ්ඤො</b> පරිභවො। ආධාරෙ භොජනෙ සොකෙ බ්යාපනෙ। <b>තත්වෙ</b> සභාවෙ। <b>ලක්ඛණාදො</b> ලක්ඛණවිච්ඡාඉත්ථම්භූතභාගෙ।
bod:1176:විසිට්ඨෙ අභිධම්මො। උද්ධකම්මෙ සාරුප්පෙ වුද්ධියං පූජායං අධිකෙ। කුලෙ අභිජනො। අසච්චෙ ලක්ඛණාදිම්හි චතුබ්බිධෙ <n>‘අභිරභාගෙ (පා.1.4.91)’ ති අභිස්ස භාගවජ්ජිතෙසු ලක්ඛණාදීසු කම්මප්පවචනීයසඤ්ඤා වුත්තා (රූපසිද්ධි-කාරකතණ්ඩෙ)</n>।
bod:1177:අධිකෙ ඉස්සරෙ <b>පාඨෙ</b> උච්චාරණෙ, අධිට්ඨානෙ පාපුණනෙ නිච්ඡයෙ උපරිභාගාදිකෙ <b>භටනෙ</b> භත්තියං විසෙසනෙ ච <b>අධි।</b>
bod:1178-1179:<b>වාමාදානෙ</b> <pb M=.609/> ඉති පාඨෙ වාමෙ පටිලොමෙ, ආදානෙ ගහණෙ। වාචාදානෙ පච්චස්සොසි। <b>පටිනිධිම්හි</b> මුඛ්යසදිසෙ බුද්ධස්මා පති। <b>පටිබාධෙ</b> නිවත්තනෙ। <b>පටිච්චත්ථෙ</b> “පටිච්චා”ති පදස්ස අත්ථෙ। <b>ලක්ඛණාදිකෙ</b> චතුබ්බිධෙ।
bod:1180-1181:සමීපෙ ආදිකම්මනි මරියාදෙ උද්ධකම්මනි ඉච්ඡායං බන්ධනෙ අභිවිධිම්හි ච <b>ආ।</b> කිච්ඡෙ ඊසත්ථෙ නිවත්තියඤ්ච අප්පසාදෙ ආසීසනෙ සරණෙ වාක්යසරණෙ <b>ආ</b> එවං අනුස්සරං। පතිට්ඨායං, විම්හයාදීසු ච <b>ආ।</b>
bod:1182:<b>භූතභාවෙ</b> <pb M=.610/> අතීතො।
bod:1183:<b>සම්භාවනෙ</b> අපි දිබ්බෙසු කාමෙසු, රතිං සො නාධිගච්ඡති <n>ධ॰ ප॰ 187</n>। <b>සම්භාවන</b>මධිකත්ථවචනෙන අඤ්ඤත්ර සත්තියා අවිඝාතො। <b>සංවරණෙ</b> අපිධානං।
bod:1184-1185:<b>අපගතො</b> අපෙතො। <b>උපපත්තියං</b> යුත්තියං උපෙක්ඛා। <b>ආධික්යෙ</b> උපඛාරියං දොණො। <b>පුබ්බකම්මනි</b> බුද්ධොපක්කමං කිලෙසච්ඡෙදො। <b>ගය්හාකාරෙ</b> පච්චුපට්ඨානං। <b>උපරිත්තෙ</b> උපරිභාවෙ උපපන්නො। <b>අනසනෙ</b> උපවාසො।
bod:1186:<b>උපදෙසෙ</b> <pb M=.611/> එවං තෙ අභික්කමිතබ්බං, එවං තෙ පටික්කමිතබ්බං। <b>වචනපටිග්ගාහෙ</b> එවං හොතු। <b>ඉදමත්ථෙ ඉදං</b>සද්දස්ස අත්ථෙ।
bod:1187:<b>සමුච්චයෙ</b> කෙවලසමුච්චයෙ –
gax:චීවරං පිණ්ඩපාතඤ්ච, පච්චයං සයනාසනං।
gae:අදාසි උජුභූතෙසු, විප්පසන්නෙන චෙතසා <n>ජා॰ 2.22.551</n>॥
bod:<b>සමාහාරෙ</b> චක්ඛු ච සොතඤ්ච චක්ඛුසොතං। <b>අන්වාචයො</b> එකං පධානභාවෙන වත්වා ඉතරස්ස අප්පධානභාවෙන වචනං, තස්මිං। සීලං රක්ඛාහි, දානඤ්ච දෙහි। <b>ඉතරීතරෙ</b> සමණො ච බ්රාහ්මණො ච සමණබ්රාහ්මණා। තත්ර කෙවලසමුච්චයො ච අන්වාචයො ච සමාසෙ නත්ථි, ඉතරද්වයං සමාසෙයෙව।
bod:1188:<b>පකාරො</b> තුල්යො, භෙදො ච। <b>පදත්ථස්ස විපල්ලාසෙ</b> ගොති අයමාහෙති। <b>සමාපනෙ</b> ඉච්ඡිතස්ස පදස්ස පරිනිට්ඨාපනෙ।
bod:1189:පජ්ජං <pb M=.612/> <b>වා</b>සද්දස්සත්ථෙ। වවත්ථිතවිභාසායං වා පරො අසරූපා। <b>විඅව</b>පුබ්බො <b>ඨා</b> ගතිනිවත්තියං, තො, <b>ඨා</b>තිස්ස ථො, අසරූපද්විත්තඤ්ච। වවත්ථිතා නියමිතා විභාසා <b>වවත්ථිතවිභාසා।</b> අවස්සග්ගෙති <b>අව</b>පුබ්බො <b>සජ</b> විස්සජ්ජනාලිඞ්ගනනිම්මානෙසු।
bod:1190:<b>භූසනෙ</b> අලඞ්කාරෙ। <b>වාරණෙ</b> නිවාරණෙ। <b>පරියත්ති</b> පරියාපුණනතා, යුත්තත්ථෙපි <b>අලං। අථො අථ</b>සද්දා අනන්තරාදීසු චතූසු අත්ථෙසු සියුං।
bod:1191:පසංසාදීසු තීසු। <b>ස්වීකාරෙ</b> පටිඤ්ඤාණෙ। <b>ආදි</b>නා පකාසත්ථසම්භාබ්යාකොධාදිකෙ චත්ථෙ නාමසද්දො। අවධාරණමෙවත්ථො।
bod:1192:<b>අනුඤ්ඤා</b> අනුමති। <b>සන්තානං</b> අනුනයො। <b>ආලපනං</b> සම්බොධනං। <b>වත</b>සද්දො එකංසෙ <b>දයායං</b> කරුණායං <b>හාසෙ</b> <pb M=.613/> පහාසෙ <b>ඛෙදෙ</b> පරිස්සමෙ ආලපනෙ <b>විම්හයෙ</b> අච්ඡරියෙ ච සියා।
bod:1193:<b>වාක්යාරම්භෙ</b> “හන්ද වදාමි තෙ”ති। <b>විසාදෙ</b> ඛෙදෙ। <b>යාව තාව තූ</b>ති <b>යාවතාව</b>සද්දා <b>සාකල්යෙ</b> නිරවසෙසෙ। යාවදත්ථං තාව ගහිතං। <b>මානෙ</b> පමාණෙ। “යාව පමාණමරියාදා-වධාරණත්ථකං මත”මිති <b>භාගුරි। අවධිම්හි</b> පරිච්ඡින්නෙ।
bod:1194:<b>පුරත්ථා</b>සද්දො <b>පාචියං</b> දිසායං ඉච්චත්ථෙ, <b>පුරත්ථෙ</b> වක්ඛමානෙ, <b>අග්ගතො</b> සමුද්ධෙ ඉච්චත්ථෙ ච <b>පඨමෙපි</b> ආදිම්හි වත්තති। <b>පබන්ධෙ</b> වාක්යරචනායං වාක්යපබන්ධෙ පුරාණාදිකෙ। චිරන්තරෙ අතීතභූතෙ। <b>නිකටෙ</b> සන්නිහිතෙ। <b>ආගාමිකෙ</b> අනාගතෙ।
bod:1195:<b>ඛලු</b>සද්දො නිසෙධෙ <b>වාක්යාලඞ්කාරෙ</b> වාක්යභූසායං <b>අවධාරණෙ එව</b>ත්ථෙ, පසිද්ධියඤ්ච වත්තති। <b>අභිතො</b>සද්දො ආසන්නෙ අභිමුඛෙ උභයතො ඉච්චත්ථෙ <pb M=.614/>, <b>ආදි</b>නා සීඝෙ, සාකල්යෙ ච අත්ථෙ වත්තති। <b>ආසන්නෙ</b> අභිතොයං නදී। <b>අභිමුඛෙ</b> අභිතොව තාතා। <b>උභයතො</b>ඉච්චත්ථෙ අභිතො මග්ගස්ස। <b>සීඝෙ</b> අභිතො අධීයිත්වා। <b>සාකල්යෙ</b> අභිතො වනං දඩ්ඪං।
bod:1196:<b>යද්යපිසද්දත්ථෙ</b> අනුග්ගහණගරහත්ථෙ। <b>එකංසත්ථෙ</b> අවිතථත්ථෙ। අථො <b>පන</b>සද්දො විසෙසස්මිං අත්ථෙ, පදපූරණත්ථෙ ච සියා।
bod:1197:<b>හි</b>සද්දො කාරණාදීසු චතූසු අත්ථෙසු වත්තති। <b>තු</b>සද්දො පන තත්ථ චතූසු අත්ථෙසු මජ්ඣෙ හෙතුවජ්ජෙ තිකෙ අත්ථෙ වත්තති। <b>කු</b>සද්දො පාපෙ ඊසත්ථෙ <b>කුච්ඡනෙ</b> ජිගුච්ඡායඤ්ච।
bod:1198:නුකාරො සංසයෙ, පඤ්හෙ ච। <b>නානා</b>සද්දො අනෙකත්ථෙ, වජ්ජනෙ ච। <b>කිං</b>සද්දො පුච්ඡායං, ජිගුච්ඡායඤ්ච, අබ්යයො। තිලිඞ්ගො ච, නියමෙ තු තිලිඞ්ගොව। <b>වාරිම්හි</b> උදකෙ। <b>මුද්ධනි</b> සීසෙ ච, <b>කං</b> සුඛෙපි, වුත්තඤ්ච <b>නානත්ථසඞ්ගහෙ</b> –
gax:“කො <pb M=.615/> බ්රහ්මත්තානීලක්කෙසු, සමානෙ සබ්බනාමිකෙ।
gae:පාවකෙ ච මයූරෙ ච, සුඛසීසජලෙසු ක”න්ති॥
bod:1199:<b>අමා</b>සද්දො සහත්ථෙ, සමීපත්ථෙ ච, අමාවාසී, අමාගතො ච। <b>පුන</b>සද්දො <b>භෙදෙ</b> විසෙසෙ। <b>අපඨමෙ</b> පුන දදාති। <b>කිර</b>සද්දො <b>අනුස්සවෙ</b> අනුක්කමෙන සවනෙ, අරුචියඤ්ච। <b>උද</b>සද්දො <b>අප්යත්ථෙ</b> පඤ්හෙ। <b>විකප්පනෙ</b> අත්ථන්තරස්ස විකප්පනෙ ච।
bod:1200:<b>පච්ඡා</b>සද්දො <b>පතීචියං</b> දිසායං। <b>චරිමෙ</b> අනාගතෙ කාලෙ। <b>සාමි</b>සද්දො තු <b>අද්ධෙ</b> භාගෙ, <b>ජිගුච්ඡනෙ</b> නින්දායඤ්ච। අද්ධෙ භාගෙ සාමි වුත්තං, ජිගුච්ඡනෙපි තදෙව। <b>පාතු පකාසෙ</b> පකාසනීයෙ, <b>සම්භවෙ</b> උප්පත්තියඤ්ච। <b>මිථො</b>සද්දො අඤ්ඤොඤ්ඤෙඉච්චත්ථෙ, රහොඉච්චත්ථෙ ච।
bod:1201:<b>හා</b>සද්දො ඛෙදෙ, සොකෙ, දුක්ඛෙ ච। <b>අහහ</b>සද්දො ඛෙදෙ, <b>විම්හයෙ</b> අබ්භුතෙ ච। <b>ධි</b>සද්දො හිංසාපනෙ, නින්දායඤ්ච। <b>තිරියං තිරො</b>සද්දා පිධානෙ වත්තන්ති। තිරියං කත්වා කණ්ඩඞ්ගතො, තිරොකත්වා වා।
bod:1202-1203:සඞ්ඛ්යාතාසඞ්ඛ්යාතත්ථානං <pb M=.616/> උපසග්ගනිපාතසඞ්ඛ්යාතානං අබ්යයානං පසිද්ධෙ පචුරප්පයොගෙ එකච්චෙ වා දස්සෙත්වා තදඤ්ඤෙපි සඞ්ඛෙපනයෙන දස්සෙතුමාහ <b>“තුනි”</b>ච්චාදි। එත්ථ ච <b>තුනා</b>දිසද්දෙහි <b>ජ්ජු</b>පරියන්තෙහි තදන්තාව ගහිතා, න හි කෙවලානං එතෙසං අබ්යයභාවො සම්භවති। තස්සත්ථො – <b>තුන</b>පච්චයන්තො ච තථා ත්වාන තවෙ ත්වා තුං ධා සො ථා ක්ඛත්තුං තො ථ ත්ර හිඤ්චනං හිං හං ධි හ <b>ය</b>කාරතො හිංධ ධුනා රහි දානි, <b>කිං</b>ස්මා වො දාචනං දාජ්ජථං ථත්තං ජ්ඣජ්ජුපච්චයන්තො ච අබ්යයීභාවසමාසො ච <b>තුනා</b>දීනං <b>යා</b>දෙසන්තො ච අබ්යයං නාම භවෙති। පයොගො යථා – “කාතුන, කත්වාන, කාතවෙ, කත්වා, කාතුං, සබ්බධා, සබ්බසො, සබ්බථා, චතුක්ඛත්තුං, සබ්බතො, සබ්බත්ථ, සබ්බත්ර, කුහිඤ්චනං, කුහිං, කුහං, සබ්බධි, ඉහ, යහිං, ඉධ, අධුනා, එතරහි, ඉදානි, ක්ව, කුදාචනං, කදා, අජ්ජ, කථං, අඤ්ඤථත්තං, එකජ්ඣං, සජ්ජු, උපනගරං, අන්තොපාසාදං, අභිවන්දිය”ඉච්චාදි। ඉදං පන සබ්බෙසම්පි අබ්යයානං සඞ්ඛෙපලක්ඛණං।
gax:“සදිසං <pb M=.617/> තීසු ලිඞ්ගෙසු, සබ්බාසු ච විභත්තිසු।
gae:වචනෙසු ච සබ්බෙසු, යං න බ්යෙති තදබ්යය”න්ති॥
cen:අබ්යයවග්ගවණ්ණනා නිට්ඨිතා।
bod:ඉති සකලබ්යාකරණමහාවනාසඞ්ගඤාණචාරිනා කවිකුඤ්ජරකෙසරිනා ධීමතා සිරිමහාචතුරඞ්ගබලෙන මහාමච්චෙන විරචිතායං අභිධානප්පදීපිකාවණ්ණනායං සාමඤ්ඤකණ්ඩවණ්ණනා සමත්තා।
sub:නිගමනවණ්ණනා
bod:1:<b>“සග්ගකණ්ඩො චා”</b>ත්යාදිනා අභිධානප්පදීපිකායං කපාලතෙලවට්ටිසදිසෙන කණ්ඩත්තයෙන සමඞ්ගිතා දීපිතා।
bod:2:<b>“තිදිවෙ”</b>ත්යාදිනා තොටකෙන තස්සා පයොජනං කථිතං। තස්සත්ථො – යො නරො කත්තුභූතො <b>තිදිවෙ</b> දෙවලොකෙ, බ්රහ්මලොකෙ ච <b>මහියං</b> මනුස්සලොකෙ, <b>භුජගාවසථෙ</b> නාගලොකෙ චාති එතෙසු තීසු ඨානෙසු සන්නිහිතානං <pb M=.618/> <b>සකලත්ථානං</b> සබ්බෙසං අභිධෙය්යානං <b>සමව්හයස්ස</b> අභිධානස්ස <b>දීපනියං</b> පකාසනියං <b>ඉහ</b> අභිධානප්පදීපිකායං සවනධාරණාදිනා <b>කුසලො</b> ඡෙකො හොති, <b>ස</b> නරො <b>මහාමුනිනො</b> සම්මාසම්බුද්ධස්ස <b>වචනෙ</b> සුත්තාභිධම්මවිනයසඞ්ඛාතෙ වචනෙ <b>පටු</b> ඡෙකො හොති, පටුත්තායෙව <b>මතිමා</b> නාම හොතීති।
bod:3-9:ඉදානි යස්ස රඤ්ඤො විහාරෙ වසිත්වා අයං ගන්ථො විරචිතො, තස්ස නාමගුණනිවාසකරණප්පකාරවිහාරගුණනාමාදීනි දස්සෙත්වා අත්තනො ච නාමගුණෙ දස්සෙතුං සත්ත ගාථා වුත්තා।
bod:තත්ර <pb M=.619/> දුතියා භුජඞ්ගප්පයාතං නාම। තාසං අයං සම්බන්ධාධිප්පායා අත්ථවණ්ණනා – යො <b>පරක්කමභුජො</b> නාම <b>භූපාලො</b> රාජා කාරෙසි, රක්ඛෙසීති ච ඉමිනා සම්බන්ධො। කිංගුණො සො රාජා? <b>ගුණභූසනො</b> සද්ධාදිගුණාලඞ්කාරධරො। <b>තෙජස්සී</b> තෙජොයුත්තො। <b>ජයී</b> අරිජයෙන යුත්තො। <b>කෙසරිවික්කමො</b> කෙසරසීහො විය සූරගුණයුත්තො, වීරියවා ච। ස කත්ථ නිවාසී? සො රාජා <b>ලඞ්කායමාසි</b> ලඞ්කානාමකෙ දීපෙ නිවාසනසීලො। <b>චිරං</b> චිරකාලං <b>විභින්නං</b> තිධා විභින්නං <b>නිකායත්තයස්මිං</b> නිකායත්තයං භික්ඛුසඞ්ඝං <b>සම්මා</b> නයෙන හෙතුනා <b>සමග්ගෙ</b> සමග්ගං කාරෙසි, කාරිතන්තොයං කරොතීති කම්මිකො, තථා <b>සදෙහංව</b> අත්තනො කායං ඉව <b>නිච්චාදරො</b> හුත්වා දීඝකාලං මහග්ඝෙහි <b>ච</b> පච්චයෙහි තං නිකායත්තයං රක්ඛෙසි।
bod:තථා <b>යෙන</b> රඤ්ඤා යථා <b>කිත්තියා</b> අත්තනො සද්ධාදිකිත්තියා කරණභූතාය <b>ලඞ්කා</b> අත්තනො නිවාසනට්ඨානභූතා කම්මභූතා <b>සම්බාධීකතා</b> සඞ්කටීකතා අනොකාසීකතා, තථා විහාරෙහි ගාමෙහි ආරාමෙහි ඛෙත්තෙහි වාපීහි ච ලඞ්කා සම්බාධීකතා।
bod:තථා <b>යස්ස</b> රඤ්ඤො සබ්බකාමදදං අඤ්ඤෙහි අසාධාරණං අනුග්ගහං <b>පත්වා</b> පාපුණනහෙතු අහං <b>විබුධගොචරං</b> පණ්ඩිතවිසයං ගන්ථකාරත්තං පත්තො, <b>තෙන</b> රඤ්ඤා කාරිතෙ පාසාදගොපුරාදිවිභූසිතෙ, <b>සග්ගකණ්ඩෙ</b> දෙවලොකස්ස කණ්ඩසදිසෙ, <b>සතොයාසයස්මිං</b> සාදුසලිලාසයසමන්නාගතෙ, <b>පටිබිම්බිතෙ</b> භගවතො නිවාසනට්ඨානජෙතවනමහාවිහාරස්ස පටිබිම්බභූතෙ, <b>සාධුසම්මතෙ</b> සාධුවිහාරොති සම්මතෙ, සාධූහි වා සම්මතෙ <b>සරොගාමසමූහම්හි</b> සලිලාසයභික්ඛාචාරයුත්තගාමසමූහසමන්නාගතෙ මහාජෙතවනාඛ්යම්හි විහාරෙ <b>වසතා</b> නිවාසං කුබ්බතා <b>සන්තවුත්තිනා</b> සන්තචාරිනා <pb M=.620/> සද්ධම්මට්ඨිතිකාමෙන <b>ධීමතා</b> අතිසයඤාණයුත්තෙන <b>මොග්ගල්ලානෙන</b> සම්මාසම්බුද්ධස්ස දුතියඅග්ගසාවකභූතස්ස ආයස්මතො ඉද්ධිමතො මහාමොග්ගල්ලානස්ස නාමධෙය්යෙන ථෙරෙන එසා අභිධානප්පදීපිකා රචිතාති।
sub:නිගමනකථා
gax:යද්යත්ර <pb M=.621/> දොසොණුපමාණසම්භවො,
gax:ගුණීසු වීධිම්පි තථා විගාහතෙ।
gax:යථා ජලං භොජනම්පි ජන්තුවා,
gae:චතුප්පදො වාප්යචරො කණණ්යපි॥
gax:අසම්පවෙදිදස්සනාය භාසිතෙ,
gax:ගුණො ච දොසො ච සදා විවිජ්ජරෙ।
gax:තතො බුධා මෙ නවධානතා භවං,
gae:ඛමන්තු දොසං ගුණතං නයන්තු වා॥
gax:යො සීහසූරො සිතකුඤ්ජරින්දො,
gax:රාජාධිරාජා අහු තම්බදීපෙ।
gax:දුබ්බාරනාගාදිජිතො නරින්දො,
gae:සුකන්තභීමාදිගුණොපපන්නො॥
gax:තන්නාමධෙය්යො තදනුබ්බාදජාතො,
gax:සද්ධාදියුත්තො චතුසෙතිභින්දො।
gax:නාගාදිථාමො අතිදුප්පසය්හො,
gae:උළාරපඤ්ඤො ධිතිමා යසස්සී॥
gax:තෙනාහමච්චන්තමනුග්ගහීතො,
gax:අනඤ්ඤසාධාරණසඞ්ගහෙන।
gax:සඞ්ඛෙපතොකාසිමිමං විසුද්ධි-
gae:සංවණ්ණනං සොතුහිතං සුබොධං॥
gax:රාජා පජං රක්ඛතු සප්පජංව,
gax:ධම්මඤ්ච ලොකාපි සමාචරන්තු।
gax:පූරෙන්තු අත්ථා සුපකප්පිතා ච,
gae:කාලෙන දෙවොපි පවස්සතූති॥
cen:අභිධානප්පදීපිකාටීකා නිට්ඨිතා।
