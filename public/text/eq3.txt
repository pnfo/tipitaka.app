cha:3:නිද්දෙසවාරො
bod:4:තත්ථ සඞ්ඛෙපතො නෙත්ති කිත්තිතා।
sub:හාරසඞ්ඛෙපො
gax:1:අස්සාදාදීනවතා <pb V=.4/>, නිස්සරණම්පි ච ඵලං උපායො ච।
gae:ආණත්තී ච භගවතො, යොගීනං <b>දෙසනාහාරො</b>॥
gax:2:යං පුච්ඡිතඤ්ච විස්සජ්ජිතඤ්ච, සුත්තස්ස යා ච අනුගීති।
gae:සුත්තස්ස යො පවිචයො, හාරො <b>විචයො</b>ති නිද්දිට්ඨො॥
gax:3:සබ්බෙසං හාරානං, යා භූමී යො ච ගොචරො තෙසං।
gae:යුත්තායුත්තපරික්ඛා, හාරො <b>යුත්තී</b>ති නිද්දිට්ඨො॥
gax:4:ධම්මං දෙසෙති ජිනො, තස්ස ච ධම්මස්ස යං පදට්ඨානං।
gae:ඉති යාව සබ්බධම්මා, එසො හාරො <b>පදට්ඨානො</b>॥
gax:5:වුත්තම්හි එකධම්මෙ, යෙ ධම්මා එකලක්ඛණා කෙචි।
gae:වුත්තා භවන්ති සබ්බෙ, සො හාරො <b>ලක්ඛණො</b> නාම॥
gax:6:නෙරුත්තමධිප්පායො, බ්යඤ්ජනමථ දෙසනානිදානඤ්ච।
gae:පුබ්බාපරානුසන්ධී, එසො හාරො <b>චතුබ්යූහො</b>॥
gax:7:එකම්හි පදට්ඨානෙ, පරියෙසති සෙසකං පදට්ඨානං।
gae:ආවට්ටති පටිපක්ඛෙ, <b>ආවට්ටො</b> නාම සො හාරො॥
gax:8:ධම්මඤ්ච <pb M=.4/> පදට්ඨානං, භූමිඤ්ච විභජ්ජතෙ අයං හාරො।
gae:සාධාරණෙ අසාධාරණෙ ච නෙය්යො <b>විභත්තී</b>ති॥
gax:9:කුසලාකුසලෙ ධම්මෙ, නිද්දිට්ඨෙ භාවිතෙ පහීනෙ ච।
gae:පරිවත්තති පටිපක්ඛෙ, හාරො <b>පරිවත්තනො</b> නාම॥
gax:10:වෙවචනානි <pb P=.4/> බහූනි තු, සුත්තෙ වුත්තානි එකධම්මස්ස।
gae:යො ජානාති සුත්තවිදූ, <b>වෙවචනො</b> නාම සො හාරො॥
gax:11:එකං <pb V=.5/> භගවා ධම්මං, පඤ්ඤත්තීහි විවිධාහි දෙසෙති।
gae:සො ආකාරො ඤෙය්යො, <b>පඤ්ඤත්තී</b> නාම හාරොති॥
gax:12:යො ච පටිච්චුප්පාදො, ඉන්ද්රියඛන්ධා ච ධාතු ආයතනා।
gae:එතෙහි ඔතරති යො, <b>ඔතරණො</b> නාම සො හාරො॥
gax:13:විස්සජ්ජිතම්හි පඤ්හෙ, ගාථායං පුච්ඡිතායමාරබ්භ।
gae:සුද්ධාසුද්ධපරික්ඛා, හාරො සො <b>සොධනො</b> නාම॥
gax:14:එකත්තතාය ධම්මා, යෙපි ච වෙමත්තතාය නිද්දිට්ඨා।
gae:තෙන විකප්පයිතබ්බා, එසො හාරො <b>අධිට්ඨානො</b>॥
gax:15:යෙ ධම්මා යං ධම්මං, ජනයන්තිප්පච්චයා පරම්පරතො।
gae:හෙතුමවකඩ්ඪයිත්වා, එසො හාරො <b>පරික්ඛාරො</b>॥
gax:16:යෙ ධම්මා යං මූලා, යෙ චෙකත්ථා පකාසිතා මුනිනා।
gae:තෙ සමරොපයිතබ්බා, එස <b>සමාරොපනො</b> හාරො॥
cen:නයසඞ්ඛෙපො
gax:17:තණ්හඤ්ච අවිජ්ජම්පි ච, සමථෙන විපස්සනා යො නෙති।
gae:සච්චෙහි යොජයිත්වා, අයං නයො <b>නන්දියාවට්ටො</b>॥
gax:18:යො අකුසලෙ සමූලෙහි, නෙති කුසලෙ ච කුසලමූලෙහි।
gae:භූතං තථං අවිතථං, <b>තිපුක්ඛලං</b> තං නයං ආහු॥
gax:19:යො නෙති විපල්ලාසෙහි, කිලෙසෙ ඉන්ද්රියෙහි සද්ධම්මෙ।
gae:එතං නයං නයවිදූ, <b>සීහවික්කීළිතං</b> ආහු॥
gax:20:වෙය්යාකරණෙසු <pb M=.5/> හි යෙ, කුසලාකුසලා තහිං තහිං වුත්තා।
gae:මනසා වොලොකයතෙ, තං ඛු <b>දිසාලොචනං</b> ආහු॥
gax:21:ඔලොකෙත්වා <pb V=.6/> දිසලොචනෙන, උක්ඛිපිය යං සමානෙති।
gae:සබ්බෙ කුසලාකුසලෙ, අයං නයො <b>අඞ්කුසො</b> නාම॥
gax:22:සොළස හාරා පඨමං, දිසලොචනතො <n>දිසලොචනෙන (ක॰)</n> දිසා විලොකෙත්වා।
gae:සඞ්ඛිපිය අඞ්කුසෙන හි, නයෙහි තීහි නිද්දිසෙ සුත්තං॥
sub:ද්වාදසපද
gax:23:අක්ඛරං පදං බ්යඤ්ජනං, නිරුත්ති තථෙව නිද්දෙසො।
gae:ආකාරඡට්ඨවචනං, එත්තාව බ්යඤ්ජනං සබ්බං॥
gax:24:සඞ්කාසනා <pb P=.5/> පකාසනා, විවරණා විභජනුත්තානීකම්මපඤ්ඤත්ති।
gae:එතෙහි ඡහි පදෙහි, අත්ථො කම්මඤ්ච නිද්දිට්ඨං॥
gax:25:තීණි ච නයා අනූනා, අත්ථස්ස ච ඡප්පදානි ගණිතානි।
gae:නවහි පදෙහි භගවතො, වචනස්සත්ථො සමායුත්තො॥
gax:26:අත්ථස්ස නවප්පදානි, බ්යඤ්ජනපරියෙට්ඨියා චතුබ්බීස।
gae:උභයං සඞ්කලයිත්වා <n>සඞ්ඛෙපයතො (ක॰)</n>, තෙත්තිංසා එත්තිකා නෙත්තීති॥
cen:නිද්දෙසවාරො।
