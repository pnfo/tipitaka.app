cha:19:කප්පියභූමිවිනිච්ඡයකථා
bod:101:එවං <pb M=1.207/> <pb V=1.157/> චතුකාලිකවිනිච්ඡයං කථෙත්වා ඉදානි කප්පියකුටිවිනිච්ඡයං කථෙතුං <b>“කප්පියා චතුභූමියො”</b>තිආදිමාහ। තත්ථ කප්පන්තීති <b>කප්පියා,</b> කප්ප සාමත්ථියෙති ධාතු। භවන්ති එතාසු අන්තොවුත්ථඅන්තොපක්කානීති භූමියො, චතස්සො භූමියො <b>චතුභූමියො,</b> චතස්සො කප්පියකුටියොති අත්ථො। කතමා තාති ආහ <b>“උස්සාවනන්තිකා…පෙ॰… වෙදිතබ්බා”</b>ති। කථං විඤ්ඤායතිච්චාහ <b>“අනුජානාමි…පෙ॰… වචනතො”</b>ති। ඉදං භෙසජ්ජක්ඛන්ධකපාළිං (මහාව॰ 295) සන්ධායාහ। තත්ථ උද්ධං සාවනා උස්සාවනා, උස්සාවනා අන්තො යස්සා කප්පියභූමියාති <b>උස්සාවනන්තිකා</b>। ගාවො නිසීදන්ති එත්ථාති <b>ගොනිසාදිකා,</b> ගො-සද්දූපපද නි-පුබ්බසද විසරණගත්යාවසානෙසූති ධාතු। ගහපතීහි දින්නාති <b>ගහපති,</b> උත්තරපදලොපතතියාතප්පුරිසොයං। කම්මවාචාය සම්මන්නිතබ්බාති <b>සම්මුතී</b>ති එවමිමාසං විග්ගහො කාතබ්බො। <b>තත්ථා</b>ති කප්පියකුටිවිනිච්ඡයෙ। <b>තං පන අවත්වාපී</b>ති අන්ධකට්ඨකථායං වුත්තනයං අවත්වාපි। <b>පි</b>-සද්දෙන තථාවචනම්පි අනුජානාති। <b>අට්ඨකථාසු වුත්තනයෙන වුත්තෙ</b>ති සෙසඅට්ඨකථාසු වුත්තනයෙන “කප්පියකුටිං කරොමා”ති වා “කප්පියකුටී”ති වා වුත්තෙ। <b>සාධාරණලක්ඛණ</b>න්ති සබ්බඅට්ඨකථානං සාධාරණං උස්සාවනන්තිකකුටිකරණලක්ඛණං। <b>චය</b>න්ති අධිට්ඨානං උච්චවත්ථුං। <b>යතො පට්ඨායා</b>ති යතො ඉට්ඨකතො සිලතො මත්තිකාපිණ්ඩතො වා පට්ඨාය। <b>පඨමිට්ඨකාදීනං හෙට්ඨා න වට්ටන්තී</b>ති පඨමිට්ඨකාදීනං හෙට්ඨාභූමියං පතිට්ඨාපියමානා ඉට්ඨකාදයො භූමිගතිකත්තා “කප්පියකුටිං කරොමා”ති වත්වා පතිට්ඨාපෙතුං න වට්ටන්ති। යදි එවං භූමියං නිඛණිත්වා ඨපියමානා ථම්භා කස්මා තථා වත්වා පතිට්ඨාපෙතුං වට්ටන්තීති ආහ <b>“ථම්භා පන…පෙ॰… වට්ටන්තී”</b>ති।
bod:<b>සඞ්ඝසන්තකමෙවා</b>ති <pb M=1.208/> වාසත්ථාය කතං සඞ්ඝිකසෙනාසනං සන්ධාය වදති। <b>භික්ඛුසන්තක</b>න්ති වාසත්ථාය එව කතං භික්ඛුස්ස පුග්ගලිකසෙනාසනං।
bod:102:<b>මුඛසන්නිධී</b>ති ඉමිනා අන්තොවුත්ථදුක්කටමෙව දීපෙති।
bod:විමතිවිනොදනියං (වි॰ වි॰ ටී॰ මහාවග්ග 2.295) පන එවං වුත්තං – <b>තං පන අවත්වාපී</b>ති <b>පි</b>-සද්දෙන තථාවචනම්පි අනුජානාති। <b>අට්ඨකථාසූ</b>ති අන්ධකට්ඨකථාවිරහිතාසු සෙසට්ඨකථාසු। <b>සාධාරණලක්ඛණ</b>න්ති අන්ධකට්ඨකථාය සහ සබ්බට්ඨකථානං සමානං। <b>චය</b>න්ති අධිට්ඨානං උච්චවත්ථුං। <pb V=1.158/> <b>යතො පට්ඨායා</b>ති යතො ඉට්ඨකාදිතො පට්ඨාය චයං ආදිං කත්වා භිත්තිං උට්ඨාපෙතුකාමාති අත්ථො। <b>“ථම්භා පන උපරි උග්ගච්ඡන්ති, තස්මා වට්ටන්තී”</b>ති එතෙන ඉට්ඨකපාසාණා හෙට්ඨා පතිට්ඨාපියමානාපි යදි චයතො, භූමිතො වා එකඞ්ගුලමත්තම්පි උග්ගතා තිට්ඨන්ති, වට්ටන්තීති සිද්ධං හොති।
bod:<b>ආරාමො</b>ති උපචාරසීමාපරිච්ඡින්නො සකලො විහාරො। <b>සෙනාසනානී</b>ති විහාරස්ස අන්තො තිණකුටිආදිකානි සඞ්ඝස්ස නිවාසගෙහානි। <b>විහාරගොනිසාදිකා නාමා</b>ති සෙනාසනගොනිසාදිකා නාම। සෙනාසනානි හි සයං පරික්ඛිත්තානිපි ආරාමපරික්ඛෙපාභාවෙන “ගොනිසාදිකා”ති වුත්තා। <b>“උපඩ්ඪපරික්ඛිත්තොපී”</b>ති ඉමිනා තතො ඌනපරික්ඛිත්තො යෙභුය්යෙන අපරික්ඛිත්තො නාම, තස්මා අපරික්ඛිත්තසඞ්ඛමෙව ගච්ඡතීති දස්සෙති। <b>එත්ථා</b>ති උපඩ්ඪාදිපරික්ඛිත්තෙ। <b>කප්පියකුටි ලද්ධුං වට්ටතී</b>ති ගොනිසාදිකාය අභාවෙන සෙසකප්පියකුටීසු තීසු යා කාචි කප්පියකුටි කාතබ්බාති අත්ථො।
bod:<b>තෙසං ගෙහානී</b>ති එත්ථ භික්ඛූනං වාසත්ථාය කතම්පි යාව න දෙන්ති, තාව තෙසං සන්තකංයෙව භවිස්සතීති දට්ඨබ්බං। <b>විහාරං</b> <pb M=1.209/> <b>ඨපෙත්වා</b>ති උපසම්පන්නානං වාසත්ථාය කතං ගෙහං ඨපෙත්වාති අත්ථො। <b>ගෙහ</b>න්ති නිවාසගෙහං। තදඤ්ඤං පන උපොසථාගාරාදි සබ්බං අනිවාසගෙහං චතුකප්පියභූමිවිමුත්තා පඤ්චමී කප්පියභූමි। සඞ්ඝසන්තකෙපි හි එතාදිසෙ ගෙහෙ සුට්ඨු පරික්ඛිත්තාරාමට්ඨෙපි අබ්භොකාසෙ විය අන්තොවුත්ථාදිදොසො නත්ථි। යෙන කෙනචි ඡන්නෙ පරිච්ඡන්නෙ ච සහසෙය්යප්පහොනකෙ භික්ඛුස්ස, සඞ්ඝස්ස වා නිවාසගෙහෙ අන්තොවුත්ථාදිදොසො, න අඤ්ඤත්ථ। තෙනාහ <b>“යං පනා”</b>තිආදි। තත්ථ <b>“සඞ්ඝිකං වා පුග්ගලිකං වා”</b>ති ඉදං කිඤ්චාපි භික්ඛුභික්ඛුනීනං සාමඤ්ඤතො වුත්තං භික්ඛූනං පන සඞ්ඝිකං පුග්ගලිකඤ්ච භික්ඛුනීනං, තාසං සඞ්ඝිකං පුග්ගලිකඤ්ච භික්ඛූනං ගිහිසන්තකට්ඨානෙ තිට්ඨතීති වෙදිතබ්බං।
bod:<b>මුඛසන්නිධී</b>ති අන්තොසන්නිහිතදොසො හි මුඛප්පවෙසනනිමිත්තං ආපත්තිං කරොති, නාඤ්ඤථා, තස්මා “මුඛසන්නිධී”ති (වි॰ වි॰ ටී॰ මහාවග්ග 2.295) වුත්තොති।
bod:<b>තත්ථ තත්ථ ඛණ්ඩා හොන්තී</b>ති උපඩ්ඪතො අධිකං ඛණ්ඩා හොන්ති। <b>සබ්බස්මිං ඡදනෙ විනට්ඨෙ</b>ති තිණපණ්ණාදිවස්සපරිත්තායකෙ ඡදනෙ විනට්ඨෙ। ගොපානසීනං පන උපරි වල්ලීහි බද්ධදණ්ඩෙසු ඨිතෙසුපි <pb V=1.159/> ජහිතවත්ථුකා හොන්ති එව। <b>පක්ඛපාසකමණ්ඩල</b>න්ති එකස්මිං පස්සෙ තිණ්ණං ගොපානසීනං උපරි ඨිතතිණපණ්ණාදිඡදනං වුච්චති।
bod:103:<b>“අනුපසම්පන්නස්ස දත්වා තස්සා”</b>තිආදිනා අකප්පියකුටියං වුත්ථම්පි අනුපසම්පන්නස්ස දින්නෙ කප්පියං හොති, සාපෙක්ඛදානඤ්චෙත්ථ වට්ටති, පටිග්ගහණං විය න හොතීති දස්සෙති। අන්තොපක්කසාමංපක්කෙසු පන “න, භික්ඛවෙ, අන්තොවුත්ථං අන්තොපක්කං සාමංපක්කං පරිභුඤ්ජිතබ්බං, යො පරිභුඤ්ජෙය්ය, ආපත්ති දුක්කටස්ස। අන්තො චෙ, භික්ඛවෙ, වුත්ථං අන්තොපක්කං <pb M=1.210/> සාමංපක්කං, තඤ්චෙ පරිභුඤ්ජෙය්ය, ආපත්ති තිණ්ණං දුක්කටානං। අන්තො චෙ, භික්ඛවෙ, වුත්ථං අන්තොපක්කං අඤ්ඤෙහි පක්කං, තඤ්චෙ පරිභුඤ්ජෙය්ය, ආපත්ති ද්වින්නං දුක්කටානං। අන්තො චෙ, භික්ඛවෙ, වුත්ථං බහිපක්කං සාමංපක්කං, තඤ්චෙ පරිභුඤ්ජෙය්ය, ආපත්ති ද්වින්නං දුක්කටානං। බහි චෙ, භික්ඛවෙ, වුත්ථං අන්තොපක්කං සාමංපක්කං, තඤ්චෙ පරිභුඤ්ජෙය්ය, ආපත්ති ද්වින්නං දුක්කටානං। අන්තො චෙ, භික්ඛවෙ, වුත්ථං බහිපක්කං අඤ්ඤෙහි පක්කං, තඤ්චෙ පරිභුඤ්ජෙය්ය, ආපත්ති දුක්කටස්ස। බහි චෙ, භික්ඛවෙ, වුත්ථං අන්තොපක්කං අඤ්ඤෙහි පක්කං, තඤ්චෙ පරිභුඤ්ජෙය්ය, ආපත්ති දුක්කටස්ස। බහි චෙ, භික්ඛවෙ, වුත්ථං බහිපක්කං සාමංපක්කං, තඤ්චෙ පරිභුඤ්ජෙය්ය, ආපත්ති දුක්කටස්ස। බහි චෙ, භික්ඛවෙ, වුත්ථං බහිපක්කං අඤ්ඤෙහි පක්කං, තඤ්චෙ පරිභුඤ්ජෙය්ය, අනාපත්තී”ති (මහාව॰ 274) වචනතො එකං තිරාපත්තිකං, තීණි දුරාපත්තිකානි, තීණි එකාපත්තිකානි, එකං අනාපත්තිකන්ති අට්ඨ හොන්ති। තත්ථ <b>අන්තොවුත්ථ</b>න්ති අකප්පියකුටියං වුත්ථං। <b>අන්තොපක්කෙපි</b> එසෙව නයො। <b>සාමංපක්ක</b>න්ති යං කිඤ්චි ආමිසං භික්ඛුස්ස පචිතුං න වට්ටති। තත්ථ යං වත්තබ්බං, තං අට්ඨකථායං වුත්තමෙව।
cen:ඉති විනයසඞ්ගහසංවණ්ණනාභූතෙ විනයාලඞ්කාරෙ
cen:කප්පියභූමිවිනිච්ඡයකථාලඞ්කාරො නාම
cen:එකූනවීසතිමො පරිච්ඡෙදො।
