cha:2:රාධසංයුත්තං
tit:1:පඨමවග්ගො
sub:1:මාරසුත්තවණ්ණනා
bod:160:මාරසද්දොයං <pb V=2.235/> <pb M=2.262/> භාවසාධනොති දස්සෙන්තො <b>“මාරො වා අස්සාති මරණං වා භවෙය්යා”</b>ති ආහ। <b>මාරෙතා</b>ති මරිතබ්බො මාරං මරණං එතබ්බොති ආහ <b>“මාරෙතබ්බො”</b>ති। <b>අනුපාදානිබ්බානත්ථා</b>ති ඵලවිමුත්තිසඞ්ඛාතා අරහතො අරහන්තතා නාම යාවදෙව අනුපාදානිබ්බානත්ථා। <b>නිබ්බානබ්භන්තරෙ</b>ති අනුපාදානිබ්බානාධිගමස්ස අබ්භන්තරෙ තතො ඔරමෙව ඉදං මග්ගං බ්රහ්මචරියං වුස්සති, න තතො පරං। <b>අස්සා</b>ති බ්රහ්මචරියස්ස।
cen:මාරසුත්තවණ්ණනා නිට්ඨිතා।
sub:2-10:සත්තසුත්තාදිවණ්ණනා
bod:161-169:<b>ලග්ගපුච්ඡා</b>ති ලග්ගනස්ස බජ්ඣනස්ස පුච්ඡා। යදි රූපාදීසු සත්තත්තා සත්තො, ඛීණාසවා කථං සත්තාති? සත්තභූතපුබ්බාති කත්වා। <b>කීළාවිගම</b>න්ති කීළාය අපනයනං ඔරමණං। යන්තරජ්ජු විය භවපබන්ධස්ස නයනතො <b>භවරජ්ජූ</b>ති තණ්හා වුත්තා।
cen:සත්තසුත්තාදිවණ්ණනා නිට්ඨිතා।
cen:පඨමවග්ගවණ්ණනා නිට්ඨිතා।
tit:2:දුතියවග්ගො
sub:1-12:මාරසුත්තාදිවණ්ණනා
bod:170-181:<b>රූපාදිවිනිමුත්තං</b> <pb V=2.236/> <b>මරණං නාම නත්ථි</b> රූපාදීනංයෙව විභවෙ මරණසමඤ්ඤාති। <b>මරණධම්මො</b> විනාසභාවො।
cen:මාරසුත්තාදිවණ්ණනා නිට්ඨිතා।
cen:දුතියවග්ගවණ්ණනා නිට්ඨිතා।
tit:3-4:ආයාචනවග්ගාදි
sub:1-11:මාරාදිසුත්තඑකාදසකවණ්ණනා
bod:182-205:<b>සුඛුමං</b> <pb M=2.263/> <b>කාරණං උපට්ඨාති,</b> තෙනෙස ථෙරො පටිභානෙය්යකානං එතදග්ගෙ ඨපිතො। <b>විමුත්තිපරිපාචනීයධම්මවසෙනෙව,</b> න පටිවෙධාවහභාවෙන।
cen:මාරාදිසුත්තඑකාදසකවණ්ණනා නිට්ඨිතා।
cen:ආයාචනවග්ගාදිවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:රාධසංයුත්තවණ්ණනාය ලීනත්ථප්පකාසනා සමත්තා।
