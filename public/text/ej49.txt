cha:49:පංසුකූලවග්ගො
sub:1:පංසුකූලසඤ්ඤකත්ථෙරඅපදානං
gax:1:“තිස්සො <pb M=2.55/> <pb V=2.55/> නාමාසි භගවා, සයම්භූ අග්ගපුග්ගලො।
gae:පංසුකූලං ඨපෙත්වාන, විහාරං පාවිසී ජිනො॥
gax:2:“විනතං <n>සජ්ජිතං (ස්යා॰), තියන්තං (පී॰)</n> ධනුමාදාය, භක්ඛත්ථාය චරිං අහං।
gae:මණ්ඩලග්ගං ගහෙත්වාන, කානනං පාවිසිං අහං॥
gax:3:“තත්ථද්දසං <pb P=2.419/> පංසුකූලං, දුමග්ගෙ ලග්ගිතං තදා।
gae:චාපං තත්ථෙව නික්ඛිප්ප, සිරෙ කත්වාන අඤ්ජලිං॥
gax:4:“පසන්නචිත්තො සුමනො, විපුලාය ච පීතියා।
gae:බුද්ධසෙට්ඨං සරිත්වාන, පංසුකූලං අවන්දහං॥
gax:5:“ද්වෙනවුතෙ ඉතො කප්පෙ, පංසුකූලමවන්දහං।
gae:දුග්ගතිං නාභිජානාමි, වන්දනාය ඉදං ඵලං॥
gax:6:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:7:“ස්වාගතං <pb T=2.100/> වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:8:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා පංසුකූලසඤ්ඤකො ථෙරො ඉමා ගාථායො
bod:අභාසිත්ථාති।
cen:පංසුකූලසඤ්ඤකත්ථෙරස්සාපදානං පඨමං।
sub:2:බුද්ධසඤ්ඤකත්ථෙරඅපදානං
gax:9:“අජ්ඣායකො <pb V=2.56/> මන්තධරො, තිණ්ණං වෙදාන පාරගූ।
gae:ලක්ඛණෙ ඉතිහාසෙ ච, සනිඝණ්ඩුසකෙටුභෙ॥
gax:10:“නදීසොතපටිභාගා <pb M=2.56/>, සිස්සා ආයන්ති මෙ තදා।
gae:තෙසාහං මන්තෙ <n>මන්තං (ස්යා॰ ක॰)</n> වාචෙමි, රත්තින්දිවමතන්දිතො॥
gax:11:“සිද්ධත්ථො නාම සම්බුද්ධො, ලොකෙ උප්පජ්ජි තාවදෙ।
gae:තමන්ධකාරං නාසෙත්වා, ඤාණාලොකං පවත්තයි॥
gax:12:“මම අඤ්ඤතරො සිස්සො, සිස්සානං සො කථෙසි මෙ।
gae:සුත්වාන තෙ එතමත්ථං, ආරොචෙසුං මමං තදා॥
gax:13:“බුද්ධො ලොකෙ සමුප්පන්නො, සබ්බඤ්ඤූ ලොකනායකො।
gae:තස්සානුවත්තති ජනො, ලාභො අම්හං න විජ්ජති <n>න හෙස්සති (සී॰ පී॰)</n>॥
gax:14:“අධිච්චුප්පත්තිකා බුද්ධා, චක්ඛුමන්තො මහායසා।
gae:යංනූනාහං බුද්ධසෙට්ඨං, පස්සෙය්යං ලොකනායකං॥
gax:15:“අජිනං <pb T=2.101/> මෙ ගහෙත්වාන, වාකචීරං කමණ්ඩලුං।
gae:අස්සමා අභිනික්ඛම්ම, සිස්සෙ ආමන්තයිං අහං॥
gax:16:“ඔදුම්බරිකපුප්ඵංව, චන්දම්හි සසකං යථා।
gae:වායසානං යථා ඛීරං, දුල්ලභො ලොකනායකො <n>දුල්ලභා ලොකනායකා (සී॰), දුල්ලභං ලොකනායකං (ස්යා॰ පී॰ ක॰)</n>॥
gax:17:“බුද්ධො ලොකම්හි උප්පන්නො, මනුස්සත්තම්පි දුල්ලභං।
gae:උභොසු විජ්ජමානෙසු, සවනඤ්ච සුදුල්ලභං॥
gax:18:“බුද්ධො ලොකෙ සමුප්පන්නො, චක්ඛුං ලච්ඡාම නො භවං।
gae:එථ සබ්බෙ ගමිස්සාම, සම්මාසම්බුද්ධසන්තිකං॥
gax:19:“කමණ්ඩලුධරා <pb P=2.420/> සබ්බෙ, ඛරාජිනනිවාසිනො।
gae:තෙ ජටා භාරභරිතා, නික්ඛමුං විපිනා තදා॥
gax:20:“යුගමත්තං පෙක්ඛමානා, උත්තමත්ථං ගවෙසිනො।
gae:ආසත්තිදොසරහිතා, අසම්භීතාව කෙසරී॥
gax:21:“අප්පකිච්චා අලොලුප්පා, නිපකා සන්තවුත්තිනො।
gae:උඤ්ඡාය චරමානා තෙ, බුද්ධසෙට්ඨමුපාගමුං॥
gax:22:“දියඩ්ඪයොජනෙ <pb V=2.57/> සෙසෙ, බ්යාධි මෙ උපපජ්ජථ।
gae:බුද්ධසෙට්ඨං සරිත්වාන, තත්ථ කාලඞ්කතො අහං॥
gax:23:“චතුන්නවුතිතො <pb M=2.57/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:24:“කිලෙසා ඣාපිතා මය්හං…පෙ॰… විහරාමි අනාසවො॥
gax:25:“ස්වාගතං <pb T=2.102/> වත මෙ ආසි…පෙ॰… කතං බුද්ධස්ස සාසනං॥
gax:26:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො
bod:අභාසිත්ථාති।
cen:බුද්ධසඤ්ඤකත්ථෙරස්සාපදානං දුතියං।
sub:3:භිසදායකත්ථෙරඅපදානං
gax:27:“ඔගය්හ යං <n>ඔගය්හාහං (සී॰ ස්යා॰ පී॰)</n> පොක්ඛරණිං, නානාකුඤ්ජරසෙවිතං।
gae:උද්ධරාමි භිසං තත්ථ, ඝාසහෙතු <n>අසනහෙතු (ස්යා॰)</n> අහං තදා॥
gax:28:“භගවා තම්හි සමයෙ, පදුමුත්තරසව්හයො।
gae:රත්තම්බරධරො <n>රත්තකම්බලධරො (ස්යා॰)</n> බුද්ධො, ගච්ඡති අනිලඤ්ජසෙ॥
gax:29:“ධුනන්තො පංසුකූලානි, සද්දමස්සොසහං තදා।
gae:උද්ධං නිජ්ඣායමානොහං, අද්දසං ලොකනායකං॥
gax:30:“තත්ථෙව ඨිතකො සන්තො, ආයාචිං ලොකනායකං।
gae:මධුං භිසෙහි සවති, ඛීරං සප්පිං මුළාලිභි॥
gax:31:“පටිග්ගණ්හාතු මෙ බුද්ධො, අනුකම්පාය චක්ඛුමා।
gae:තතො කාරුණිකො සත්ථා, ඔරුහිත්වා මහායසො॥
gax:32:“පටිග්ගණ්හි මමං භික්ඛං, අනුකම්පාය චක්ඛුමා।
gae:පටිග්ගහෙත්වා සම්බුද්ධො, අකා මෙ අනුමොදනං॥
gax:33:“‘සුඛී <pb T=2.103/> හොතු <n>හොහි (සී॰ ස්යා॰ පී॰ ක॰)</n> මහාපුඤ්ඤ, ගති තුය්හං සමිජ්ඣතු।
gae:ඉමිනා භිසදානෙන, ලභස්සු විපුලං සුඛං’॥
gax:34:“ඉදං <pb V=2.58/> <pb P=2.421/> වත්වාන සම්බුද්ධො, ජලජුත්තමනාමකො।
gae:භික්ඛමාදාය සම්බුද්ධො, අම්බරෙනාගමා ජිනො॥
gax:35:“තතො <pb M=2.58/> භිසං ගහෙත්වාන, ආගච්ඡිං මම අස්සමං।
gae:භිසං රුක්ඛෙ ලගෙත්වාන <n>ලග්ගිත්වාන (ස්යා॰ ක॰)</n>, මම දානමනුස්සරිං॥
gax:36:“මහාවාතො වුට්ඨහිත්වා, සඤ්චාලෙසි වනං තදා।
gae:ආකාසො අභිනාදිත්ථ, අසනියා ඵලන්තියා॥
gax:37:“තතො මෙ අසනිපාතො, මත්ථකෙ නිපතී තදා।
gae:සොහං නිසින්නකො සන්තො, තත්ථ කාලඞ්කතො අහුං॥
gax:38:“පුඤ්ඤකම්මෙන සංයුත්තො, තුසිතං උපපජ්ජහං।
gae:කළෙවරං මෙ පතිතං, දෙවලොකෙ රමිං අහං॥
gax:39:“ඡළසීතිසහස්සානි, නාරියො සමලඞ්කතා।
gae:සායපාතං <n>සායං පාතං (ස්යා॰ ක॰)</n> උපට්ඨන්ති, භිසදානස්සිදං ඵලං॥
gax:40:“මනුස්සයොනිමාගන්ත්වා, සුඛිතො හොමහං සදා।
gae:භොගෙ මෙ ඌනතා නත්ථි, භිසදානස්සිදං ඵලං॥
gax:41:“අනුකම්පිතකො තෙන, දෙවදෙවෙන තාදිනා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:42:“සතසහස්සිතො කප්පෙ, යං භිසං <n>භික්ඛං (සබ්බත්ථ)</n> අදදිං තදා।
gae:දුග්ගතිං නාභිජානාමි, භිසදානස්සිදං ඵලං॥
gax:43:“කිලෙසා <pb T=2.104/> ඣාපිතා මය්හං…පෙ॰… විහරාමි අනාසවො॥
gax:44:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:45:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා භිසදායකො ථෙරො ඉමා ගාථායො
bod:අභාසිත්ථාති।
cen:භිසදායකත්ථෙරස්සාපදානං තතියං।
sub:4:ඤාණථවිකත්ථෙරඅපදානං
gax:46:“දක්ඛිණෙ <pb V=2.59/> හිමවන්තස්ස, සුකතො අස්සමො මම।
gae:උත්තමත්ථං ගවෙසන්තො, වසාමි විපිනෙ තදා॥
gax:47:“ලාභාලාභෙන <pb M=2.59/> සන්තුට්ඨො, මූලෙන ච ඵලෙන ච।
gae:අන්වෙසන්තො ආචරියං, වසාමි එකකො අහං॥
gax:48:“සුමෙධො නාම සම්බුද්ධො, ලොකෙ උප්පජ්ජි තාවදෙ।
gae:චතුසච්චං පකාසෙති, උද්ධරන්තො මහාජනං॥
gax:49:“නාහං සුණොමි සම්බුද්ධං, නපි මෙ කොචි සංසති <n>භාසති (සී॰), සාසති (ස්යා॰ පී॰)</n>।
gae:අට්ඨවස්සෙ අතික්කන්තෙ, අස්සොසිං ලොකනායකං॥
gax:50:“අග්ගිදාරුං <pb P=2.422/> නීහරිත්වා, සම්මජ්ජිත්වාන අස්සමං।
gae:ඛාරිභාරං ගහෙත්වාන, නික්ඛමිං විපිනා අහං॥
gax:51:“එකරත්තිං <pb T=2.105/> වසන්තොහං, ගාමෙසු නිගමෙසු ච।
gae:අනුපුබ්බෙන චන්දවතිං, තදාහං උපසඞ්කමිං॥
gax:52:“භගවා තම්හි සමයෙ, සුමෙධො ලොකනායකො।
gae:උද්ධරන්තො බහූ සත්තෙ, දෙසෙති අමතං පදං॥
gax:53:“ජනකායමතික්කම්ම, වන්දිත්වා ජිනසාගරං।
gae:එකංසං අජිනං කත්වා, සන්ථවිං ලොකනායකං॥
gax:54:“‘තුවං සත්ථා ච කෙතු ච, ධජො යූපො ච පාණිනං।
gae:පරායනො <n>පරායණො (සී॰ පී॰)</n> පතිට්ඨා ච, දීපො ච ද්විපදුත්තමො॥
cen:එකවීසතිමං භාණවාරං।
gax:55:“‘නෙපුඤ්ඤො දස්සනෙ වීරො, තාරෙසි ජනතං තුවං।
gae:නත්ථඤ්ඤො තාරකො ලොකෙ, තවුත්තරිතරො මුනෙ॥
gax:56:“‘සක්කා ථෙවෙ <n>හවෙ (සී॰ පී॰) භවෙ (ස්යා॰ ක॰)</n> කුසග්ගෙන, පමෙතුං සාගරුත්තමෙ <n>සාගරුත්තමො (සී॰ ස්යා॰ පී॰)</n>।
gae:නත්වෙව තව සබ්බඤ්ඤු, ඤාණං සක්කා පමෙතවෙ॥
gax:57:“‘තුලදණ්ඩෙ <pb V=2.60/> <n>තුලමණ්ඩලෙ (සී॰ පී॰)</n> ඨපෙත්වාන, මහිං <n>මහී (ස්යා॰ පී॰)</n> සක්කා ධරෙතවෙ।
gae:නත්වෙව තව පඤ්ඤාය, පමාණමත්ථි චක්ඛුම॥
gax:58:“‘ආකාසො මිනිතුං සක්කා, රජ්ජුයා අඞ්ගුලෙන වා।
gae:නත්වෙව තව සබ්බඤ්ඤු, සීලං සක්කා පමෙතවෙ॥
gax:59:“‘මහාසමුද්දෙ <pb M=2.60/> උදකං, ආකාසො ච වසුන්ධරා।
gae:පරිමෙය්යානි එතානි, අප්පමෙය්යොසි චක්ඛුම’॥
gax:60:“ඡහි <pb T=2.106/> ගාථාහි සබ්බඤ්ඤුං, කිත්තයිත්වා මහායසං।
gae:අඤ්ජලිං පග්ගහෙත්වාන, තුණ්හී අට්ඨාසහං තදා॥
gax:61:“යං වදන්ති සුමෙධොති, භූරිපඤ්ඤං සුමෙධසං।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:62:“‘යො මෙ ඤාණං පකිත්තෙසි, විප්පසන්නෙන චෙතසා।
gae:තමහං කිත්තයිස්සාමි, සුණාථ මම භාසතො॥
gax:63:“‘සත්තසත්තති කප්පානි, දෙවලොකෙ රමිස්සති।
gae:සහස්සක්ඛත්තුං දෙවින්දො, දෙවරජ්ජං කරිස්සති॥
gax:64:“‘අනෙකසතක්ඛත්තුඤ්ච, චක්කවත්තී භවිස්සති।
gae:පදෙසරජ්ජං විපුලං, ගණනාතො අසඞ්ඛියං॥
gax:65:“‘දෙවභූතො <pb P=2.423/> මනුස්සො වා, පුඤ්ඤකම්මසමාහිතො।
gae:අනූනමනසඞ්කප්පො, තික්ඛපඤ්ඤො භවිස්සති’॥
gax:66:“තිංසකප්පසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:67:“අගාරා අභිනික්ඛම්ම, පබ්බජිස්සති කිඤ්චනො।
gae:ජාතියා සත්තවස්සෙන, අරහත්තං ඵුසිස්සති॥
gax:68:“යතො සරාමි අත්තානං, යතො පත්තොස්මි සාසනං।
gae:එත්ථන්තරෙ න ජානාමි, චෙතනං අමනොරමං॥
gax:69:“සංසරිත්වා භවෙ සබ්බෙ, සම්පත්තානුභවිං අහං।
gae:භොගෙ <pb T=2.107/> මෙ ඌනතා නත්ථි, ඵලං ඤාණස්ස ථොමනෙ॥
gax:70:“තියග්ගී නිබ්බුතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:71:“තිංසකප්පසහස්සම්හි <pb V=2.61/>, යං ඤාණමථවිං අහං <n>මභිථොමයිං (සී॰ පී॰), මභිථොමහං (ස්යා॰)</n>।
gae:දුග්ගතිං නාභිජානාමි, ඵලං ඤාණස්ස ථොමනෙ॥
gax:72:“කිලෙසා <pb M=2.61/> ඣාපිතා මය්හං…පෙ॰… විහරාමි අනාසවො॥
gax:73:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:74:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ඤාණථවිකො ථෙරො ඉමා ගාථායො
bod:අභාසිත්ථාති।
cen:ඤාණථවිකත්ථෙරස්සාපදානං චතුත්ථං।
sub:5:චන්දනමාලියත්ථෙරඅපදානං
gax:75:“පඤ්ච කාමගුණෙ හිත්වා, පියරූපෙ මනොරමෙ।
gae:අසීතිකොටියො හිත්වා, පබ්බජිං අනගාරියං॥
gax:76:“පබ්බජිත්වාන කායෙන, පාපකම්මං විවජ්ජයිං।
gae:වචීදුච්චරිතං හිත්වා, නදීකූලෙ වසාමහං॥
gax:77:“එකකං <pb T=2.108/> මං විහරන්තං, බුද්ධසෙට්ඨො උපාගමි।
gae:නාහං ජානාමි බුද්ධොති, අකාසිං පටිසන්ථරං <n>පටිසන්ධාරං (ක॰)</n>॥
gax:78:“කරිත්වා පටිසන්ථාරං, නාමගොත්තමපුච්ඡහං।
gae:‘දෙවතානුසි ගන්ධබ්බො, අදු සක්කො පුරින්දදො॥
gax:79:“‘කො වා ත්වං කස්ස වා පුත්තො, මහාබ්රහ්මා ඉධාගතො।
gae:විරොචෙසි දිසා සබ්බා, උදයං සූරියො යථා॥
gax:80:“‘සහස්සාරානි <pb P=2.424/> චක්කානි, පාදෙ දිස්සන්ති මාරිස।
gax:කො වා ත්වං කස්ස වා පුත්තො, කථං ජානෙමු තං මයං।
gae:නාමගොත්තං පවෙදෙහි, සංසයං අපනෙහි මෙ’॥
gax:81:“‘නම්හි දෙවො න ගන්ධබ්බො, නම්හි <n>නාපි (සී॰)</n> සක්කො පුරින්දදො।
gae:බ්රහ්මභාවො ච මෙ නත්ථි, එතෙසං උත්තමො අහං॥
gax:82:“‘අතීතො විසයං තෙසං, දාලයිං කාමබන්ධනං।
gae:සබ්බෙ කිලෙසෙ ඣාපෙත්වා, පත්තො සම්බොධිමුත්තමං’॥
gax:83:“තස්ස <pb M=2.62/> <pb V=2.62/> වාචං සුණිත්වාහං, ඉදං වචනමබ්රවිං।
gae:‘යදි බුද්ධොති සබ්බඤ්ඤූ, නිසීද ත්වං මහාමුනෙ॥
gax:84:‘තමහං පූජයිස්සාමි, දුක්ඛස්සන්තකරො තුවං’।
gae:“පත්ථරිත්වා ජිනචම්මං, අදාසි සත්ථුනො අහං॥
gax:85:“නිසීදි තත්ථ භගවා, සීහොව ගිරිගබ්භරෙ।
gae:ඛිප්පං පබ්බතමාරුය්හ, අම්බස්ස ඵලමග්ගහිං॥
gax:86:“සාලකල්යාණිකං පුප්ඵං, චන්දනඤ්ච මහාරහං।
gae:ඛිප්පං <pb T=2.109/> පග්ගය්හ තං සබ්බං, උපෙත්වා ලොකනායකං॥
gax:87:“ඵලං බුද්ධස්ස දත්වාන, සාලපුප්ඵමපූජයිං।
gae:චන්දනං අනුලිම්පිත්වා, අවන්දිං සත්ථුනො අහං॥
gax:88:“පසන්නචිත්තො සුමනො, විපුලාය ච පීතියා।
gae:අජිනම්හි නිසීදිත්වා, සුමෙධො ලොකනායකො॥
gax:89:“මම කම්මං පකිත්තෙසි, හාසයන්තො මමං තදා।
gae:‘ඉමිනා ඵලදානෙන, ගන්ධමාලෙහි චූභයං॥
gax:90:“‘පඤ්චවීසෙ කප්පසතෙ, දෙවලොකෙ රමිස්සති।
gae:අනූනමනසඞ්කප්පො, වසවත්තී භවිස්සති॥
gax:91:“‘ඡබ්බීසතිකප්පසතෙ, මනුස්සත්තං ගමිස්සති।
gae:භවිස්සති චක්කවත්තී, චාතුරන්තො මහිද්ධිකො॥
gax:92:“‘වෙභාරං නාම නගරං, විස්සකම්මෙන මාපිතං।
gae:හෙස්සති සබ්බසොවණ්ණං, නානාරතනභූසිතං॥
gax:93:“‘එතෙනෙව උපායෙන, සංසරිස්සති සො භවෙ <n>යොනිසො (ස්යා॰ පී॰)</n>।
gae:සබ්බත්ථ පූජිතො හුත්වා, දෙවත්තෙ අථ මානුසෙ॥
gax:94:“‘පච්ඡිමෙ භවෙ සම්පත්තෙ, බ්රහ්මබන්ධු භවිස්සති।
gax:අගාරා අභිනික්ඛම්ම, අනගාරී භවිස්සති।
gae:අභිඤ්ඤාපාරගූ හුත්වා, නිබ්බායිස්සතිනාසවො’॥
gax:95:“ඉදං <pb P=2.425/> වත්වාන සම්බුද්ධො, සුමෙධො ලොකනායකො।
gae:මම නිජ්ඣායමානස්ස, පක්කාමි අනිලඤ්ජසෙ॥
gax:96:“තෙන <pb T=2.110/> <pb M=2.63/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:97:“තුසිතතො <pb V=2.63/> චවිත්වාන, නිබ්බත්තිං මාතුකුච්ඡියං।
gae:භොගෙ මෙ ඌනතා නත්ථි, යම්හි ගබ්භෙ වසාමහං॥
gax:98:“මාතුකුච්ඡිගතෙ මයි, අන්නපානඤ්ච භොජනං।
gae:මාතුයා මම ඡන්දෙන, නිබ්බත්තති යදිච්ඡකං॥
gax:99:“ජාතියා පඤ්චවස්සෙන, පබ්බජිං අනගාරියං।
gae:ඔරොපිතම්හි කෙසම්හි, අරහත්තමපාපුණිං॥
gax:100:“පුබ්බකම්මං ගවෙසන්තො, ඔරෙන නාද්දසං අහං।
gae:තිංසකප්පසහස්සම්හි, මම කම්මමනුස්සරිං॥
gax:101:“නමො තෙ පුරිසාජඤ්ඤ, නමො තෙ පුරිසුත්තම।
gae:තව සාසනමාගම්ම, පත්තොම්හි අචලං පදං॥
gax:102:“තිංසකප්පසහස්සම්හි, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:103:“කිලෙසා ඣාපිතා මය්හං…පෙ॰… විහරාමි අනාසවො॥
gax:104:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:105:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.111/> සුදං ආයස්මා චන්දනමාලියො ථෙරො ඉමා ගාථායො
bod:අභාසිත්ථාති।
cen:චන්දනමාලියත්ථෙරස්සාපදානං පඤ්චමං।
sub:6:ධාතුපූජකත්ථෙරඅපදානං
gax:106:“නිබ්බුතෙ ලොකනාථම්හි, සිද්ධත්ථෙ ලොකනායකෙ।
gae:මම ඤාතී සමානෙත්වා, ධාතුපූජං අකාසහං॥
gax:107:“චතුන්නවුතිතො කප්පෙ, යං ධාතුමභිපූජයිං।
gae:දුග්ගතිං නාභිජානාමි, ධාතුපූජායිදං ඵලං॥
gax:108:“කිලෙසා <pb M=2.64/> ඣාපිතා මය්හං…පෙ॰… විහරාමි අනාසවො॥
gax:109:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:110:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ධාතුපූජකො ථෙරො ඉමා ගාථායො
bod:අභාසිත්ථාති।
cen:ධාතුපූජකත්ථෙරස්සාපදානං ඡට්ඨං।
sub:7:පුලිනුප්පාදකත්ථෙරඅපදානං
gax:111:“පබ්බතෙ <pb V=2.64/> <pb P=2.426/> හිමවන්තම්හි, දෙවලො නාම තාපසො।
gae:තත්ථ මෙ චඞ්කමො ආසි, අමනුස්සෙහි මාපිතො॥
gax:112:“ජටාභාරෙන <pb T=2.112/> <n>ජටාභාරස්ස (ස්යා॰ ක॰)</n> භරිතො, කමණ්ඩලුධරො සදා।
gae:උත්තමත්ථං ගවෙසන්තො, විපිනා නික්ඛමිං තදා॥
gax:113:“චුල්ලාසීතිසහස්සානි, සිස්සා මය්හං උපට්ඨහුං।
gae:සකකම්මාභිපසුතා, වසන්ති විපිනෙ තදා॥
gax:114:“අස්සමා අභිනික්ඛම්ම, අකං පුලිනචෙතියං।
gae:නානාපුප්ඵං සමානෙත්වා, තං චෙතියමපූජයිං॥
gax:115:“තත්ථ චිත්තං පසාදෙත්වා, අස්සමං පවිසාමහං।
gae:සබ්බෙ සිස්සා සමාගන්ත්වා, එතමත්ථං පුච්ඡිංසු මං <n>එතමත්ථමපුච්ඡු මං (සී॰), එතමත්තං අපුච්ඡිංසු (ස්යා॰ ක॰)</n>॥
gax:116:“‘පුලිනෙන කතො ථූපො <n>කතො ථූපෙ (සී॰)</n>, යං ත්වං දෙව <n>දෙවං (සී॰ පී॰)</n> මස්සති।
gae:මයම්පි ඤාතුමිච්ඡාම, පුට්ඨො ආචික්ඛ නො තුවං’॥
gax:117:“‘නිද්දිට්ඨා නු <n>නිද්දිට්ඨා නො (සී॰ පී॰), දිට්ඨානො වො (ස්යා॰)</n> මන්තපදෙ, චක්ඛුමන්තො මහායසා।
gae:තෙ ඛො අහං නමස්සාමි, බුද්ධසෙට්ඨෙ මහායසෙ’॥
gax:118:“‘කීදිසා තෙ මහාවීරා, සබ්බඤ්ඤූ ලොකනායකා।
gae:කථංවණ්ණා කථංසීලා, කීදිසා තෙ මහායසා’॥
gax:119:“‘බාත්තිංසලක්ඛණා <pb M=2.65/> බුද්ධා, චත්තාලීසදිජාපි ච।
gae:නෙත්තා ගොපඛුමා තෙසං, ජිඤ්ජුකා ඵලසන්නිභා॥
gax:120:“‘ගච්ඡමානා ච තෙ බුද්ධා, යුගමත්තඤ්ච පෙක්ඛරෙ।
gae:න තෙසං ජාණු නදති, සන්ධිසද්දො න සුය්යති॥
gax:121:“‘ගච්ඡමානා ච සුගතා, උද්ධරන්තාව ගච්ඡරෙ।
gae:පඨමං දක්ඛිණං පාදං, බුද්ධානං එස ධම්මතා॥
gax:122:“‘අසම්භීතා <pb T=2.113/> ච තෙ බුද්ධා, මිගරාජාව කෙසරී।
gae:නෙවුක්කංසෙන්ති අත්තානං, නො ච වම්භෙන්ති පාණිනං॥
gax:123:“‘මානාවමානතො මුත්තා, සමා සබ්බෙසු පාණිසු।
gae:අනත්තුක්කංසකා බුද්ධා, බුද්ධානං එස ධම්මතා॥
gax:124:“‘උප්පජ්ජන්තා <pb V=2.65/> ච සම්බුද්ධා, ආලොකං දස්සයන්ති තෙ।
gae:ඡප්පකාරං පකම්පෙන්ති, කෙවලං වසුධං ඉමං॥
gax:125:“‘පස්සන්ති <pb P=2.427/> නිරයඤ්චෙතෙ, නිබ්බාති නිරයො තදා।
gae:පවස්සති මහාමෙඝො, බුද්ධානං එස ධම්මතා॥
gax:126:“‘ඊදිසා තෙ මහානාගා, අතුලා ච <n>තෙ (ස්යා॰ ක॰)</n> මහායසා।
gae:වණ්ණතො අනතික්කන්තා, අප්පමෙය්යා තථාගතා’॥
gax:127:“‘අනුමොදිංසු මෙ වාක්යං, සබ්බෙ සිස්සා සගාරවා।
gae:තථා ච පටිපජ්ජිංසු, යථාසත්ති යථාබලං’॥
gax:128:“පටිපූජෙන්ති පුලිනං, සකකම්මාභිලාසිනො।
gae:සද්දහන්තා මම වාක්යං, බුද්ධසක්කතමානසා <n>බුද්ධත්තගතමානසා (සී॰ ස්යා॰ පී॰)</n>॥
gax:129:“තදා චවිත්වා තුසිතා, දෙවපුත්තො මහායසො।
gae:උප්පජ්ජි මාතුකුච්ඡිම්හි, දසසහස්සි කම්පථ॥
gax:130:“අස්සමස්සාවිදූරම්හි, චඞ්කමම්හි ඨිතො අහං।
gae:සබ්බෙ සිස්සා සමාගන්ත්වා, ආගච්ඡුං මම සන්තිකෙ॥
gax:131:“උසභොව මහී නදති, මිගරාජාව කූජති।
gae:සුසුමාරොව <n>සුංසුමාරොව (සී॰ ස්යා॰ පී॰)</n> සළති, කිං විපාකො භවිස්සති॥
gax:132:“යං <pb T=2.114/> <pb M=2.66/> පකිත්තෙමි සම්බුද්ධං, සිකතාථූපසන්තිකෙ।
gae:සො දානි භගවා සත්ථා, මාතුකුච්ඡිමුපාගමි॥
gax:133:“තෙසං ධම්මකථං වත්වා, කිත්තයිත්වා මහාමුනිං।
gae:උය්යොජෙත්වා සකෙ සිස්සෙ, පල්ලඞ්කමාභුජිං අහං॥
gax:134:“බලඤ්ච වත මෙ ඛීණං, බ්යාධිනා <n>බ්යාධිතො (සී॰ ස්යා॰ පී॰ ක॰)</n> පරමෙන තං।
gae:බුද්ධසෙට්ඨං සරිත්වාන, තත්ථ කාලඞ්කතො <n>කාලකතො (සී॰ පී॰)</n> අහං॥
gax:135:“සබ්බෙ සිස්සා සමාගන්ත්වා, අකංසු චිතකං තදා।
gae:කළෙවරඤ්ච මෙ ගය්හ, චිතකං අභිරොපයුං॥
gax:136:“චිතකං පරිවාරෙත්වා, සීසෙ කත්වාන අඤ්ජලිං।
gae:සොකසල්ලපරෙතා තෙ, වික්කන්දිංසු සමාගතා॥
gax:137:“තෙසං ලාලප්පමානානං, අගමං චිතකං තදා।
gax:‘අහං ආචරියො තුම්හං, මා සොචිත්ථ සුමෙධසා॥
gax:138:“‘සදත්ථෙ <pb V=2.66/> වායමෙය්යාථ, රත්තින්දිවමතන්දිතා।
gae:මා වො පමත්තා අහුත්ථ <n>අහුවත්ථ (සී॰)</n>, ඛණො වො පටිපාදිතො’॥
gax:139:“සකෙ සිස්සෙනුසාසිත්වා, දෙවලොකං පුනාගමිං।
gae:අට්ඨාරස ච කප්පානි, දෙවලොකෙ රමාමහං॥
gax:140:“සතානං <pb P=2.428/> පඤ්චක්ඛත්තුඤ්ච, චක්කවත්තී අහොසහං।
gae:අනෙකසතක්ඛත්තුඤ්ච, දෙවරජ්ජමකාරයිං॥
gax:141:“අවසෙසෙසු කප්පෙසු, වොකිණ්ණො <n>වොකිණ්ණං (සී॰ ස්යා॰ ක॰)</n> සංසරිං අහං।
gae:දුග්ගතිං නාභිජානාමි, උප්පාදස්ස ඉදං ඵලං <n>පුලිනපූජායිදං ඵලං (සී॰)</n>॥
gax:142:“යථා <pb T=2.115/> කොමුදිකෙ මාසෙ, බහූ පුප්ඵන්ති පාදපා।
gae:තථෙවාහම්පි සමයෙ, පුප්ඵිතොම්හි මහෙසිනා॥
gax:143:“වීරියං මෙ ධුරධොරය්හං, යොගක්ඛෙමාධිවාහනං।
gae:නාගොව බන්ධනං ඡෙත්වා, විහරාමි අනාසවො॥
gax:144:“සතසහස්සිතො කප්පෙ, යං බුද්ධමභිකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:145:“කිලෙසා <pb M=2.67/> ඣාපිතා මය්හං…පෙ॰… විහරාමි අනාසවො॥
gax:146:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:147:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පුලිනුප්පාදකො ථෙරො ඉමා ගාථායො
bod:අභාසිත්ථාති।
cen:පුලිනුප්පාදකත්ථෙරස්සාපදානං සත්තමං।
sub:8:තරණියත්ථෙරඅපදානං
gax:148:“අත්ථදස්සී තු භගවා, සයම්භූ ලොකනායකො।
gae:විනතා නදියා තීරං <n>තීරෙ (ස්යා॰ පී॰ ක॰)</n>, උපාගච්ඡි තථාගතො॥
gax:149:“උදකා අභිනික්ඛම්ම, කච්ඡපො වාරිගොචරො।
gae:බුද්ධං තාරෙතුකාමොහං, උපෙසිං ලොකනායකං॥
gax:150:“‘අභිරූහතු <pb T=2.116/> <pb V=2.67/> මං බුද්ධො, අත්ථදස්සී මහාමුනි।
gae:අහං තං තාරයිස්සාමි, දුක්ඛස්සන්තකරො තුවං’॥
gax:151:“මම සඞ්කප්පමඤ්ඤාය, අත්ථදස්සී මහායසො।
gae:අභිරූහිත්වා මෙ පිට්ඨිං, අට්ඨාසි ලොකනායකො॥
gax:152:“යතො සරාමි අත්තානං, යතො පත්තොස්මි විඤ්ඤුතං।
gae:සුඛං මෙ තාදිසං නත්ථි, ඵුට්ඨෙ පාදතලෙ යථා॥
gax:153:“උත්තරිත්වාන සම්බුද්ධො, අත්ථදස්සී මහායසො।
gae:නදීතීරම්හි ඨත්වාන, ඉමා ගාථා අභාසථ॥
gax:154:“‘යාවතා <pb P=2.429/> වත්තතෙ චිත්තං, ගඞ්ගාසොතං තරාමහං।
gae:අයඤ්ච කච්ඡපො රාජා, තාරෙසි මම පඤ්ඤවා॥
gax:155:“‘ඉමිනා බුද්ධතරණෙන, මෙත්තචිත්තවතාය ච।
gae:අට්ඨාරසෙ කප්පසතෙ, දෙවලොකෙ රමිස්සති॥
gax:156:“‘දෙවලොකා ඉධාගන්ත්වා, සුක්කමූලෙන චොදිතො।
gae:එකාසනෙ නිසීදිත්වා, කඞ්ඛාසොතං තරිස්සති॥
gax:157:“‘යථාපි <pb M=2.68/> භද්දකෙ ඛෙත්තෙ, බීජං අප්පම්පි රොපිතං।
gae:සම්මාධාරෙ පවච්ඡන්තෙ, ඵලං තොසෙති කස්සකං <n>කස්සකෙ (ස්යා॰)</n>॥
gax:158:“‘තථෙවිදං බුද්ධඛෙත්තං, සම්මාසම්බුද්ධදෙසිතං।
gae:සම්මාධාරෙ පවච්ඡන්තෙ, ඵලං මං තොසයිස්සති’॥
gax:159:“පධානපහිතත්තොම්හි, උපසන්තො නිරූපධි।
gae:සබ්බාසවෙ පරිඤ්ඤාය, විහරාමි අනාසවො॥
gax:160:“අට්ඨාරසෙ <pb T=2.117/> කප්පසතෙ, යං කම්මමකරිං තදා।
gae:දුග්ගතිං නාභිජානාමි, තරණාය ඉදං ඵලං॥
gax:161:“කිලෙසා ඣාපිතා මය්හං…පෙ॰… විහරාමි අනාසවො॥
gax:162:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:163:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා තරණියො ථෙරො ඉමා ගාථායො
bod:අභාසිත්ථාති।
cen:තරණියත්ථෙරස්සාපදානං අට්ඨමං।
sub:9:ධම්මරුචියත්ථෙරඅපදානං
gax:164:“යදා <pb V=2.68/> දීපඞ්කරො බුද්ධො, සුමෙධං බ්යාකරී ජිනො।
gae:‘අපරිමෙය්යෙ ඉතො කප්පෙ, අයං බුද්ධො භවිස්සති॥
gax:165:“‘ඉමස්ස ජනිකා මාතා, මායා නාම භවිස්සති।
gae:පිතා සුද්ධොදනො නාම, අයං හෙස්සති ගොතමො॥
gax:166:“‘පධානං පදහිත්වාන, කත්වා දුක්කරකාරිකං।
gae:අස්සත්ථමූලෙ සම්බුද්ධො, බුජ්ඣිස්සති මහායසො॥
gax:167:“‘උපතිස්සො කොලිතො ච, අග්ගා හෙස්සන්ති සාවකා।
gae:ආනන්දො නාම නාමෙන <n>ආනන්දො නාමුපට්ඨාකො (ස්යා॰)</n>, උපට්ඨිස්සතිමං ජිනං॥
gax:168:“‘ඛෙමා <pb T=2.118/> උප්පලවණ්ණා ච, අග්ගා හෙස්සන්ති සාවිකා।
gae:චිත්තො ආළවකො චෙව, අග්ගා හෙස්සන්තුපාසකා॥
gax:169:“‘ඛුජ්ජුත්තරා <pb M=2.69/> නන්දමාතා, අග්ගා හෙස්සන්තුපාසිකා।
gae:බොධි ඉමස්ස වීරස්ස, අස්සත්ථොති පවුච්චති’॥
gax:170:“ඉදං <pb P=2.430/> සුත්වාන වචනං, අසමස්ස මහෙසිනො।
gae:ආමොදිතා නරමරූ, නමස්සන්ති කතඤ්ජලී॥
gax:171:“තදාහං මාණවො ආසිං, මෙඝො නාම සුසික්ඛිතො।
gae:සුත්වා බ්යාකරණං සෙට්ඨං, සුමෙධස්ස මහාමුනෙ॥
gax:172:“සංවිසට්ඨො භවිත්වාන, සුමෙධෙ කරුණාසයෙ <n>කරුණාලයෙ (ස්යා॰)</n>।
gae:පබ්බජන්තඤ්ච තං වීරං, සහාව අනුපබ්බජිං॥
gax:173:“සංවුතො පාතිමොක්ඛස්මිං, ඉන්ද්රියෙසු ච පඤ්චසු।
gae:සුද්ධාජීවො සතො වීරො, ජිනසාසනකාරකො॥
gax:174:“එවං විහරමානොහං, පාපමිත්තෙන කෙනචි।
gae:නියොජිතො අනාචාරෙ, සුමග්ගා පරිධංසිතො॥
gax:175:“විතක්කවසිකො හුත්වා, සාසනතො අපක්කමිං।
gae:පච්ඡා තෙන කුමිත්තෙන, පයුත්තො මාතුඝාතනං॥
gax:176:“අකරිං ආනන්තරියං <n>අකරිං නන්තරියඤ්ච (ස්යා॰ ක॰)</n>, ඝාතයිං දුට්ඨමානසො।
gae:තතො චුතො මහාවීචිං, උපපන්නො සුදාරුණං॥
gax:177:“විනිපාතගතො <pb V=2.69/> සන්තො, සංසරිං දුක්ඛිතො චිරං।
gae:න පුනො අද්දසං වීරං, සුමෙධං නරපුඞ්ගවං॥
gax:178:“අස්මිං <pb T=2.119/> කප්පෙ සමුද්දම්හි, මච්ඡො ආසිං තිමිඞ්ගලො।
gae:දිස්වාහං සාගරෙ නාවං, ගොචරත්ථමුපාගමිං॥
gax:179:“දිස්වා මං වාණිජා භීතා, බුද්ධසෙට්ඨමනුස්සරුං।
gae:ගොතමොති මහාඝොසං, සුත්වා තෙහි උදීරිතං॥
gax:180:“පුබ්බසඤ්ඤං සරිත්වාන, තතො කාලඞ්කතො අහං।
gae:සාවත්ථියං කුලෙ ඉද්ධෙ, ජාතො බ්රාහ්මණජාතියං॥
gax:181:“ආසිං ධම්මරුචි නාම, සබ්බපාපජිගුච්ඡකො।
gae:දිස්වාහං ලොකපජ්ජොතං, ජාතියා සත්තවස්සිකො॥
gax:182:“මහාජෙතවනං <pb M=2.70/> ගන්ත්වා, පබ්බජිං අනගාරියං।
gae:උපෙමි බුද්ධං තික්ඛත්තුං, රත්තියා දිවසස්ස ච॥
gax:183:“තදා දිස්වා මුනි ආහ, චිරං ධම්මරුචීති මං।
gae:තතොහං අවචං බුද්ධං, පුබ්බකම්මපභාවිතං॥
gax:184:“සුචිරං සතපුඤ්ඤලක්ඛණං, පතිපුබ්බෙන විසුද්ධපච්චයං।
gae:අහමජ්ජසුපෙක්ඛනං <pb P=2.431/> වත, තව පස්සාමි නිරුපමං විග්ගහං <n>නිරූපමග්ගහං (සී॰)</n>॥
gax:185:“සුචිරං විහතත්තමො මයා, සුචිරක්ඛෙන නදී විසොසිතා।
gae:සුචිරං අමලං විසොධිතං, නයනං ඤාණමයං මහාමුනෙ॥
gax:186:“චිරකාලසමඞ්ගිතො <pb T=2.120/> <n>චිරකාලං සමාගතො (පී॰)</n> තයා, අවිනට්ඨො පුනරන්තරං චිරං।
gae:පුනරජ්ජසමාගතො තයා, න හි නස්සන්ති කතානි ගොතම॥
gax:187:“කිලෙසා ඣාපිතා මය්හං…පෙ॰… විහරාමි අනාසවො॥
gax:188:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:189:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ධම්මරුචියො ථෙරො ඉමා ගාථායො
bod:අභාසිත්ථාති।
cen:ධම්මරුචියත්ථෙරස්සාපදානං නවමං।
sub:10:සාලමණ්ඩපියත්ථෙරඅපදානං
gax:190:“අජ්ඣොගාහෙත්වා <pb V=2.70/> සාලවනං, සුකතො අස්සමො මම।
gae:සාලපුප්ඵෙහි සඤ්ඡන්නො, වසාමි විපිනෙ තදා॥
gax:191:“පියදස්සී ච භගවා, සයම්භූ අග්ගපුග්ගලො।
gae:විවෙකකාමො සම්බුද්ධො, සාලවනමුපාගමි॥
gax:192:“අස්සමා අභිනික්ඛම්ම, පවනං අගමාසහං।
gae:මූලඵලං ගවෙසන්තො, ආහිණ්ඩාමි වනෙ තදා॥
gax:193:“තත්ථද්දසාසිං <pb T=2.121/> සම්බුද්ධං, පියදස්සිං මහායසං।
gae:සුනිසින්නං සමාපන්නං, විරොචන්තං මහාවනෙ॥
gax:194:“චතුදණ්ඩෙ <pb M=2.71/> ඨපෙත්වාන, බුද්ධස්ස උපරී අහං।
gae:මණ්ඩපං සුකතං කත්වා, සාලපුප්ඵෙහි ඡාදයිං॥
gax:195:“සත්තාහං ධාරයිත්වාන, මණ්ඩපං සාලඡාදිතං।
gae:තත්ථ චිත්තං පසාදෙත්වා, බුද්ධසෙට්ඨමවන්දහං॥
gax:196:“භගවා <pb P=2.432/> තම්හි සමයෙ, වුට්ඨහිත්වා සමාධිතො।
gae:යුගමත්තං පෙක්ඛමානො, නිසීදි පුරිසුත්තමො॥
gax:197:“සාවකො වරුණො නාම, පියදස්සිස්ස සත්ථුනො।
gae:වසීසතසහස්සෙහි, උපගච්ඡි විනායකං॥
gax:198:“පියදස්සී ච භගවා, ලොකජෙට්ඨො නරාසභො।
gae:භික්ඛුසඞ්ඝෙ නිසීදිත්වා, සිතං පාතුකරී ජිනො॥
gax:199:“අනුරුද්ධො උපට්ඨාකො, පියදස්සිස්ස සත්ථුනො।
gae:එකංසං චීවරං කත්වා, අපුච්ඡිත්ථ මහාමුනිං॥
gax:200:“‘කො නු ඛො භගවා හෙතු, සිතකම්මස්ස සත්ථුනො।
gae:කාරණෙ විජ්ජමානම්හි, සත්ථා පාතුකරෙ සිතං’॥
gax:201:“‘සත්තාහං සාලච්ඡදනං <n>පුප්ඵඡදනං (සී॰ ස්යා॰ පී॰)</n>, යො මෙ ධාරෙසි මාණවො।
gae:තස්ස කම්මං සරිත්වාන, සිතං පාතුකරිං අහං॥
gax:202:“‘අනොකාසං න පස්සාමි, යත්ථ <n>යං තං (ස්යා॰ පී॰ ක॰)</n> පුඤ්ඤං විපච්චති।
gae:දෙවලොකෙ <pb T=2.122/> මනුස්සෙ වා, ඔකාසොව න සම්මති॥
gax:203:“‘දෙවලොකෙ <pb V=2.71/> වසන්තස්ස, පුඤ්ඤකම්මසමඞ්ගිනො।
gae:යාවතා පරිසා තස්ස, සාලච්ඡන්නා භවිස්සති॥
gax:204:“‘තත්ථ දිබ්බෙහි නච්චෙහි, ගීතෙහි වාදිතෙහි ච।
gae:රමිස්සති සදා සන්තො, පුඤ්ඤකම්මසමාහිතො॥
gax:205:“‘යාවතා පරිසා තස්ස, ගන්ධගන්ධී භවිස්සති।
gae:සාලස්ස පුප්ඵවස්සො ච, පවස්සිස්සති තාවදෙ॥
gax:206:“‘තතො චුතොයං මනුජො, මානුසං ආගමිස්සති।
gae:ඉධාපි සාලච්ඡදනං, සබ්බකාලං ධරිස්සති <n>ධරියති (සී॰ පී॰)</n>॥
gax:207:“‘ඉධ <pb M=2.72/> නච්චඤ්ච ගීතඤ්ච, සම්මතාළසමාහිතං।
gae:පරිවාරෙස්සන්ති මං නිච්චං, බුද්ධපූජායිදං ඵලං॥
gax:208:“‘උග්ගච්ඡන්තෙ ච සූරියෙ, සාලවස්සං පවස්සති।
gae:පුඤ්ඤකම්මෙන සංයුත්තං, වස්සතෙ සබ්බකාලිකං॥
gax:209:“‘අට්ඨාරසෙ කප්පසතෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:210:“‘තස්ස ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:211:“‘ධම්මං අභිසමෙන්තස්ස, සාලච්ඡන්නං භවිස්සති।
gae:චිතකෙ ඣායමානස්ස, ඡදනං තත්ථ හෙස්සති’॥
gax:212:“විපාකං කිත්තයිත්වාන, පියදස්සී මහාමුනි।
gae:පරිසාය ධම්මං දෙසෙසි, තප්පෙන්තො ධම්මවුට්ඨියා॥
gax:213:“තිංසකප්පානි <pb T=2.123/> <pb P=2.433/> දෙවෙසු, දෙවරජ්ජමකාරයිං।
gae:සට්ඨි ච සත්තක්ඛත්තුඤ්ච, චක්කවත්තී අහොසහං॥
gax:214:“දෙවලොකා ඉධාගන්ත්වා, ලභාමි විපුලං සුඛං।
gae:ඉධාපි සාලච්ඡදනං, මණ්ඩපස්ස ඉදං ඵලං॥
gax:215:“අයං පච්ඡිමකො මය්හං, චරිමො වත්තතෙ භවො।
gae:ඉධාපි සාලච්ඡදනං, හෙස්සති සබ්බකාලිකං॥
gax:216:“මහාමුනිං තොසයිත්වා, ගොතමං සක්යපුඞ්ගවං।
gae:පත්තොම්හි අචලං ඨානං, හිත්වා ජයපරාජයං॥
gax:217:“අට්ඨාරසෙ <pb V=2.72/> කප්පසතෙ, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:218:කිලෙසා ඣාපිතා මය්හං…පෙ॰… විහරාමි අනාසවො॥
gax:219:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:220:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb M=2.73/> සුදං ආයස්මා සාලමණ්ඩපියො ථෙරො ඉමා ගාථායො
bod:අභාසිත්ථාති।
cen:සාලමණ්ඩපියත්ථෙරස්සාපදානං දසමං।
cen:පංසුකූලවග්ගො එකූනපඤ්ඤාසමො।
bod:තස්සුද්දානං –
gax:පංසුකූලං <pb T=2.124/> බුද්ධසඤ්ඤී, භිසදො ඤාණකිත්තකො।
gae:චන්දනී ධාතුපූජී ච, පුලිනුප්පාදකොපි ච॥
gax:තරණො ධම්මරුචිකො, සාලමණ්ඩපියො තථා।
gae:සතානි ද්වෙ හොන්ති ගාථා, ඌනවීසතිමෙව ච॥
