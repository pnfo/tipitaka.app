cha:(6) 1:ඛෙමවග්ගො
sub:1:ඛෙමසුත්තං
bod:52:“‘ඛෙමං <pb T=4.477/> ඛෙම’න්ති <pb M=3.248/> <pb V=3.259/>, ආවුසො, වුච්චති। කිත්තාවතා නු ඛො, ආවුසො, ඛෙමං වුත්තං භගවතා”ති?
bod:“ඉධාවුසො, භික්ඛු විවිච්චෙව කාමෙහි…පෙ॰… පඨමං ඣානං උපසම්පජ්ජ විහරති। එත්තාවතාපි ඛො, ආවුසො, ඛෙමං වුත්තං භගවතා පරියායෙන…පෙ॰…।
bod:“පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති। එත්තාවතාපි ඛො, ආවුසො, ඛෙමං වුත්තං භගවතා නිප්පරියායෙනා”ති। පඨමං।
sub:2:ඛෙමප්පත්තසුත්තං
bod:53:ඛෙමප්පත්තො ඛෙමප්පත්තොති, ආවුසො, වුච්චති…පෙ॰…। දුතියං।
sub:3:අමතසුත්තං
bod:54:අමතං අමතන්ති, ආවුසො, වුච්චති…පෙ॰…। තතියං।
sub:4:අමතප්පත්තසුත්තං
bod:55:අමතප්පත්තො අමතප්පත්තොති, ආවුසො, වුච්චති…පෙ॰…। චතුත්ථං।
sub:5:අභයසුත්තං
bod:56:අභයං <pb V=3.260/> අභයන්ති, ආවුසො, වුච්චති…පෙ॰…। පඤ්චමං।
sub:6:අභයප්පත්තසුත්තං
bod:57:අභයප්පත්තො අභයප්පත්තොති, ආවුසො, වුච්චති…පෙ॰…। ඡට්ඨං।
sub:7:පස්සද්ධිසුත්තං
bod:58:පස්සද්ධි පස්සද්ධීති, ආවුසො, වුච්චති…පෙ॰…। සත්තමං।
sub:8:අනුපුබ්බපස්සද්ධිසුත්තං
bod:59:අනුපුබ්බපස්සද්ධි <pb M=3.249/> <pb P=4.456/> අනුපුබ්බපස්සද්ධීති, ආවුසො, වුච්චති…පෙ॰…। අට්ඨමං।
sub:9:නිරොධසුත්තං
bod:60:නිරොධො නිරොධොති, ආවුසො, වුච්චති…පෙ॰…। නවමං।
sub:10:අනුපුබ්බනිරොධසුත්තං
bod:61:“‘අනුපුබ්බනිරොධො අනුපුබ්බනිරොධො’ති, ආවුසො, වුච්චති। කිත්තාවතා <pb T=4.478/> නු ඛො, ආවුසො, අනුපුබ්බනිරොධො වුත්තො භගවතා”ති?
bod:“ඉධාවුසො, භික්ඛු විවිච්චෙව කාමෙහි…පෙ॰… පඨමං ඣානං උපසම්පජ්ජ විහරති। එත්තාවතාපි ඛො, ආවුසො, අනුපුබ්බනිරොධො වුත්තො භගවතා පරියායෙන…පෙ॰… <pb V=3.261/>।
bod:“පුන චපරං, ආවුසො, භික්ඛු සබ්බසො නෙවසඤ්ඤානාසඤ්ඤායතනං සමතික්කම්ම සඤ්ඤාවෙදයිතනිරොධං උපසම්පජ්ජ විහරති, පඤ්ඤාය චස්ස දිස්වා ආසවා පරික්ඛීණා හොන්ති। එත්තාවතාපි ඛො, ආවුසො, අනුපුබ්බනිරොධො වුත්තො භගවතා නිප්පරියායෙනා”ති। දසමං।
sub:11:අභබ්බසුත්තං
bod:62:“නව, භික්ඛවෙ, ධම්මෙ අප්පහාය අභබ්බො අරහත්තං සච්ඡිකාතුං। කතමෙ නව? රාගං, දොසං, මොහං, කොධං, උපනාහං, මක්ඛං, පළාසං, ඉස්සං, මච්ඡරියං – ඉමෙ ඛො, භික්ඛවෙ, නව ධම්මෙ අප්පහාය අභබ්බො අරහත්තං සච්ඡිකාතුං।
bod:“නව, භික්ඛවෙ, ධම්මෙ පහාය භබ්බො අරහත්තං සච්ඡිකාතුං। කතමෙ නව? රාගං, දොසං, මොහං, කොධං, උපනාහං, මක්ඛං, පළාසං, ඉස්සං, මච්ඡරියං – ඉමෙ ඛො, භික්ඛවෙ, නව ධම්මෙ පහාය භබ්බො අරහත්තං සච්ඡිකාතු”න්ති। එකාදසමං।
cen:ඛෙමවග්ගො පඨමො।
bod:තස්සුද්දානං –
gax:ඛෙමො <pb P=4.457/> ච අමතඤ්චෙව, අභයං පස්සද්ධියෙන ච।
gae:නිරොධො අනුපුබ්බො ච, ධම්මං පහාය භබ්බෙන චාති॥
