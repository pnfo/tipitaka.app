cha:8:නාගසමාලවග්ගො
sub:1:නාගසමාලත්ථෙරඅපදානං
gax:1:“අපාටලිං <pb M=1.132/> <pb V=1.119/> <pb P=1.119/> අහං පුප්ඵං, උජ්ඣිතං සුමහාපථෙ।
gae:ථූපම්හි අභිරොපෙසිං, සිඛිනො ලොකබන්ධුනො॥
gax:2:“එකත්තිංසෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, ථූපපූජායිදං ඵලං॥
gax:3:“ඉතො පන්නරසෙ කප්පෙ, භූමියො <n>පුප්ඵියො (ස්යා॰)</n> නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:4:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා නාගසමාලො ථෙරො ඉමා ගාථායො අභාසිත්ථාති।
cen:නාගසමාලත්ථෙරස්සාපදානං පඨමං।
sub:2:පදසඤ්ඤකත්ථෙරඅපදානං
gax:5:“අක්කන්තඤ්ච <pb T=1.172/> පදං දිස්වා, තිස්සස්සාදිච්චබන්ධුනො।
gae:හට්ඨො හට්ඨෙන චිත්තෙන, පදෙ චිත්තං පසාදයිං॥
gax:6:“ද්වෙනවුතෙ ඉතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, පදසඤ්ඤායිදං ඵලං॥
gax:7:“ඉතො සත්තමකෙ කප්පෙ, සුමෙධො නාම ඛත්තියො।
gae:සත්තරතනසම්පන්නො, චක්කවතී මහබ්බලො॥
gax:8:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පදසඤ්ඤකො ථෙරො ඉමා ගාථායො අභාසිත්ථාති॥
cen:පදසඤ්ඤකත්ථෙරස්සාපදානං දුතියං।
sub:3:බුද්ධසඤ්ඤකත්ථෙරඅපදානං
gax:9:“දුමග්ගෙ <pb M=1.133/> <pb V=1.120/> <pb P=1.120/> පංසුකූලිකං, ලග්ගං දිස්වාන සත්ථුනො।
gae:තතො තමඤ්ජලිං කත්වා, පංසුකූලං අවන්දහං॥
gax:10:“ද්වෙනවුතෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:11:“ඉතො <pb T=1.173/> චතුත්ථකෙ කප්පෙ, දුමසාරොසි ඛත්තියො।
gae:චාතුරන්තො විජිතාවී, චක්කවත්තී මහබ්බලො॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බුද්ධසඤ්ඤකො ථෙරො ඉමා ගාථායො අභාසිත්ථාති।
cen:බුද්ධසඤ්ඤකත්ථෙරස්සාපදානං තතියං।
sub:4:භිසාලුවදායකත්ථෙරඅපදානං
gax:13:“කානනං වනමොගය්හ, වසාමි විපිනෙ අහං।
gae:විපස්සිං අද්දසං බුද්ධං, ආහුතීනං පටිග්ගහං॥
gax:14:“භිසාලුවඤ්ච පාදාසිං, උදකං හත්ථධොවනං।
gae:වන්දිත්වා සිරසා පාදෙ, පක්කාමි උත්තරාමුඛො॥
gax:15:“එකනවුතිතො කප්පෙ, භිසාලුවමදං තදා।
gae:දුග්ගතිං නාභිජානාමි, පුඤ්ඤකම්මස්සිදං ඵලං॥
gax:16:“ඉතො තතියකෙ කප්පෙ, භිසසම්මතඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:17:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.174/> සුදං ආයස්මා භිසාලුවදායකො ථෙරො ඉමා ගාථායො අභාසිත්ථාති।
cen:භිසාලුවදායකත්ථෙරස්සාපදානං චතුත්ථං।
cen:ඡට්ඨභාණවාරං।
sub:5:එකසඤ්ඤකත්ථෙරඅපදානං
gax:18:“ඛණ්ඩො <pb V=1.121/> <pb M=1.134/> <pb P=1.121/> නාමාසි නාමෙන, විපස්සිස්සග්ගසාවකො।
gae:එකා භික්ඛා මයා දින්නා, ලොකාහුතිපටිග්ගහෙ॥
gax:19:“තෙන චිත්තප්පසාදෙන, ද්විපදින්ද නරාසභ।
gae:දුග්ගතිං නාභිජානාමි, එකභික්ඛායිදං ඵලං॥
gax:20:“චත්තාලීසම්හිතො කප්පෙ, වරුණො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:21:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකසඤ්ඤකො ථෙරො ඉමා ගාථායො අභාසිත්ථාති।
cen:එකසඤ්ඤකත්ථෙරස්සාපදානං පඤ්චමං।
sub:6:තිණසන්ථරදායකත්ථෙරඅපදානං
gax:22:“හිමවන්තස්සාවිදූරෙ, මහාජාතස්සරො අහු।
gae:සතපත්තෙහි සඤ්ඡන්නො, නානාසකුණමාලයො॥
gax:23:“තම්හි <pb T=1.175/> න්හත්වා ච පිත්වා <n>පීත්වා (සී॰ ස්යා॰)</n> ච, අවිදූරෙ වසාමහං।
gae:අද්දසං සමණානග්ගං, ගච්ඡන්තං අනිලඤ්ජසෙ॥
gax:24:“මම සඞ්කප්පමඤ්ඤාය, සත්ථා ලොකෙ අනුත්තරො।
gae:අබ්භතො ඔරුහිත්වාන, භූමියංඨාසි තාවදෙ॥
gax:25:“විසාණෙන <n>ලායනෙන (ස්යා॰)</n> තිණං ගය්හ, නිසීදනමදාසහං।
gae:නිසීදි භගවා තත්ථ, තිස්සො ලොකග්ගනායකො॥
gax:26:“සකං චිත්තං පසාදෙත්වා, අවන්දි ලොකනායකං।
gae:පටිකුටිකො <n>උක්කුටිකො (ස්යා॰ ක॰)</n> අපසක්කිං, නිජ්ඣායන්තො මහාමුනිං॥
gax:27:“තෙන චිත්තප්පසාදෙන, නිම්මානං උපපජ්ජහං।
gae:දුග්ගතිං නාභිජානාමි, සන්ථරස්ස ඉදං ඵලං॥
gax:28:“ඉතො <pb M=1.135/> <pb P=1.122/> දුතියකෙ කප්පෙ, මිග <n>මිත්ත (ස්යා॰)</n> සම්මතඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:29:“පටිසම්භිදා <pb V=1.122/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිණසන්ථරදායකො ථෙරො ඉමා ගාථායො අභාසිත්ථාති।
cen:තිණසන්ථරදායකත්ථෙරස්සාපදානං ඡට්ඨං।
sub:7:සූචිදායකත්ථෙරඅපදානං
gax:30:“තිංසකප්පසහස්සම්හි, සම්බුද්ධො ලොකනායකො।
gae:සුමෙධො නාම නාමෙන, බාත්තිංසවරලක්ඛණො॥
gax:31:“තස්ස <pb T=1.176/> කඤ්චනවණ්ණස්ස, ද්විපදින්දස්ස තාදිනො।
gae:පඤ්ච සූචී මයා දින්නා, සිබ්බනත්ථාය චීවරං॥
gax:32:“තෙනෙව සූචිදානෙන, නිපුණත්ථවිපස්සකං।
gae:තික්ඛං ලහුඤ්ච ඵාසුඤ්ච, ඤාණං මෙ උදපජ්ජථ॥
gax:33:“කිලෙසා ඣාපිතා මය්හං, භවා සබ්බෙ සමූහතා।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:34:“ද්විපදාධිපතී නාම, රාජානො චතුරො අහුං।
gae:සත්තරතනසම්පන්නා, චක්කවත්තී මහබ්බලා॥
gax:35:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සූචිදායකො ථෙරො ඉමා ගාථායො අභාසිත්ථාති।
cen:සූචිදායකත්ථෙරස්සාපදානං සත්තමං।
sub:8:පාටලිපුප්ඵියත්ථෙරඅපදානං
gax:36:“සුවණ්ණවණ්ණං සම්බුද්ධං, ගච්ඡන්තං අන්තරාපණෙ।
gae:කඤ්චනග්ඝියසඞ්කාසං, බාත්තිංසවරලක්ඛණං॥
gax:37:“සෙට්ඨිපුත්තො <pb M=1.136/> තදා ආසිං, සුඛුමාලො සුඛෙධිතො।
gae:උච්ඡඞ්ගෙ පාටලිපුප්ඵං, කත්වාන <n>කත්වා තං (සී॰ ස්යා॰)</n> අභිසංහරිං॥
gax:38:“හට්ඨො <pb T=1.177/> <pb P=1.123/> හට්ඨෙන චිත්තෙන, පුප්ඵෙහි අභිපූජයිං।
gae:තිස්සං ලොකවිදුං නාථං, නරදෙවං නමස්සහං॥
gax:39:“ද්වෙනවුතෙ <pb V=1.123/> ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, පුප්ඵපූජායිදං ඵලං॥
gax:40:“ඉතො තෙසට්ඨිකප්පම්හි, අභිසම්මතනාමකො।
gae:සත්තරතනසම්පන්නො, චක්කවත්තී මහබ්බලො॥
gax:41:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පාටලිපුප්ඵියො ථෙරො ඉමා ගාථායො අභාසිත්ථාති।
cen:පාටලිපුප්ඵියත්ථෙරස්සාපදානං අට්ඨමං।
sub:9:ඨිතඤ්ජලියත්ථෙරඅපදානං
gax:42:“මිගලුද්දො පුරෙ ආසිං, අරඤ්ඤෙ කානනෙ අහං।
gae:තත්ථ අද්දසං <n>තත්ථද්දසාසිං (සී॰ ස්යා॰)</n> සම්බුද්ධං, බාත්තිංසවරලක්ඛණං॥
gax:43:“තත්ථාහං අඤ්ජලිං කත්වා, පක්කාමිං පාචිනාමුඛො।
gae:අවිදූරෙ නිසින්නස්ස, නියකෙ පණ්ණසන්ථරෙ॥
gax:44:“තතො මෙ අසනීපාතො, මත්ථකෙ නිපතී තදා।
gae:සොහං මරණකාලම්හි, අකාසිං පුනරඤ්ජලිං॥
gax:45:“ද්වෙනවුතෙ <pb T=1.178/> ඉතො කප්පෙ, අඤ්ජලිං අකරිං තදා।
gae:දුග්ගතිං නාභිජානාමි, අඤ්ජලිස්ස ඉදං ඵලං॥
gax:46:“චතුපණ්ණාසකප්පම්හි, මිගකෙතුසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:47:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඨිතඤ්ජලියො ථෙරො ඉමා ගාථායො අභාසිත්ථාති।
cen:ඨිතඤ්ජලියත්ථෙරස්සාපදානං නවමං।
sub:10:තිපදුමියත්ථෙරඅපදානං
gax:48:“පදුමුත්තරො <pb M=1.137/> <pb P=1.124/> නාම ජිනො, සබ්බධම්මාන පාරගූ।
gae:දන්තො දන්තපරිවුතො, නගරා නික්ඛමී තදා॥
gax:49:“නගරෙ <pb V=1.124/> හංසවතියං, අහොසිං මාලිකො තදා।
gae:යං තත්ථ උත්තමං තොණි, පද්මපුප්ඵානි <n>උත්තමං පුප්ඵං, තීණි පුප්ඵානි (සී॰)</n> අග්ගහිං॥
gax:50:“අද්දසං විරජං බුද්ධං, පටිමග්ගන්තරාපණෙ।
gae:සහ <n>සොහං (සී॰)</n> දිස්වාන සම්බුද්ධං, එවං චින්තෙසහං තදා॥
gax:51:“කිං මෙ ඉමෙහි පුප්ඵෙහි, රඤ්ඤො උපනිතෙහි මෙ।
gae:ගාමං වා ගාමඛෙත්තං වා, සහස්සං වා ලභෙය්යහං॥
gax:52:“අදන්තදමනං <pb T=1.179/> වීරං, සබ්බසත්තසුඛාවහං।
gae:ලොකනාථං පූජයිත්වා, ලච්ඡාමි අමතං ධනං॥
gax:53:“එවාහං චින්තයිත්වාන, සකං චිත්තං පසාදයිං।
gae:තීණි ලොහිතකෙ ගය්හ, ආකාසෙ උක්ඛිපිං තදා॥
gax:54:“මයා උක්ඛිත්තමත්තම්හි, ආකාසෙ පත්ථරිංසු තෙ।
gae:ධාරිංසු මත්ථකෙ තත්ථ, උද්ධංවණ්ටා අධොමුඛා॥
gax:55:“යෙ කෙචි මනුජා දිස්වා, උක්කුට්ඨිං සම්පවත්තයුං।
gae:දෙවතා අන්තලික්ඛම්හි, සාධුකාරං පවත්තයුං॥
gax:56:“අච්ඡෙරං ලොකෙ උප්පන්නං, බුද්ධසෙට්ඨස්ස වාහසා।
gae:සබ්බෙ ධම්මං සුණිස්සාම, පුප්ඵානං වාහසා මයං॥
gax:57:“පදුමුත්තරො ලොකවිදූ, ආහුතීනං පටිග්ගහො।
gae:වීථියඤ්හි ඨිතො සන්තො, ඉමා ගාථා අභාසථ॥
gax:58:“‘යො සො බුද්ධං අපූජෙසි, රත්තපද්මෙහි <n>රත්තපදුමෙහි (සී॰ ස්යා॰)</n> මාණවො।
gae:තමහං කිත්තයිස්සාමි, සුණාථ මම භාසතො॥
gax:59:“‘තිංසකප්පසහස්සානි, දෙවලොකෙ රමිස්සති।
gae:තිංසකප්පානි <n>තිංසක්ඛත්තුඤ්ච (ස්යා॰)</n> දෙවින්දො, දෙවරජ්ජං කරිස්සති॥
gax:60:“‘මහාවිත්ථාරිකං <pb M=1.138/> නාම, බ්යම්හං හෙස්සති තාවදෙ।
gae:තියොජනසතුබ්බිද්ධං, දියඩ්ඪසතවිත්ථතං॥
gax:61:“‘චත්තාරිසතසහස්සානි <pb P=1.125/>, නිය්යූහා ච සුමාපිතා।
gae:කූටාගාරවරූපෙතා, මහාසයනමණ්ඩිතා॥
gax:62:“‘කොටිසතසහස්සියො <pb T=1.180/> <pb V=1.125/>, පරිවාරෙස්සන්ති අච්ඡරා।
gae:කුසලා නච්චගීතස්ස, වාදිතෙපි පදක්ඛිණා॥
gax:63:“‘එතාදිසෙ බ්යම්හවරෙ, නාරීගණසමාකුලෙ।
gae:වස්සිස්සති පුප්ඵවස්සො, දිබ්බො <n>පද (ක॰)</n> ලොහිතකො සදා॥
gax:64:“‘භිත්තිඛීලෙ නාගදන්තෙ, ද්වාරබාහාය තොරණෙ।
gae:චක්කමත්තා ලොහිතකා, ඔලම්බිස්සන්ති තාවදෙ॥
gax:65:“‘පත්තෙන පත්තසඤ්ඡන්නෙ, අන්තොබ්යම්හවරෙ ඉමං।
gae:අත්ථරිත්වා පාරුපිත්වා, තුවට්ටිස්සන්ති තාවදෙ॥
gax:66:“‘භවනං පරිවාරෙත්වා, සමන්තා සතයොජනෙ।
gae:තෙපි පද්මා <n>තෙ විසුද්ධා (සී॰ ස්යා॰)</n> ලොහිතකා, දිබ්බගන්ධං පවායරෙ॥
gax:67:“‘පඤ්චසත්තතික්ඛත්තුඤ්ච, චක්කවත්තී භවිස්සති।
gae:පදෙසරජ්ජං විපුලං, ගණනාතො අසඞ්ඛියං॥
gax:68:“‘සම්පත්තියො දුවෙ භුත්වා, අනීති අනුපද්දවො।
gae:සම්පත්තෙ පරියොසානෙ, නිබ්බානං පාපුණිස්සති’ <n>ඵස්සයිස්සති (සී॰), පස්සයිස්සති (ක॰)</n>॥
gax:69:“සුදිට්ඨො වත මෙ බුද්ධො, වාණිජ්ජං සුපයොජිතං।
gae:පද්මානි තීණි පූජෙත්වා, අනුභොසිං තිසම්පදා <n>අනුභූයන්ති සම්පදා (ක॰)</n>॥
gax:70:“අජ්ජ මෙ ධම්මප්පත්තස්ස, විප්පමුත්තස්ස සබ්බසො।
gae:සුපුප්ඵිතං ලොහිතකං, ධාරයිස්සති මත්ථකෙ॥
gax:71:“මම කම්මං කථෙන්තස්ස, පදුමුත්තරසත්ථුනො।
gae:සතපාණසහස්සානං, ධම්මාභිසමයො අහු॥
gax:72:“සතසහස්සිතො <pb T=1.181/> කප්පෙ, යං බුද්ධමභිපූජයිං।
gae:දුග්ගතිං නාභිජානාමි, තිපදුමානිදං ඵලං॥
gax:73:“කිලෙසා <pb M=1.139/> ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:74:“පටිසම්භිදා <pb V=1.126/> <pb P=1.126/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිපදුමියො ථෙරො ඉමා ගාථායො අභාසිත්ථාති।
cen:තිපදුමියත්ථෙරස්සාපදානං දසමං।
cen:නාගසමාලවග්ගො අට්ඨමො।
bod:තස්සුද්දානං –
gax:නාගසමාලො පදසඤ්ඤී, සඤ්ඤකාලුවදායකො।
gax:එකසඤ්ඤී තිණසන්ථාරො, සූචිපාටලිපුප්ඵියො।
gae:ඨිතඤ්ජලී තිපදුමී, ගාථායො පඤ්චසත්තති॥
