cha:4:උපාදින්නත්තිකවණ්ණනා
bod:51:උපාදින්නුපාදානියත්තිකස්ස <pb V=.481/> පඤ්හාවාරෙ <b>වත්ථු උපාදානියානං ඛන්ධානං පුරෙජාතපච්චයෙන පච්චයො</b>ති පවත්තිං සන්ධාය වුත්තං। පටිසන්ධියං පන තං පුරෙජාතං න හොති।
bod:72:<b>උපාදින්නුපාදානියො කබළීකාරො ආහාරො උපාදින්නුපාදානියස්ස කායස්ස ආහාරපච්චයෙන පච්චයො</b>ති එත්ථ උපාදින්නුපාදානියො කබළීකාරාහාරො නාම කම්මසමුට්ඨානානං රූපානං අබ්භන්තරගතා ඔජා। <b>උපාදින්නුපාදානියස්ස කායස්සා</b>ති තස්සෙව කම්මසමුට්ඨානරූපකායස්ස ආහාරපච්චයෙන පච්චයො। රූපජීවිතින්ද්රියං විය කටත්තාරූපානං අනුපාලනඋපත්ථම්භනවසෙන පච්චයො, න ජනකවසෙන। යං පන මණ්ඩූකාදයො ගිලිත්වා ඨිතානං අහිආදීනං කායස්ස ජීවමානකමණ්ඩූකාදිසරීරෙ ඔජා ආහාරපච්චයෙන <pb M=.488/> පච්චයොති වදන්ති, තං න ගහෙතබ්බං। න හි ජීවමානකසරීරෙ ඔජා අඤ්ඤස්ස සරීරස්ස ආහාරපච්චයතං සාධෙති। <b>අනුපාදින්නුපාදානියස්ස කායස්සා</b>ති එත්ථ පන ජනකවසෙනාපි ලබ්භති। <b>උපාදින්නුපාදානියස්ස ච අනුපාදින්නුපාදානියස්ස</b> චාති එත්ථ එකස්ස උපත්ථම්භකවසෙන, එකස්ස ජනකවසෙන, උභින්නම්පි වා උපත්ථම්භකවසෙනෙව වුත්තො। ද්වෙ පන ආහාරා එකතො පච්චයා හොන්තා උපත්ථම්භකාව හොන්ති, න ජනකා। සෙසමෙත්ථ පාළිමෙව සාධුකං ඔලොකෙත්වා වෙදිතබ්බං।
cen:උපාදින්නත්තිකවණ්ණනා।
