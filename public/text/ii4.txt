cha:5:සාමඤ්ඤවග්ගො
sub:1:සම්බාධසුත්තවණ්ණනා
bod:42:පඤ්චමස්ස පඨමෙ <b>උදායී</b>ති කාළුදායිත්ථෙරො। <b>අවිද්වා</b>ති අඤ්ඤාසි। <b>භූරිමෙධසො</b>ති මහාපඤ්ඤො। <b>යො ඣානමබුජ්ඣී</b>ති යො ඣානං අබුජ්ඣි। <b>පටිලීනනිසභො</b>ති එකීභාවවසෙන පටිලීනො චෙව උත්තමට්ඨෙන ච නිසභො। <b>මුනී</b>ති බුද්ධමුනි। <b>පරියායෙනා</b>ති එකෙන කාරණෙන। කාමසම්බාධස්ස හි අභාවමත්තෙනෙව පඨමජ්ඣානං ඔකාසාධිගමො නාම, න සබ්බථා සබ්බං। <b>තත්රාපත්ථි සම්බාධො</b>ති තස්මිම්පි පඨමජ්ඣානෙ සම්බාධො <pb P=4.206/> පටිපීළනං අත්ථියෙව। තත්රාපිත්ථීතිපි පාඨො। <b>කිඤ්ච තත්ථ සම්බාධො</b>ති තස්මිං පන ඣානෙ කිං සම්බාධො නාම। <b>අයමෙත්ථ සම්බාධො</b>ති අයං විතක්කවිචාරානං අනිරුද්ධභාවො සම්බාධො සංපීළා නාම। ඉමිනා උපායෙන සබ්බවාරෙසු අත්ථො වෙදිතබ්බො। <b>නිප්පරියායෙනා</b>ති න එකෙන කාරණෙන, අථ ඛො ආසවක්ඛයො නාම සබ්බසම්බාධානං පහීනත්තා සබ්බෙන සබ්බං ඔකාසාධිගමො නාමාති।
sub:2:කායසක්ඛිසුත්තවණ්ණනා
bod:43:දුතියෙ <pb V=3.282/> <pb M=3.284/> <b>යථා යථා ච තදායතන</b>න්ති යෙන යෙන කාරණෙන යෙන යෙනාකාරෙන තං පඨමජ්ඣානසඞ්ඛාතං ආයතනං හොති। <b>තථා තථා නං කායෙන ඵුසිත්වා විහරතී</b>ති තෙන තෙන කාරණෙන තෙන තෙනාකාරෙන තං සමාපත්තිං සහජාතනාමකායෙන ඵුසිත්වා විහරති, සමාපජ්ජතීති අත්ථො। <b>කායසක්ඛි වුත්තො භගවතා පරියායෙනා</b>ති යස්මා තෙන නාමාකායෙන පඨමජ්ඣානං සච්ඡිකතං, තස්මා ඉමිනා පරියායෙන කායසක්ඛි වුත්තො। <b>නිප්පරියායෙනා</b>ති යත්තකං කායෙන සච්ඡිකාතබ්බං, සබ්බස්ස කතත්තා අයං නිප්පරියායෙන කායසක්ඛි නාම।
sub:3:පඤ්ඤාවිමුත්තසුත්තවණ්ණනා
bod:44:තතියෙ <b>පඤ්ඤාය ච නං පජානාතී</b>ති තං පඨමජ්ඣානවිපස්සනාපඤ්ඤාය ජානාති। ඉධාපි පරියායනිප්පරියායා පුරිමනයෙනෙව වෙදිතබ්බා। යථා ච ඉධ, එවං ඉතො පරෙසුපි।
sub:4:උභතොභාගවිමුත්තසුත්තවණ්ණනා
bod:45:චතුත්ථං <pb P=4.207/> උභයෙන වෙදිතබ්බං। එත්ථ ච <b>උභතොභාගවිමුත්තො</b>ති උභතොභාගෙහි සමථවිපස්සනානං පච්චනීකකිලෙසෙහි විමුත්තො। පරියොසානෙ පන සමාපත්තියා රූපකායතො, අරියමග්ගෙන නාමකායතො විමුත්තොයෙව උභතොභාගවිමුත්තොති වෙදිතබ්බො।
sub:5-10:සන්දිට්ඨිකධම්මසුත්තාදිවණ්ණනා
bod:46-51:පඤ්චමාදීසු <b>සන්දිට්ඨිකො</b>ති සයං පස්සිතබ්බකො। <b>නිබ්බාන</b>න්ති කිලෙසනිබ්බානං। <b>පරිනිබ්බාන</b>න්ති තස්සෙව වෙවචනං। <b>තදඞ්ගනිබ්බාන</b>න්ති පඨමජ්ඣානාදිනා තෙන තෙන අඞ්ගෙන නිබ්බානං। <b>දිට්ඨධම්මනිබ්බාන</b>න්ති ඉස්මිංයෙව අත්තභාවෙ නිබ්බානං। සෙසං සබ්බත්ථ උත්තානත්ථමෙවාති।
cen:සාමඤ්ඤවග්ගො පඤ්චමො।
cen:පඨමපණ්ණාසකං නිට්ඨිතං।
tit:2:දුතියපණ්ණාසකවණ්ණනා
bod:52:ඉතො <pb M=3.285/> <pb V=3.283/> පරෙසු <b>ඛෙම</b>න්ති නිරුපද්දවං। <b>ඛෙමප්පත්තො</b>ති ඛෙමභාවං පත්තො। <b>සික්ඛාදුබ්බල්යානී</b>ති සික්ඛාය දුබ්බලභාවකරණානි। සෙසං සබ්බත්ථ උත්තානත්ථමෙවාති।
cen:මනොරථපූරණියා අඞ්ගුත්තරනිකාය-අට්ඨකථාය
cen:නවකනිපාතස්ස සංවණ්ණනා නිට්ඨිතා।
cen:॥ නමො තස්ස භගවතො අරහතො සම්මාසම්බුද්ධස්ස॥
nik:අඞ්ගුත්තරනිකායෙ
boo:දසකනිපාත-අට්ඨකථා
tit:1:පඨමපණ්ණාසකං
