cen:॥ නමො තස්ස භගවතො අරහතො සම්මාසම්බුද්ධස්ස॥
nik:ඛුද්දකනිකායෙ
boo:චරියාපිටකපාළි
cha:1:අකිත්තිවග්ගො
sub:1:අකිත්තිචරියා
gax:1:“කප්පෙ <pb T=2.551/> <pb M=2.385/> <pb V=2.371/> <pb P=.73/> ච සතසහස්සෙ, චතුරො ච අසඞ්ඛියෙ।
gae:එත්ථන්තරෙ යං චරිතං, සබ්බං තං බොධිපාචනං॥
gax:2:“අතීතකප්පෙ චරිතං, ඨපයිත්වා භවාභවෙ।
gae:ඉමම්හි කප්පෙ චරිතං, පවක්ඛිස්සං සුණොහි මෙ॥
gax:3:“යදා අහං බ්රහාරඤ්ඤෙ, සුඤ්ඤෙ විපිනකානනෙ।
gae:අජ්ඣොගාහෙත්වා <n>අජ්ඣොගහෙත්වා (සී॰ ස්යා॰)</n> විහරාමි, අකිත්ති නාම තාපසො॥
gax:4:“තදා <pb V=2.372/> මං තපතෙජෙන, සන්තත්තො තිදිවාභිභූ।
gae:ධාරෙන්තො බ්රාහ්මණවණ්ණං, භික්ඛාය මං උපාගමි॥
gax:5:“පවනා ආභතං පණ්ණං, අතෙලඤ්ච අලොණිකං।
gae:මම ද්වාරෙ ඨිතං දිස්වා, සකටාහෙන ආකිරිං॥
gax:6:“තස්ස දත්වානහං පණ්ණං, නික්කුජ්ජිත්වාන භාජනං।
gae:පුනෙසනං ජහිත්වාන, පාවිසිං පණ්ණසාලකං॥
gax:7:“දුතියම්පි <pb T=2.552/> තතියම්පි, උපගඤ්ඡි මමන්තිකං।
gae:අකම්පිතො අනොලග්ගො, එවමෙවමදාසහං॥
gax:8:“න <pb M=2.386/> මෙ තප්පච්චයා අත්ථි, සරීරස්මිං විවණ්ණියං।
gae:පීතිසුඛෙන රතියා, වීතිනාමෙමි තං දිවං॥
gax:9:“යදි මාසම්පි ද්වෙමාසං, දක්ඛිණෙය්යං වරං ලභෙ।
gae:අකම්පිතො අනොලීනො, දදෙය්යං දානමුත්තමං॥
gax:10:“න තස්ස දානං දදමානො, යසං ලාභඤ්ච පත්ථයිං।
gae:සබ්බඤ්ඤුතං පත්ථයානො, තානි කම්මානි ආචරි”න්ති॥
cen:අකිත්තිචරියං පඨමං।
sub:2:සඞ්ඛචරියා
gax:11:“පුනාපරං <pb P=.74/> යදා හොමි, බ්රාහ්මණො සඞ්ඛසව්හයො।
gae:මහාසමුද්දං තරිතුකාමො, උපගච්ඡාමි පට්ටනං॥
gax:12:“තත්ථද්දසං පටිපථෙ, සයම්භුං අපරාජිතං।
gae:කන්තාරද්ධානං පටිපන්නං <n>කන්තාරද්ධානපටිපන්නං (සී॰ ස්යා॰)</n>, තත්තාය කඨිනභූමියා॥
gax:13:“තමහං පටිපථෙ දිස්වා, ඉමමත්ථං විචින්තයිං।
gae:‘ඉදං ඛෙත්තං අනුප්පත්තං, පුඤ්ඤකාමස්ස ජන්තුනො॥
gax:14:“‘යථා කස්සකො පුරිසො, ඛෙත්තං දිස්වා මහාගමං।
gae:තත්ථ බීජං න රොපෙති, න සො ධඤ්ඤෙන අත්ථිකො॥
gax:15:“‘එවමෙවාහං <pb T=2.553/> <pb V=2.373/> පුඤ්ඤකාමො, දිස්වා ඛෙත්තවරුත්තමං।
gae:යදි තත්ථ කාරං න කරොමි, නාහං පුඤ්ඤෙන අත්ථිකො॥
gax:16:“‘යථා අමච්චො මුද්දිකාමො, රඤ්ඤො අන්තෙපුරෙ ජනෙ।
gae:න දෙති තෙසං ධනධඤ්ඤං, මුද්දිතො පරිහායති॥
gax:17:“‘එවමෙවාහං පුඤ්ඤකාමො, විපුලං දිස්වාන දක්ඛිණං।
gae:යදි තස්ස දානං න දදාමි, පරිහායිස්සාමි පුඤ්ඤතො’॥
gax:18:“එවාහං චින්තයිත්වාන, ඔරොහිත්වා උපාහනා।
gae:තස්ස පාදානි වන්දිත්වා, අදාසිං ඡත්තුපාහනං॥
gax:19:“තෙනෙවාහං <pb M=2.387/> සතගුණතො, සුඛුමාලො සුඛෙධිතො।
gae:අපි ච දානං පරිපූරෙන්තො, එවං තස්ස අදාසහ”න්ති॥
cen:සඞ්ඛචරියං දුතියං।
sub:3:කුරුරාජචරියා
gax:20:“පුනාපරං යදා හොමි, ඉන්දපත්ථෙ <n>ඉන්දපත්තෙ (සී॰ ක॰)</n> පුරුත්තමෙ।
gae:රාජා ධනඤ්චයො නාම, කුසලෙ දසහුපාගතො॥
gax:21:“කලිඞ්ගරට්ඨවිසයා, බ්රාහ්මණා උපගඤ්ඡු මං।
gae:ආයාචුං මං හත්ථිනාගං, ධඤ්ඤං මඞ්ගලසම්මතං॥
gax:22:“‘අවුට්ඨිකො ජනපදො, දුබ්භික්ඛො ඡාතකො මහා।
gae:දදාහි පවරං නාගං, නීලං අඤ්ජනසව්හයං॥
gax:23:“‘න <pb T=2.554/> <pb P=.75/> මෙ යාචකමනුප්පත්තෙ, පටික්ඛෙපො අනුච්ඡවො।
gae:මා මෙ භිජ්ජි සමාදානං, දස්සාමි විපුලං ගජං’॥
gax:24:“නාගං ගහෙත්වා සොණ්ඩාය, භිඞ්ගාරෙ <n>භිඞ්කාරෙ (සී॰)</n> රතනාමයෙ।
gae:ජලං හත්ථෙ ආකිරිත්වා, බ්රාහ්මණානං අදං ගජං॥
gax:25:“තස්ස නාගෙ පදින්නම්හි, අමච්චා එතදබ්රවුං।
gae:‘කිං නු තුය්හං වරං නාගං, යාචකානං පදස්සසි॥
gax:26:“‘ධඤ්ඤං <pb V=2.374/> මඞ්ගලසම්පන්නං, සඞ්ගාමවිජයුත්තමං।
gae:තස්මිං නාගෙ පදින්නම්හි, කිං තෙ රජ්ජං කරිස්සති॥
gax:27:“‘රජ්ජම්පි මෙ දදෙ සබ්බං, සරීරං දජ්ජමත්තනො।
gae:සබ්බඤ්ඤුතං පියං මය්හං, තස්මා නාගං අදාසහ’”න්ති॥
cen:කුරුරාජචරියං තතියං।
sub:4:මහාසුදස්සනචරියා
gax:28:“කුසාවතිම්හි නගරෙ, යදා ආසිං මහීපති।
gae:මහාසුදස්සනො නාම, චක්කවත්තී මහබ්බලො॥
gax:29:“තත්ථාහං <pb M=2.388/> දිවසෙ තික්ඛත්තුං, ඝොසාපෙමි තහිං තහිං।
gae:‘කො කිං ඉච්ඡති පත්ථෙති, කස්ස කිං දීයතූ ධනං॥
gax:30:“‘කො ඡාතකො කො තසිතො, කො මාලං කො විලෙපනං।
gae:නානාරත්තානි වත්ථානි, කො නග්ගො පරිදහිස්සති॥
gax:31:“‘කො පථෙ ඡත්තමාදෙති, කොපාහනා මුදූ සුභා’।
gae:ඉති <pb T=2.555/> සායඤ්ච පාතො ච, ඝොසාපෙමි තහිං තහිං॥
gax:32:“න තං දසසු ඨානෙසු, නපි ඨානසතෙසු වා।
gae:අනෙකසතඨානෙසු, පටියත්තං යාචකෙ ධනං॥
gax:33:“දිවා වා යදි වා රත්තිං, යදි එති වනිබ්බකො।
gae:ලද්ධා යදිච්ඡකං භොගං, පූරහත්ථොව ගච්ඡති॥
gax:34:“එවරූපං මහාදානං, අදාසිං යාවජීවිකං।
gae:නපාහං දෙස්සං ධනං දම්මි, නපි නත්ථි නිචයො මයි॥
gax:35:“යථාපි ආතුරො නාම, රොගතො පරිමුත්තියා।
gae:ධනෙන වෙජ්ජං තප්පෙත්වා, රොගතො පරිමුච්චති॥
gax:36:“තථෙවාහං ජානමානො, පරිපූරෙතුමසෙසතො।
gax:ඌනමනං පූරයිතුං, දෙමි දානං වනිබ්බකෙ।
gae:නිරාලයො අපච්චාසො, සම්බොධිමනුපත්තියා”ති॥
cen:මහාසුදස්සනචරියං චතුත්ථං।
sub:5:මහාගොවින්දචරියා
gax:37:“පුනාපරං <pb V=2.375/> <pb P=.76/> යදා හොමි, සත්තරාජපුරොහිතො।
gae:පූජිතො නරදෙවෙහි, මහාගොවින්දබ්රාහ්මණො॥
gax:38:“තදාහං සත්තරජ්ජෙසු, යං මෙ ආසි උපායනං।
gae:තෙන දෙමි මහාදානං, අක්ඛොබ්භං <n>අක්ඛොභං (ස්යා॰ කං॰)</n> සාගරූපමං॥
gax:39:“න <pb T=2.556/> <pb M=2.389/> මෙ දෙස්සං ධනං ධඤ්ඤං, නපි නත්ථි නිචයො මයි।
gae:සබ්බඤ්ඤුතං පියං මය්හං, තස්මා දෙමි වරං ධන”න්ති॥
cen:මහාගොවින්දචරියං පඤ්චමං।
sub:6:නිමිරාජචරියා
gax:40:“පුනාපරං යදා හොමි, මිථිලායං පුරුත්තමෙ।
gae:නිමි නාම මහාරාජා, පණ්ඩිතො කුසලත්ථිකො॥
gax:41:“තදාහං මාපයිත්වාන, චතුස්සාලං චතුම්මුඛං।
gae:තත්ථ දානං පවත්තෙසිං, මිගපක්ඛිනරාදිනං॥
gax:42:“අච්ඡාදනඤ්ච සයනං, අන්නං පානඤ්ච භොජනං।
gae:අබ්බොච්ඡින්නං කරිත්වාන, මහාදානං පවත්තයිං॥
gax:43:“යථාපි සෙවකො සාමිං, ධනහෙතුමුපාගතො।
gae:කායෙන වාචා මනසා, ආරාධනීයමෙසති॥
gax:44:“තථෙවාහං සබ්බභවෙ, පරියෙසිස්සාමි බොධිජං।
gae:දානෙන සත්තෙ තප්පෙත්වා, ඉච්ඡාමි බොධිමුත්තම”න්ති॥
cen:නිමිරාජචරියං ඡට්ඨං।
sub:7:චන්දකුමාරචරියා
gax:45:“පුනාපරං <pb V=2.376/> <pb P=.77/> යදා හොමි, එකරාජස්ස අත්රජො।
gae:නගරෙ පුප්ඵවතියා, කුමාරො චන්දසව්හයො॥
gax:46:“තදාහං <pb T=2.557/> යජනා මුත්තො, නික්ඛන්තො යඤ්ඤවාටතො।
gae:සංවෙගං ජනයිත්වාන, මහාදානං පවත්තයිං॥
gax:47:“නාහං පිවාමි ඛාදාමි, නපි භුඤ්ජාමි භොජනං।
gae:දක්ඛිණෙය්යෙ අදත්වාන, අපි ඡප්පඤ්චරත්තියො॥
gax:48:“යථාපි <pb M=2.390/> වාණිජො නාම, කත්වාන භණ්ඩසඤ්චයං।
gae:යත්ථ ලාභො මහා හොති, තත්ථ තං <n>තත්ථ නං (සී॰), තත්ථ (ක॰)</n> හරති භණ්ඩකං॥
gax:49:“තථෙව සකභුත්තාපි, පරෙ දින්නං මහප්ඵලං।
gae:තස්මා පරස්ස දාතබ්බං, සතභාගො භවිස්සති॥
gax:50:“එතමත්ථවසං ඤත්වා, දෙමි දානං භවාභවෙ।
gae:න පටික්කමාමි දානතො, සම්බොධිමනුපත්තියා”ති॥
cen:චන්දකුමාරචරියං සත්තමං।
sub:8:සිවිරාජචරියා
gax:51:“අරිට්ඨසව්හයෙ නගරෙ, සිවිනාමාසි ඛත්තියො।
gae:නිසජ්ජ පාසාදවරෙ, එවං චින්තෙසහං තදා॥
gax:52:“‘යං කිඤ්චි මානුසං දානං, අදින්නං මෙ න විජ්ජති।
gae:යොපි යාචෙය්ය මං චක්ඛුං, දදෙය්යං අවිකම්පිතො’॥
gax:53:“මම සඞ්කප්පමඤ්ඤාය, සක්කො දෙවානමිස්සරො।
gae:නිසින්නො දෙවපරිසාය, ඉදං වචනමබ්රවි॥
gax:54:“‘නිසජ්ජ <pb T=2.558/> පාසාදවරෙ, සිවිරාජා මහිද්ධිකො।
gae:චින්තෙන්තො විවිධං දානං, අදෙය්යං සො න පස්සති॥
gax:55:“‘තථං <pb V=2.377/> නු විතථං නෙතං, හන්ද වීමංසයාමි තං।
gae:මුහුත්තං ආගමෙය්යාථ, යාව ජානාමි තං මනං’॥
gax:56:“පවෙධමානො පලිතසිරො, වලිගත්තො <n>වලිතගත්තො (සී॰)</n> ජරාතුරො।
gae:අන්ධවණ්ණොව හුත්වාන, රාජානං උපසඞ්කමි॥
gax:57:“සො <pb P=.78/> තදා පග්ගහෙත්වාන, වාමං දක්ඛිණබාහු ච।
gae:සිරස්මිං අඤ්ජලිං කත්වා, ඉදං වචනමබ්රවි॥
gax:58:“‘යාචාමි තං මහාරාජ, ධම්මික රට්ඨවඩ්ඪන।
gae:තව දානරතා කිත්ති, උග්ගතා දෙවමානුසෙ॥
gax:59:“‘උභොපි <pb M=2.391/> නෙත්තා නයනා, අන්ධා උපහතා මම।
gae:එකං මෙ නයනං දෙහි, ත්වම්පි එකෙන යාපය’॥
gax:60:“තස්සාහං වචනං සුත්වා, හට්ඨො සංවිග්ගමානසො।
gae:කතඤ්ජලී වෙදජාතො, ඉදං වචනමබ්රවිං॥
gax:61:“‘ඉදානාහං චින්තයිත්වාන, පාසාදතො ඉධාගතො।
gae:ත්වං මම චිත්තමඤ්ඤාය, නෙත්තං යාචිතුමාගතො॥
gax:62:“‘අහො මෙ මානසං සිද්ධං, සඞ්කප්පො පරිපූරිතො।
gae:අදින්නපුබ්බං දානවරං, අජ්ජ දස්සාමි යාචකෙ॥
gax:63:“‘එහි සිවක උට්ඨෙහි, මා දන්ධයි මා පවෙධයි।
gae:උභොපි නයනං දෙහි, උප්පාටෙත්වා වණිබ්බකෙ’॥
gax:64:“තතො <pb T=2.559/> සො චොදිතො මය්හං, සිවකො වචනං කරො।
gae:උද්ධරිත්වාන පාදාසි, තාලමිඤ්ජංව යාචකෙ॥
gax:65:“දදමානස්ස දෙන්තස්ස, දින්නදානස්ස මෙ සතො।
gae:චිත්තස්ස අඤ්ඤථා නත්ථි, බොධියායෙව කාරණා॥
gax:66:“න මෙ දෙස්සා උභො චක්ඛූ, අත්තා න මෙ න දෙස්සියො।
gae:සබ්බඤ්ඤුතං පියං මය්හං, තස්මා චක්ඛුං අදාසහ”න්ති॥
cen:සිවිරාජචරියං අට්ඨමං।
sub:9:වෙස්සන්තරචරියා
gax:67:“යා <pb V=2.378/> මෙ අහොසි ජනිකා, ඵුස්සතී <n>ඵුසතී (සී॰)</n> නාම ඛත්තියා।
gae:සා අතීතාසු ජාතීසු, සක්කස්ස මහෙසී පියා॥
gax:68:“තස්සා ආයුක්ඛයං ඤත්වා, දෙවින්දො එතදබ්රවි।
gae:‘දදාමි තෙ දස වරෙ, වරභද්දෙ යදිච්ඡසි’॥
gax:69:“එවං වුත්තා ච සා දෙවී, සක්කං පුනිදමබ්රවි।
gax:‘කිං නු මෙ අපරාධත්ථි, කිං නු දෙස්සා අහං තව।
gae:රම්මා චාවෙසි මං ඨානා, වාතොව ධරණීරුහං’॥
gax:70:“එවං <pb M=2.392/> වුත්තො ච සො සක්කො, පුන තස්සිදමබ්රවි।
gae:‘න චෙව තෙ කතං පාපං, න ච මෙ ත්වංසි අප්පියා॥
gax:71:“‘එත්තකංයෙව <pb P=.79/> තෙ ආයු, චවනකාලො භවිස්සති।
gae:පටිග්ගණ්හ මයා දින්නෙ, වරෙ දස වරුත්තමෙ’॥
gax:72:“සක්කෙන <pb T=2.560/> සා දින්නවරා, තුට්ඨහට්ඨා පමොදිතා।
gae:මමං අබ්භන්තරං කත්වා, ඵුස්සතී දස වරෙ වරී॥
gax:73:“තතො චුතා සා ඵුස්සතී, ඛත්තියෙ උපපජ්ජථ।
gae:ජෙතුත්තරම්හි නගරෙ, සඤ්ජයෙන සමාගමි॥
gax:74:“යදාහං ඵුස්සතියා කුච්ඡිං, ඔක්කන්තො පියමාතුයා।
gae:මම තෙජෙන මෙ මාතා, සදා දානරතා අහු॥
gax:75:“අධනෙ ආතුරෙ ජිණ්ණෙ, යාචකෙ අද්ධිකෙ <n>පථිකෙ (ක॰)</n> ජනෙ।
gae:සමණෙ බ්රාහ්මණෙ ඛීණෙ, දෙති දානං අකිඤ්චනෙ॥
gax:76:“දස මාසෙ ධාරයිත්වාන, කරොන්තෙ පුරං පදක්ඛිණං।
gae:වෙස්සානං වීථියා මජ්ඣෙ, ජනෙසි ඵුස්සතී මමං॥
gax:77:“න මය්හං මත්තිකං නාමං, නපි පෙත්තිකසම්භවං।
gae:ජාතෙත්ථ වෙස්සවීථියා, තස්මා වෙස්සන්තරො අහු॥
gax:78:“යදාහං දාරකො හොමි, ජාතියා අට්ඨවස්සිකො।
gae:තදා නිසජ්ජ පාසාදෙ, දානං දාතුං විචින්තයිං॥
gax:79:“‘හදයං <pb V=2.379/> දදෙය්යං චක්ඛුං, මංසම්පි රුධිරම්පි ච।
gae:දදෙය්යං කායං සාවෙත්වා, යදි කොචි යාචයෙ මමං’॥
gax:80:“සභාවං චින්තයන්තස්ස, අකම්පිතමසණ්ඨිතං।
gae:අකම්පි තත්ථ පථවී, සිනෙරුවනවටංසකා॥
gax:81:“අන්වද්ධමාසෙ පන්නරසෙ, පුණ්ණමාසෙ උපොසථෙ।
gae:පච්චයං නාගමාරුය්හ, දානං දාතුං උපාගමිං॥
gax:82:“කලිඞ්ගරට්ඨවිසයා <pb T=2.561/>, බ්රාහ්මණා උපගඤ්ඡු මං।
gae:අයාචුං මං හත්ථිනාගං, ධඤ්ඤං මඞ්ගලසම්මතං॥
gax:83:“අවුට්ඨිකො <pb M=2.393/> ජනපදො, දුබ්භික්ඛො ඡාතකො මහා।
gae:දදාහි පවරං නාගං, සබ්බසෙතං ගජුත්තමං॥
gax:84:“දදාමි න විකම්පාමි, යං මං යාචන්ති බ්රාහ්මණා।
gae:සන්තං නප්පතිගූහාමි <n>නප්පතිගුය්හාමි (සී॰ ක॰)</n>, දානෙ මෙ රමතෙ මනො॥
gax:85:“න මෙ යාචකමනුප්පත්තෙ, පටික්ඛෙපො අනුච්ඡවො।
gae:‘මා මෙ භිජ්ජි සමාදානං, දස්සාමි විපුලං ගජං’॥
gax:86:“නාගං ගහෙත්වා සොණ්ඩාය, භිඞ්ගාරෙ රතනාමයෙ।
gae:ජලං හත්ථෙ ආකිරිත්වා, බ්රාහ්මණානං අදං ගජං॥
gax:87:“පුනාපරං දදන්තස්ස, සබ්බසෙතං ගජුත්තමං।
gae:තදාපි පථවී කම්පි, සිනෙරුවනවටංසකා॥
gax:88:“තස්ස නාගස්ස දානෙන, සිවයො කුද්ධා සමාගතා।
gae:පබ්බාජෙසුං සකා රට්ඨා, ‘වඞ්කං ගච්ඡතු පබ්බතං’॥
gax:89:“තෙසං නිච්ඡුභමානානං, අකම්පිත්ථමසණ්ඨිතං।
gae:මහාදානං පවත්තෙතුං, එකං වරමයාචිසං॥
gax:90:“යාචිතා <pb P=.80/> සිවයො සබ්බෙ, එකං වරමදංසු මෙ।
gae:සාවයිත්වා කණ්ණභෙරිං, මහාදානං දදාමහං॥
gax:91:“අථෙත්ථ වත්තතී සද්දො, තුමුලො භෙරවො මහා।
gae:දානෙනිමං නීහරන්ති, පුන දානං දදාතයං॥
gax:92:“හත්ථිං <pb T=2.562/> අස්සෙ රථෙ දත්වා, දාසිං දාසං ගවං ධනං।
gae:මහාදානං දදිත්වාන, නගරා නික්ඛමිං තදා॥
gax:93:“නික්ඛමිත්වාන <pb V=2.380/> නගරා, නිවත්තිත්වා විලොකිතෙ।
gae:තදාපි පථවී කම්පි, සිනෙරුවනවටංසකා॥
gax:94:“චතුවාහිං රථං දත්වා, ඨත්වා චාතුම්මහාපථෙ।
gae:එකාකියො අදුතියො, මද්දිදෙවිං ඉදමබ්රවිං॥
gax:95:“‘ත්වං මද්දි කණ්හං ගණ්හාහි, ලහුකා එසා කනිට්ඨිකා।
gae:අහං ජාලිං ගහෙස්සාමි, ගරුකො භාතිකො හි සො’॥
gax:96:“පදුමං <pb M=2.394/> පුණ්ඩරීකංව, මද්දී කණ්හාජිනග්ගහී।
gae:අහං සුවණ්ණබිම්බංව, ජාලිං ඛත්තියමග්ගහිං॥
gax:97:“අභිජාතා සුඛුමාලා, ඛත්තියා චතුරො ජනා।
gae:විසමං සමං අක්කමන්තා, වඞ්කං ගච්ඡාම පබ්බතං॥
gax:98:“යෙ කෙචි මනුජා එන්ති, අනුමග්ගෙ පටිප්පථෙ।
gae:මග්ගන්තෙ පටිපුච්ඡාම, ‘කුහිං වඞ්කන්ත <n>වඞ්කත (සී॰)</n> පබ්බතො’॥
gax:99:“තෙ තත්ථ අම්හෙ පස්සිත්වා, කරුණං ගිරමුදීරයුං।
gae:දුක්ඛං තෙ පටිවෙදෙන්ති, දූරෙ වඞ්කන්තපබ්බතො॥
gax:100:“යදි පස්සන්ති පවනෙ, දාරකා ඵලිනෙ දුමෙ।
gae:තෙසං ඵලානං හෙතුම්හි, උපරොදන්ති දාරකා॥
gax:101:“රොදන්තෙ දාරකෙ දිස්වා, උබ්බිද්ධා <n>උබ්බිග්ගා (ස්යා॰ කං॰)</n> විපුලා දුමා।
gae:සයමෙවොණමිත්වාන, උපගච්ඡන්ති දාරකෙ॥
gax:102:“ඉදං <pb T=2.563/> අච්ඡරියං දිස්වා, අබ්භුතං ලොමහංසනං।
gae:සාහුකාරං <n>සාධුකාරං (සබ්බත්ථ)</n> පවත්තෙසි, මද්දී සබ්බඞ්ගසොභනා॥
gax:103:“අච්ඡෙරං වත ලොකස්මිං, අබ්භුතං ලොමහංසනං।
gae:වෙස්සන්තරස්ස තෙජෙන, සයමෙවොණතා දුමා॥
gax:104:“සඞ්ඛිපිංසු පථං යක්ඛා, අනුකම්පාය දාරකෙ।
gae:නික්ඛන්තදිවසෙනෙව <n>නික්ඛන්තදිවසෙයෙව (සී॰)</n>, චෙතරට්ඨමුපාගමුං॥
gax:105:“සට්ඨිරාජසහස්සානි, තදා වසන්ති මාතුලෙ।
gae:සබ්බෙ පඤ්ජලිකා හුත්වා, රොදමානා උපාගමුං॥
gax:106:“තත්ථ වත්තෙත්වා සල්ලාපං, චෙතෙහි චෙතපුත්තෙහි।
gae:තෙ තතො නික්ඛමිත්වාන, වඞ්කං අගමු පබ්බතං॥
gax:107:“ආමන්තයිත්වා <pb V=2.381/> දෙවින්දො, විස්සකම්මං <n>විසුකම්මං (ක॰)</n> මහිද්ධිකං।
gae:අස්සමං සුකතං රම්මං, පණ්ණසාලං සුමාපය॥
gax:108:“සක්කස්ස වචනං සුත්වා, විස්සකම්මො මහිද්ධිකො।
gae:අස්සමං <pb P=.81/> සුකතං රම්මං, පණ්ණසාලං සුමාපයි॥
gax:109:“අජ්ඣොගාහෙත්වා <pb M=2.395/> පවනං, අප්පසද්දං නිරාකුලං।
gae:චතුරො ජනා මයං තත්ථ, වසාම පබ්බතන්තරෙ॥
gax:110:“අහඤ්ච මද්දිදෙවී ච, ජාලී කණ්හාජිනා චුභො।
gae:අඤ්ඤමඤ්ඤං සොකනුදා, වසාම අස්සමෙ තදා॥
gax:111:“දාරකෙ අනුරක්ඛන්තො, අසුඤ්ඤො හොමි අස්සමෙ।
gae:මද්දී ඵලං ආහරිත්වා, පොසෙති සා තයො ජනෙ॥
gax:112:“පවනෙ <pb T=2.564/> වසමානස්ස, අද්ධිකො මං උපාගමි।
gae:ආයාචි පුත්තකෙ මය්හං, ජාලිං කණ්හාජිනං චුභො॥
gax:113:“යාචකං උපගතං දිස්වා, හාසො මෙ උපපජ්ජථ।
gae:උභො පුත්තෙ ගහෙත්වාන, අදාසිං බ්රාහ්මණෙ තදා॥
gax:114:“සකෙ පුත්තෙ චජන්තස්ස, ජූජකෙ බ්රාහ්මණෙ යදා।
gae:තදාපි පථවී කම්පි, සිනෙරුවනවටංසකා॥
gax:115:“පුනදෙව සක්කො ඔරුය්හ, හුත්වා බ්රාහ්මණසන්නිභො।
gae:ආයාචි මං මද්දිදෙවිං, සීලවන්තිං පතිබ්බතං॥
gax:116:“මද්දිං හත්ථෙ ගහෙත්වාන, උදකඤ්ජලි පූරිය।
gae:පසන්නමනසඞ්කප්පො, තස්ස මද්දිං අදාසහං॥
gax:117:“මද්දියා දීයමානාය, ගගනෙ දෙවා පමොදිතා।
gae:තදාපි පථවී කම්පි, සිනෙරුවනවටංසකා॥
gax:118:“ජාලිං කණ්හාජිනං ධීතං, මද්දිදෙවිං පතිබ්බතං।
gae:චජමානො න චින්තෙසිං, බොධියායෙව කාරණා॥
gax:119:“න මෙ දෙස්සා උභො පුත්තා, මද්දිදෙවී න දෙස්සියා।
gae:සබ්බඤ්ඤුතං පියං මය්හං, තස්මා පියෙ අදාසහං॥
gax:120:“පුනාපරං බ්රහාරඤ්ඤෙ, මාතාපිතුසමාගමෙ।
gae:කරුණං පරිදෙවන්තෙ, සල්ලපන්තෙ සුඛං දුඛං॥
gax:121:“හිරොත්තප්පෙන <pb V=2.382/> ගරුනා <n>ගරුනං (ස්යා॰ ක॰)</n>, උභින්නං උපසඞ්කමි।
gae:තදාපි පථවී කම්පි, සිනෙරුවනවටංසකා॥
gax:122:“පුනාපරං <pb T=2.565/> <pb M=2.396/> බ්රහාරඤ්ඤා, නික්ඛමිත්වා සඤාතිභි।
gae:පවිසාමි පුරං රම්මං, ජෙතුත්තරං පුරුත්තමං॥
gax:123:“රතනානි සත්ත වස්සිංසු, මහාමෙඝො පවස්සථ।
gae:තදාපි පථවී කම්පි, සිනෙරුවනවටංසකා॥
gax:124:“අචෙතනායං පථවී, අවිඤ්ඤාය සුඛං දුඛං।
gae:සාපි දානබලා මය්හං, සත්තක්ඛත්තුං පකම්පථා”ති॥
cen:වෙස්සන්තරචරියං නවමං।
sub:10:සසපණ්ඩිතචරියා
gax:125:“පුනාපරං <pb P=.82/> යදා හොමි, සසකො පවනචාරකො।
gae:තිණපණ්ණසාකඵලභක්ඛො, පරහෙඨනවිවජ්ජිතො॥
gax:126:“මක්කටො ච සිඞ්ගාලො ච, සුත්තපොතො චහං තදා।
gae:වසාම එකසාමන්තා, සායං පාතො ච දිස්සරෙ <n>සායං පාතො පදිස්සරෙ (ක॰)</n>॥
gax:127:“අහං තෙ අනුසාසාමි, කිරියෙ කල්යාණපාපකෙ।
gae:‘පාපානි පරිවජ්ජෙථ, කල්යාණෙ අභිනිවිස්සථ’॥
gax:128:“උපොසථම්හි දිවසෙ, චන්දං දිස්වාන පූරිතං।
gae:එතෙසං තත්ථ ආචික්ඛිං, දිවසො අජ්ජුපොසථො॥
gax:129:“දානානි පටියාදෙථ, දක්ඛිණෙය්යස්ස දාතවෙ।
gae:දත්වා දානං දක්ඛිණෙය්යෙ, උපවස්සථුපොසථං॥
gax:130:“තෙ <pb T=2.566/> මෙ සාධූති වත්වාන, යථාසත්ති යථාබලං।
gae:දානානි පටියාදෙත්වා, දක්ඛිණෙය්යං ගවෙසිසුං <n>ගවෙසය්යුං (ක॰)</n>॥
gax:131:“අහං නිසජ්ජ චින්තෙසිං, දානං දක්ඛිණනුච්ඡවං।
gae:‘යදිහං ලභෙ දක්ඛිණෙය්යං, කිං මෙ දානං භවිස්සති॥
gax:132:“‘න <pb V=2.383/> මෙ අත්ථි තිලා මුග්ගා, මාසා වා තණ්ඩුලා ඝතං।
gae:අහං තිණෙන යාපෙමි, න සක්කා තිණ දාතවෙ॥
gax:133:“‘යදි <pb M=2.397/> කොචි එති දක්ඛිණෙය්යො, භික්ඛාය මම සන්තිකෙ।
gae:දජ්ජාහං සකමත්තානං, න සො තුච්ඡො ගමිස්සති’॥
gax:134:“මම සඞ්කප්පමඤ්ඤාය, සක්කො බ්රාහ්මණවණ්ණිනා।
gae:ආසයං මෙ උපාගච්ඡි, දානවීමංසනාය මෙ॥
gax:135:“තමහං දිස්වාන සන්තුට්ඨො, ඉදං වචනමබ්රවිං।
gae:‘සාධු ඛොසි අනුප්පත්තො, ඝාසහෙතු මමන්තිකෙ॥
gax:136:“‘අදින්නපුබ්බං දානවරං, අජ්ජ දස්සාමි තෙ අහං।
gae:තුවං සීලගුණූපෙතො, අයුත්තං තෙ පරහෙඨනං॥
gax:137:“‘එහි අග්ගිං පදීපෙහි, නානාකට්ඨෙ සමානය।
gae:අහං පචිස්සමත්තානං, පක්කං ත්වං භක්ඛයිස්සසි’॥
gax:138:“‘සාධූ’ති සො හට්ඨමනො, නානාකට්ඨෙ සමානයි।
gae:මහන්තං අකාසි චිතකං, කත්වා අඞ්ගාරගබ්භකං॥
gax:139:“අග්ගිං තත්ථ පදීපෙසි, යථා සො ඛිප්පං මහා භවෙ।
gae:ඵොටෙත්වා රජගතෙ ගත්තෙ, එකමන්තං උපාවිසිං॥
gax:140:“යදා <pb T=2.567/> මහාකට්ඨපුඤ්ජො, ආදිත්තො ධමධමායති <n>ධුමධුමායති (සී॰), ධමමායති (ක॰)</n>।
gae:තදුප්පතිත්වා පපතිං, මජ්ඣෙ ජාලසිඛන්තරෙ॥
gax:141:“යථා <pb P=.83/> සීතොදකං නාම, පවිට්ඨං යස්ස කස්සචි।
gae:සමෙති දරථපරිළාහං, අස්සාදං දෙති පීති ච॥
gax:142:“තථෙව ජලිතං අග්ගිං, පවිට්ඨස්ස මමං තදා।
gae:සබ්බං සමෙති දරථං, යථා සීතොදකං විය॥
gax:143:“ඡවිං චම්මං මංසං න්හාරුං, අට්ඨිං හදයබන්ධනං।
gae:කෙවලං සකලං කායං, බ්රාහ්මණස්ස අදාසහ”න්ති॥
cen:සසපණ්ඩිතචරියං දසමං।
cen:අකිත්තිවග්ගො පඨමො।
bod:තස්සුද්දානං <pb V=2.384/> –
gax:අකිත්තිබ්රාහ්මණො <pb M=2.398/> සඞ්ඛො, කුරුරාජා ධනඤ්චයො।
gae:මහාසුදස්සනො රාජා, මහාගොවින්දබ්රාහ්මණො॥
gax:නිමි චන්දකුමාරො ච, සිවි වෙස්සන්තරො සසො।
gae:අහමෙව තදා ආසිං, යො තෙ දානවරෙ අදා॥
gax:එතෙ දානපරික්ඛාරා, එතෙ දානස්ස පාරමී।
gae:ජීවිතං යාචකෙ දත්වා, ඉමං පාරමි පූරයිං॥
gax:භික්ඛාය උපගතං දිස්වා, සකත්තානං පරිච්චජිං।
gae:දානෙන මෙ සමො නත්ථි, එසා මෙ දානපාරමීති॥
cen:දානපාරමිනිද්දෙසො නිට්ඨිතො।
