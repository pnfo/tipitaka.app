cha:3:පුග්ගලවග්ගො
sub:1:සමිද්ධසුත්තවණ්ණනා
bod:21:තතියස්ස පඨමෙ <b>රුච්චතී</b>ති කායසක්ඛිආදීසු පුග්ගලෙසු අතිවිය සුන්දරතරපණීතතරභාවෙන තෙ චිත්තස්ස අභිරුචිඋප්පාදකො කතමොති පුච්ඡති। <b>සද්ධින්ද්රියං ධුරං අහොසි</b> සද්ධාධුරං මග්ගවුට්ඨානන්ති කත්වා, සෙසින්ද්රියානි පන කථන්ති ආහ <b>“සෙසානී”</b>තිආදි। <b>පටිවිද්ධමග්ගොවා</b>ති තීහිපි ථෙරෙහි අත්තනො අත්තනො පටිවිද්ධඅරහත්තමග්ගො එව කථිතො, තස්මා න <pb V=2.84/> සුකරං එකංසෙන බ්යාකාතුං “අයං…පෙ॰… පණීතතරො චා”ති। <b>භුම්මන්තරෙනෙව කථෙසි</b> “තීසුපි පුග්ගලෙසු අග්ගමග්ගට්ඨොව පණීතතරො”ති।
cen:සමිද්ධසුත්තවණ්ණනා නිට්ඨිතා।
sub:2:ගිලානසුත්තවණ්ණනා
bod:22:දුතියෙ <b>හිතානී</b>ති භබ්යානි। <b>වුද්ධිකරානී</b>ති ආරොග්යාදිවුද්ධිකරානි। <b>අනුච්ඡවික</b>න්ති උපට්ඨානකිරියාය අනුරූපං। <b>වාතාපමාරරොගෙනා</b>ති වාතරොගෙන ච අපමාරරොගෙන ච, වාතනිදානෙන වා අපමාරරොගෙන। <b>නිට්ඨප්පත්තගිලානො</b>ති “ඉමිනා රොගෙන න චිරස්සෙව මරිස්සතී”ති නිට්ඨං පත්තො ගිලානො। <b>ඛිපිතකං</b> නාම වමථුරොගො। <b>කච්ඡූ</b>ති ථුල්ලකච්ඡුආබාධො। <b>තිණපුප්ඵකජරො</b> විසමවාතසම්ඵස්සජරොගො। <b>යෙස</b>න්ති යෙසං රොගානං। <b>පටිජග්ගනෙනා</b>ති පටිකාරමත්තෙන। <b>ඵාසුක</b>න්ති බ්යාධිවූපසමනෙන සරීරස්ස ඵාසුභාවො। බ්යාධිනිදානසමුට්ඨානජානනෙන <b>පණ්ඩිතො,</b> පටිකාරකිරියාය යුත්තකාරිතාය <b>දක්ඛො,</b> උට්ඨානවීරියසම්පත්තියා <b>අනලසො</b>।
bod:<b>පදපරමො</b> <pb M=2.91/> <b>පුග්ගලො කථිතො</b> සම්මත්තනියාමොක්කමනස්ස අයොග්ගභාවතො। අලභන්තොව තථාගතප්පවෙදිතං ධම්මවිනයං සවනාය ඔක්කමති නියාමං කුසලෙසු ධම්මෙසු සම්මත්තං පච්චෙකබොධිං। <b>ය</b>න්ති, යතො। <b>ඔවාදං ලභිත්වා</b>ති ආභිසමාචාරිකවත්තං ඔවාදමත්තං। එත්තකොපි හි තස්ස හිතාවහොති। <b>තන්නිස්සිතොවා</b>ති විපඤ්චිතඤ්ඤුනිස්සිතොව හොති। <b>පුනප්පුනං දෙසෙතබ්බොව</b> සම්මත්තනියාමොක්කමනස්ස යොග්ගභාවතො।
cen:ගිලානසුත්තවණ්ණනා නිට්ඨිතා।
sub:3:සඞ්ඛාරසුත්තවණ්ණනා
bod:23:තතියෙ විවිධෙහි ආකාරෙහි ආබාධනතො බ්යාබාධොව බ්යාබජ්ඣං, කායිකං චෙතසිකඤ්ච දුක්ඛං। සහ බ්යාබජ්ඣෙන වත්තතීති <b>සබ්යාබජ්ඣං</b>। තෙනාහ <b>“සදුක්ඛ”</b>න්ති। <b>චෙතනාරාසි</b>න්ති පුබ්බචෙතනාදිරාසිං। චෙතනං පුනප්පුනං පවත්තෙන්තො <b>“රාසිං කරොති පිණ්ඩං කරොතී”</b>ති ච වුත්තො। <b>සදුක්ඛ</b>න්ති නිරන්තරදුක්ඛං। තෙනාහ <b>“සාබාධං නිරස්සාද”</b>න්ති। <b>අත්ථී</b>ති උජුකං දුක්ඛවෙදනා <pb V=2.85/> නත්ථීති අවත්තබ්බත්තා වුත්තං। අනිට්ඨසභාවත්තා අනිට්ඨාරම්මණත්තා ච දුක්ඛපක්ඛිකාව සා දට්ඨබ්බා। න හි අකුසලවිපාකා ඉට්ඨා නාම අත්ථී, කුසලවිපාකා පන උපෙක්ඛාවෙදනා තත්ථ අප්පාවසරා। <b>අට්ඨකථායං</b> පන නිරයස්ස දුක්ඛබහුලත්තා දුක්ඛස්ස ච තත්ථ බලවතාය සා අබ්බොහාරිකට්ඨානෙ ඨිතාති වුත්තං। <b>උපමං කත්වා ආහටො</b> විසෙසො විය සාමඤ්ඤස්ස යථා අයොපිණ්ඩිරොහිනො විය රූපානන්ති। <b>පටිභාගඋපමා</b>ති පටිබිම්බඋපමා।
bod:<b>තෙ අග්ගහෙත්වා</b>ති හෙට්ඨිමබ්රහ්මලොකෙ අග්ගහෙත්වා। <b>වොමිස්සකසුඛදුක්ඛ</b>න්ති විමිස්සකසුඛදුක්ඛං පීතිමිස්සකභාවතො। <b>කම්ම</b>න්ති පාපකම්මං। කම්මසීසෙන ඵලං වදති। කාමඤ්චෙත්ථ “අබ්යාබජ්ඣං ලොකං උපපජ්ජතී”ති ආගතං, “අබ්යාබජ්ඣා ඵස්සා ඵුසන්තී”ති පන වචනෙන ලොකුත්තරඵස්සාපි සඞ්ගය්හන්තීති <b>“තීණි සුචරිතානි ලොකියලොකුත්තරමිස්සකානි කථිතානී”</b>ති වුත්තං।
cen:සඞ්ඛාරසුත්තවණ්ණනා නිට්ඨිතා।
sub:4:බහුකාරසුත්තවණ්ණනා
bod:24:චතුත්ථෙ <pb M=2.92/> <b>අවස්සයං ගතො</b>ති වට්ටදුක්ඛපරිමුත්තියා අවස්සයො මය්හන්ති සරණගමනක්කමෙන උපගතො හොති। <b>සතන්තික</b>න්ති සපරියත්තිධම්මං। <b>අග්ගහිතසරණපුබ්බස්සා</b>ති අග්ගහිතපුබ්බසරණස්ස। <b>අකතාභිනිවෙසස්ස වසෙන වුත්ත</b>න්ති තස්මිං අත්තභාවෙ න කතො සරණගමනාභිනිවෙසො යෙනාති අකතාභිනිවෙසො, තස්ස වසෙන වුත්තං। කාමං පුබ්බෙපි සරණදායකො ආචරියො වුත්තො, පබ්බජ්ජාදායකොපි සරණදායකොව। පුබ්බෙ පන උපාසකභාවාපාදකවසෙන සරණදායකො අධිප්පෙතො। ඉදං පන ගහිතපබ්බජ්ජස්ස සරණගමනං। පබ්බජා හි සවිසෙසං සරණගමනන්ති පබ්බජ්ජාදායකො පුන වුත්තො। <b>එතෙ</b>ති පබ්බජ්ජාදායකාදයො। <b>දුවිධෙන පරිච්ඡින්නා</b>ති ලොකියධම්මසම්පාපකො ලොකුත්තරධම්මසම්පාපකොති ද්විප්පකාරෙන පරිච්ඡින්නා, කතාභිනිවෙසඅකතාභිනිවෙසවසෙන වා। <b>උපරී</b>ති පඨමමග්ගතො උපරි। <b>නෙව සක්කොතී</b>ති ආචරියෙන කතස්ස උපකාරස්ස මහානුභාවත්තා තස්ස පතිකාරං නාම කාතුං න සක්කොති।
cen:බහුකාරසුත්තවණ්ණනා නිට්ඨිතා।
sub:5:වජිරූපමසුත්තවණ්ණනා
bod:25:පඤ්චමෙ <pb V=2.86/> <b>අරු</b>ඉති පුරාණං දුට්ඨවණං වුච්චති। ක-කාරො පදසන්ධිකරොති අරුකූපමං චිත්තං එතස්සාති <b>අරුකූපමචිත්තො</b> අප්පමත්තකස්සපි දුක්ඛස්ස අසහනතො। සෙසපදද්වයෙපි එසෙව නයො। <b>ඉත්තරකාලොභාසෙනා</b>ති පරිත්තමෙව කාලො ඤාණොභාසවිරහෙන। <b>ලගතී</b>ති කොධාසඞ්ගවසෙන කුප්පන්තො පුග්ගලො සම්මුඛා, “කිං වදසී”තිආදිනා පරම්මුඛා ච උපනය්හනවසෙන ලගති, න තණ්හාසඞ්ගවසෙන। <b>කුප්පතී</b>ති කුජ්ඣති। <b>බ්යාපජ්ජතී</b>ති විපන්නචිත්තො හොති। <b>ථද්ධභාවං ආපජ්ජති</b> ඊසකම්පි මුදුත්තාභාවතො। <b>දුට්ඨාරුකො</b>ති මංසලොහිතානං දුට්ඨභාවෙන පකතිභාවං ජහිත්වා ඨිතො දුට්ඨවණො। “දුට්ඨාරුතා”තිපි පඨන්ති, තත්ථාපි තාකාරො පදසන්ධිකරො।
bod:<b>තස්සා</b>ති දුට්ඨාරුකස්ස। <b>සවන</b>න්ති අසුචිවිසන්දනං। <b>උද්ධුමාතස්ස වියා</b>ති කොධෙන උද්ධං උද්ධං ධුමාතකස්ස විය කොධූපායාසස්ස අවිස්සජ්ජනතො। <b>චණ්ඩිකතස්සා</b>ති <pb M=2.93/> කුපිතස්ස। එත්ථ ච කිඤ්චාපි හෙට්ඨිමමග්ගවජ්ඣාපි කිලෙසා තෙහි අනුප්පත්තිධම්මතං ආපාදිතත්තා සමුච්ඡින්නා, තථාපි තස්මිං සන්තානෙ අග්ගමග්ගස්ස අනුප්පන්නත්තා තත්ථ අප්පහීනාපි කිලෙසා අත්ථෙවාති කත්වා තෙසං ඤාණානං විජ්ජූපමතා වුත්තා, න තෙහි මග්ගෙහි පහීනානං කිලෙසානං අත්ථිභාවතොති දට්ඨබ්බං।
cen:වජිරූපමසුත්තවණ්ණනා නිට්ඨිතා।
sub:6:සෙවිතබ්බසුත්තවණ්ණනා
bod:26:ඡට්ඨෙ <b>උපසඞ්කමිතබ්බො</b>ති කාලෙන කාලං උපසඞ්කමිතබ්බො। <b>අල්ලීයිතබ්බො</b>ති ඡායාය විය විනා භාවනාය නිල්ලීයිතබ්බො। <b>පුනප්පුනං උපාසිතබ්බො</b>ති අභිණ්හසො උපනිසීදිතබ්බො। <b>අනුද්දයා</b>ති මෙත්තාපුබ්බභාගො। <b>උපසඞ්කමිතුං වට්ටතී</b>ති “එතස්ස සීලෙන අභිවුද්ධි භවිස්සතී”ති උපකාරත්ථං උපසෙවනාදි වට්ටති।
bod:<b>න පටිහඤ්ඤිස්සතී</b>ති “අපෙහි, කිං එතෙනා”ති පටික්ඛෙපාභාවතො පියසීලත්තා න පටිහඤ්ඤිස්සති। <b>ඵාසු භවිස්සතී</b>ති ද්වීසු හි සීලවන්තෙසු එකෙන සීලස්ස වණ්ණෙ කථිතෙ ඉතරො අනුමොදති। තෙන තෙසං කථා ඵාසු චෙව හොති පවත්තිනී ච। එකස්මිං පන දුස්සීලෙ සති දුස්සීලස්ස සීලකථා දුක්කථා, නෙව සීලකථා හොති, න ඵාසු හොති, න පවත්තිනී। දුස්සීලස්ස හි සීලකථා අඵාසු භවිස්සති। සීලකථාය වුත්තමත්ථං සමාධිපඤ්ඤාකථාසුපි අතිදිසති <pb V=2.87/> <b>“සමාධිපඤ්ඤාකථාසුපි එසෙව නයො”</b>ති। ද්වෙ හි සමාධිලාභිනො සමාධිකථං සප්පඤ්ඤා ච පඤ්ඤාකථං කථෙන්තා රත්තිං වා දිවසං වා අතික්කමන්තම්පි න ජානන්ති।
bod:<b>තත්ථ තත්ථ පඤ්ඤාය අනුග්ගහෙස්සාමී</b>ති තස්මිං තස්මිං අනුග්ගහෙතබ්බෙ පඤ්ඤාය සොධෙතබ්බෙ වඩ්ඪෙතබ්බෙ ච අධිකසීලං නිස්සාය උප්පන්නපඤ්ඤාය අනුග්ගහෙස්සාමීති අත්ථො। තඤ්ච අනුග්ගණ්හනං සීලස්ස අසප්පායානුපකාරධම්මෙ වජ්ජෙත්වා තප්පටිපක්ඛසෙවනෙන හොතීති ආහ <b>“සීලස්ස අසප්පායෙ”</b>තිආදි। සීලස්ස අසප්පායානුපකාරධම්මා නාම අනාචාරාගොචරාදයො, තප්පටිපක්ඛතො උපකාරධම්මා වෙදිතබ්බා। <b>තස්මිං තස්මිං</b> <pb M=2.94/> <b>ඨානෙ</b>ති තංතංසික්ඛාකොට්ඨාසපදට්ඨානෙ। <b>අනුග්ගණ්හාති නාමා</b>ති අභින්නං අසංකිලිට්ඨං කත්වා අනුග්ගණ්හාති නාම। <b>ඛාරපරිස්සාවනෙ</b>ති රජකානං ඌසඛාරාදිඛාරපරිස්සාවනපටෙ। <b>හායතී</b>ති සීලාදිනා පරිහායති। <b>සෙට්ඨං පුග්ගල</b>න්ති සීලාදිගුණෙහි සෙට්ඨං උත්තරිතරං උත්තමං පුග්ගලං।
cen:සෙවිතබ්බසුත්තවණ්ණනා නිට්ඨිතා।
sub:7:ජිගුච්ඡිතබ්බසුත්තවණ්ණනා
bod:27:සත්තමෙ <b>අබ්භුග්ගච්ඡතී</b>ති එත්ථ අභි-සද්දාපෙක්ඛාය “න”න්ති සාමිඅත්ථෙ උපයොගවචනන්ති ආහ <b>“අස්සා”</b>ති “තං ඛො පන භවන්ත”න්තිආදීසු විය। <b>පාපකො කිත්තිසද්දො</b>ති ලාමකභාවෙන කථෙතබ්බසද්දො। <b>ගූථකූපො විය දුස්සීල්ය</b>න්ති එතෙන දුස්සීලස්ස ගූථසදිසත්තමෙව දස්සෙති। <b>වචන</b>න්ති අනිට්ඨවචනං। <b>පුරිමනයෙනෙවා</b>ති “ගූථකූපො විය දුස්සීල්ය”න්තිආදිනා පුබ්බෙ වුත්තනයෙන। <b>සුචිමිත්තො</b>ති සීලාචාරසුද්ධියා සුචිමිත්තො। සහ අයන්ති පවත්තන්තීති <b>සහායා</b>ති ආහ <b>“සහගාමිනො”</b>ති।
cen:ජිගුච්ඡිතබ්බසුත්තවණ්ණනා නිට්ඨිතා।
sub:8:ගූථභාණීසුත්තවණ්ණනා
bod:28:අට්ඨමෙ <b>ගූථභාණී</b>ති ගූථසදිසවචනත්තා ගූථභාණී। යථා හි ගූථං නාම මහාජනස්ස අනිට්ඨං හොති, එවමෙව ඉමස්ස පුග්ගලස්ස වචනං දෙවමනුස්සානං අනිට්ඨං හොති। <b>දුග්ගන්ධකථ</b>න්ති කිලෙසාසුචිසංකිලිට්ඨතාය ගූථං විය දුග්ගන්ධවායනකථං। <b>පුප්ඵභාණී</b>ති සුපුප්ඵසදිසවචනත්තා පුප්ඵභාණී <pb V=2.88/>। යථා හි ඵුල්ලානි වස්සිකානි වා අධිමුත්තිකානි වා මහාජනස්ස ඉට්ඨානි කන්තානි හොන්ති, එවමෙව ඉමස්ස පුග්ගලස්ස වචනං දෙවමනුස්සානං ඉට්ඨං හොති කන්තං। <b>පුප්ඵානි වියා</b>ති චම්පකසුමනාදිසුගන්ධපුප්ඵානි විය। <b>සුගන්ධකථ</b>න්ති සුචිගන්ධවායනකථං කිලෙසදුග්ගන්ධාභාවතො। <b>මධුභාණී</b>ති එත්ථ “මුදුභාණී”තිපි පඨන්ති। උභයත්ථාපි හි මධුරවචනොති අත්ථො। යථා හි <pb M=2.95/> චතුමධුරං නාම මධුරං පණීතං, එවමෙව ඉමස්ස පුග්ගලස්ස වචනං දෙවමනුස්සානං මධුරං හොති। <b>මධුරකථ</b>න්ති කණ්ණසුඛතාය පෙමනීයතාය ච සද්දතො අත්ථතො ච මධුරසභාවකථං। <b>අත්තහෙතු වා</b>ති අත්තනො වා හත්ථපාදාදිච්ඡෙදනහරණහෙතු। <b>පරහෙතු වා</b>ති එත්ථාපි එසෙව නයො। තෙනාහ <b>“අත්තනො වා”</b>තිආදි।
bod:“නෙලඞ්ගොති ඛො, භන්තෙ, සීලානමෙතං අධිවචන”න්ති <b>සුත්තෙ</b> (සං॰ නි॰ 4.347) ආගතත්තා වුත්තං <b>“එත්ථ වුත්තසීලං වියා”</b>ති। <b>පූරෙ</b>ති ගුණානං පාරිපූරියං। <b>සුකුමාරා</b>ති අඵරුසතාය මුදුකා කොමලා। <b>පුරස්සා</b>ති එත්ථ <b>පුර</b>-සද්දො තන්නිවාසිවාචකො දට්ඨබ්බො “ගාමො ආගතො”තිආදීසු විය। තෙනාහ <b>“නගරවාසීන”</b>න්ති। මනං අප්පායති වඩ්ඪෙතීති <b>මනාපා</b>। තෙනාහ <b>“චිත්තවුද්ධිකරා”</b>ති।
cen:ගූථභාණීසුත්තවණ්ණනා නිට්ඨිතා।
sub:9:අන්ධසුත්තවණ්ණනා
bod:29:නවමෙ <b>අන්ධො</b>තිආදීසු පාළිපදෙසු පඨමො දිට්ඨධම්මිකභොගසංහරණපඤ්ඤාචක්ඛුනො ච සම්පරායිකත්ථසාධනපඤ්ඤාචක්ඛුනො ච අභාවා “අන්ධො”ති වුච්චති දුතියොපි, තතියො පන ද්වින්නම්පි භාවා “ද්විචක්ඛූ”ති වුච්චති। <b>පඤ්ඤාචක්ඛූ</b>ති ආයකොසල්ලභූතා පඤ්ඤාචක්ඛු। තෙනාහ <b>“ඵාතිං කරෙය්යා”</b>ති। <b>අධමුත්තමෙ</b>ති අධමෙ චෙව උත්තමෙ ච। <b>පටිපක්ඛවසෙනා</b>ති පටිපක්ඛස්ස අත්ථිතාවසෙන। <b>සුක්කසප්පටිභාගා</b>ති සුක්කධම්මෙහි පහායකෙහි සප්පටිභාගාති ජානෙය්ය। <b>කණ්හසප්පටිභාගා</b>ති කණ්හධම්මෙහි පහාතබ්බෙහි සප්පටිභාගාති ජානෙය්ය।
bod:<b>තථාජාතිකා</b>ති යාදිසෙහි සපුත්තදාරපරිජනසඤාතිමිත්තබන්ධවග්ගං අත්තානං සුඛෙති පීණෙති, තාදිසා භොගාපි න සන්ති। <b>පුඤ්ඤානි ච න කරොතී</b>ති සමණබ්රාහ්මණකපණද්ධිකයාචකානං සන්තප්පනවසෙන පුඤ්ඤානි න කරොති। <b>උභයත්ථා</b>ති උභයස්මිං ලොකෙ, උභයස්මිං වා අත්ථෙති විග්ගහොති දස්සෙන්තො <b>“ඉධලොකෙ”</b>තිආදිමාහ। <b>උභයෙනා</b>ති වුත්තමත්ථං <pb V=2.89/> යොජෙත්වා දස්සෙතුං <b>“කථ”</b>න්තිආදි වුත්තං। <b>යස්මිං ඨානෙ</b>ති යස්මිංයෙව <pb M=2.96/> ඨානෙ। <b>න සොචතී</b>ති සොකහෙතූනං තත්ථ අභාවතො න සොචති।
cen:අන්ධසුත්තවණ්ණනා නිට්ඨිතා।
sub:10:අවකුජ්ජසුත්තවණ්ණනා
bod:30:දසමෙ <b>අවකුජ්ජපඤ්ඤො</b>ති නික්කුජ්ජපඤ්ඤො। තෙනාහ <b>“අධොමුඛපඤ්ඤො”</b>ති। <b>පුබ්බපට්ඨපනා</b>ති පඨමාරම්භො। <b>සන්නිට්ඨාන</b>න්ති කථාපරියොසානං। <b>අප්පනා</b>ති දෙසනාය නිට්ඨාපනං। අනෙකෙ වා අනුසන්ධියොති යොජෙතබ්බං। <b>සමාධි වා</b>තිආදීසු ලොකුත්තරධම්මා පරමත්ථතො සාසනන්ති තදත්ථොපාදකසමාධි තස්ස ආදීති වුත්තො, තදාසන්නත්තා විපස්සනා, තස්ස මූලභාවෙන එකදෙසත්තා මග්ගො।
bod:සාසනස්ස පාරිපූරිසුද්ධියො නාම සත්ථාරා දෙසිතනියාමෙනෙව සිද්ධා, තා පනෙත්ථ කථෙන්තස්ස වසෙන ගහෙතබ්බාති දස්සෙතුං <b>“අනූනං කත්වා දෙසෙන්තී”</b>ති, <b>“නිග්ගණ්ඨිං කත්වා දෙසෙන්තී”</b>ති ච වුත්තං। තත්ථ <b>නිජ්ජට</b>න්ති නිග්ගුම්බං අනාකුලං। <b>නිග්ගණ්ඨි</b>න්ති ගණ්ඨිට්ඨානරහිතං සුවිඤ්ඤෙය්යං කත්වා।
bod:<b>ආකිණ්ණානී</b>ති ආකිරිත්වා සංකිරිත්වා ඨපිතානීති අත්ථො। තෙනාහ <b>“පක්ඛිත්තානී”</b>ති। <b>උච්ඡඞ්ගො විය උච්ඡඞ්ගපඤ්ඤො පුග්ගලො දට්ඨබ්බො</b>ති උච්ඡඞ්ගසදිසපඤ්ඤතාය උච්ඡඞ්ගපඤ්ඤො। එවං පඤ්ඤා විය පුග්ගලොපි උච්ඡඞ්ගො විය හොති, තස්මිං ධම්මානං අචිරට්ඨානතොති අධිප්පායෙන වුත්තං। යථා ච උච්ඡඞ්ගසදිසා පඤ්ඤා, එවං නික්කුජ්ජකුම්භසදිසා පඤ්ඤා එවාති දට්ඨබ්බා।
bod:<b>සංවිදහනපඤ්ඤායා</b>ති “එවං කතෙ ඉදං නාම භවිස්සතී”ති එවං තංතංඅත්ථකිච්චං සංවිධාතුං සමත්ථතාය විචාරණපඤ්ඤාය රහිතො। <b>සෙය්යො</b>ති සෙට්ඨො පාසංසො। <b>පුබ්බභාගපටිපද</b>න්ති චිත්තවිසුද්ධිආදිකං අරියමග්ගස්ස අධිගමාය පුබ්බභාගපටිපත්තිං।
cen:අවකුජ්ජසුත්තවණ්ණනා නිට්ඨිතා।
cen:පුග්ගලවග්ගවණ්ණනා නිට්ඨිතා।
