cha:ද්වාවීසතිමො පරිච්ඡෙදො
sub:22:පකිණ්ණකකථා
gax:844:ඉත්ථං <pb V=.82/> රූපානමුප්පත්තිං, දීපෙත්වා දානි වුච්චති।
gae:පවත්තිකොසල්ලත්ථාය, තත්ථෙවෙතං පකිණ්ණකං॥
gax:845:දුවිධා සන්ධියො තත්ථ, මිස්සාමිස්සවිභාගතො।
gae:තිවිධාපි චෙකචතු-පඤ්චවොකාරභෙදතො॥
gax:846:රූපමත්තා අසඤ්ඤීනං, නාමාභාවා අමිස්සිතා।
gae:නාමමත්තා අරූපීනං, රූපාභාවාති ච ද්විධා॥
gax:847:කාමාවචරිකා චෙව, රූපාවචරිකාති ච।
gae:දුවිධා මිස්සිතා චෙති, භවන්ති ච චතුබ්බිධා॥
gax:848:එකච්චතුවොකාරා ච, අමිස්සා පඤ්ච සන්ධියො।
gae:ඡබ්බීසතිවිධා මිස්සා, පඤ්චවොකාරසන්ධියො॥
gax:849:ඉත්ථං භූමිප්පභෙදෙන, එකතිංසවිධාපි ච।
gae:සන්තතිරාසිභෙදෙන, සියුං තිංසවිධා කථං॥
gax:850:රූපසන්තතිසීසානං <pb M=.75/>,
gax:රාසයො සත්තවීසති।
gax:වුත්තා කාමෙ වසා තෙසං,
gae:සත්තකා කාමසන්ධියො॥
gax:851:වෙදනාසඤ්ඤාසඞ්ඛාර-විඤ්ඤාණක්ඛන්ධසඞ්ගහා।
gae:සබ්බත්ථාපි චතස්සොව, නාමසන්තතියො සියුං॥
gax:852:ඉච්චුභින්නං වසා හොන්ති, තත්ථෙකාදසකාදයො।
gae:සන්තතිරාසයො පුබ්බෙ, විභත්තා සත්තකාදයො॥
gax:853:එකාදසකදසක-නවට්ඨසත්තකා <pb V=.83/> සියුං।
gae:ඡක්කෙන සද්ධිං විඤ්ඤෙය්යා, තස්මා තත්ථ ඡ සඞ්ගහා॥
gax:854:අට්ඨ සන්තතියො හොන්ති, රූපලොකෙන මිස්සිතා।
gae:අට්ඨකො රාසි තත්ථෙකො, තස්මා සන්තති වුච්චති॥
gax:855:ජීවිතනවකො ත්වෙකො, අසඤ්ඤී පටිසන්ධියං।
gae:අරූපීනං චතස්සොපි, නාමසන්තතියො සියුං॥
gax:856:ඉච්චෙකකචතුක්කානං, වසෙන ද්වෙ අමිස්සිතා।
gae:අට්ඨවීසඤ්ච මිස්සාති, තිංසෙව හොන්ති සන්ධියො॥
gax:857:එකුප්පාදනිරොධා ච, අමිස්සා තත්ථ රාසයො।
gae:මිස්සිතානං විභාගොයං, යථායොගං කථීයති॥
gax:858:උප්පාදට්ඨිතිභඞ්ගානං, වසා තීණි ඛණානිපි।
gae:සමානානෙව නාමානං, එකචිත්තක්ඛණං මතං॥
gax:859:තුල්යමුප්පාදභඞ්ගානං, රූපානම්පි ඛණද්වයං।
gae:එකූනපඤ්ඤාසමත්තං, ඨිතික්ඛණමුදීරිතං॥
gax:860:නාමරූපානමුප්පාදො, භඞ්ගොපි හි සමො මතො।
gae:දන්ධං හි වත්තිකං රූපං, නාමං තු ලහුවත්තිකං॥
gax:861:තථා හි රූපෙ තිට්ඨන්තෙ, චිත්තුප්පාදා තු සොළස।
gae:උප්පජ්ජිත්වා පවත්තිත්වා, භිජ්ජන්ති ච ලහුං ලහුං॥
gax:862:තස්මා <pb M=.76/> හි එකපඤ්ඤාස-ඛණරූපක්ඛණං තථා।
gae:සත්තරසචිත්තක්ඛණං, තිඛණන්ති ච වුච්චති॥
gax:863:චිත්තක්ඛණං හි තිණ්ණන්නං, තත්ථ විඤ්ඤත්තිකද්වයං।
gae:ලක්ඛණත්තයරූපං තු, සලක්ඛණවවත්ථිතං॥
gax:864:තස්මා හිත්වා ද්වයඤ්චෙතං, බාවීසතිවිධම්පි ච।
gae:රූපං නාම චතුක්කඤ්ච, සලක්ඛණනියාමිතං॥
gax:865:එකුප්පාදනිරොධා <pb V=.84/> ච, තත්ථ තුල්යක්ඛණා මතා।
gae:අතුල්යක්ඛණධම්මානං, සියා භෙදං යථාරහං॥
gax:866:පටිසන්ධික්ඛණෙ ජාතං, තස්මා රූපං තතො පරං।
gae:සත්තරසමචිත්තස්ස, භඞ්ගෙන සහ භිජ්ජති॥
gax:867:තස්ස ඨිතික්ඛණෙ ජාතං, රූපම්පි ච තතො පරං।
gae:අට්ඨාරසමචිත්තස්ස, උප්පාදෙ පන භිජ්ජති॥
gax:868:තස්ස භඞ්ගක්ඛණෙ ජාතං, රූපම්පි ච තතො පරං।
gae:අට්ඨාරසමචිත්තස්ස, ඨිතිකාලෙසු භිජ්ජති॥
gax:869:තථා දුතියචිත්තස්ස, උප්පාදම්හි සමුට්ඨිතං।
gae:අට්ඨාරසමචිත්තස්ස, භඞ්ගෙන සහ භිජ්ජති॥
gax:870:ඉති වුත්තනියාමෙන, සජාතික්ඛණතො පරං।
gae:ඨත්වා එකූනපඤ්ඤාස, ඛණානි පුන භිජ්ජති॥
gax:871:තස්මා එකූනපඤ්ඤාස, කලාපා සහ වත්තරෙ।
gae:එකො ජායති එකො ච, භිජ්ජතීති ච සබ්බථා॥
gax:872:එකසන්තතිසම්බන්ධා, කලාපා සහ කම්මජා।
gae:යථානුපුබ්බඝටිතා, එකපඤ්ඤාස ලබ්භරෙ॥
gax:873:සත්තවීස පනිච්චෙවං, කාමෙ ද්වෙ රූපභූමියං।
gae:රූපසන්තතිසීසානං, රාසයො සත්තකාදයො॥
gax:874:එකූනතිංස සබ්බෙපි, කම්මජාතා යථාරහං।
gae:එකපඤ්ඤාස ඝටිකා, පවත්තන්ති ඛණෙ ඛණෙ॥
gax:875:තත්ථ <pb M=.77/> සන්ධික්ඛණෙ ජාතං, සත්තරසමචෙතසො।
gae:උප්පාදෙ භිජ්ජතිච්චෙවං, වුත්තො <b>අට්ඨකථානයො</b>॥
gax:876:තං නයං පටිබාහිත්වා, චිත්තෙන සහ භිජ්ජති।
gae:චිත්තෙන සහ ජාතන්ති, වුත්තමාචරියෙන හි॥
gax:877:ආනාපානතක්කචාරා <pb V=.85/>, එකුප්පාදනිරොධකා।
gae:වුත්තා හි <b>යමකෙ</b> කායවචීසඞ්ඛාරනාමකා॥
gax:878:චිත්තුප්පාදක්ඛණෙ ජාතා, උතු තස්ස ඨිතික්ඛණෙ।
gae:රූපං ජනෙති තත්ථාපි, උතු භඞ්ගක්ඛණෙපි ච॥
gax:879:අනුපුබ්බක්කමෙනෙවං, ජාතං රූපං තථාපරං।
gae:අට්ඨාරසමඋප්පාදට්ඨිතිආදීසු භිජ්ජති॥
gax:880:ඉත්ථං කලාපා ඝටිතා, උතුජාහාරජාපි ච।
gae:එකසන්තතිසම්බන්ධා, එකපඤ්ඤාස ලබ්භරෙ॥
gax:881:කලාපා චිත්තජා යස්මා, උප්පාදක්ඛණසම්භූතා।
gae:ඝටිකා සහ ලබ්භන්ති, තස්මා සත්තරසෙව තෙ॥
gax:882:සබ්බෙපි රූපජනකා, චිත්තුප්පාදෙ යථාසකං।
gae:ජනෙන්ති ඨිතිභඞ්ගෙසු, න ජනෙන්තීති කෙචනා॥
gax:883:කුසලාබ්යාකතාදීනං, එකුප්පාදනිරොධතා।
gae:ධම්මානං <b>යමකෙ</b> වුත්තා, ඉති පාළි වදන්ති ච॥
gax:884:කුසලාදිකසම්බන්ධා, තත්ථ තත්ථ හි දෙසිතා।
gae:ඉති වත්වා පුරෙ වුත්තං, ඉච්ඡන්තාචරියා නයං॥
gax:885:ඉච්චෙවං චතුසම්භූතා, රූපසන්තතිරාසයො।
gae:රූපානි ච කලාපා ච, එකාබද්ධා යථාරහං॥
gax:886:සුත්තපවත්තමත්තානං, සම්බුද්ධානම්පි පාණිනං।
gae:යාව මරණකාලාපි, පවත්තන්ති නිරන්තරං॥
gax:887:ආයුක්ඛයා <pb M=.78/> ච මරණං, තථා කම්මක්ඛයා සියා।
gae:උභින්නං වා ඛයා චාථ, උපච්ඡෙදකකම්මුනා॥
gax:888:චතුධාපි මරන්තස්ස, තස්සෙවං තු යථාරහං।
gae:සත්තරසචිත්තක්ඛණමත්තසෙසම්හි ජීවිතෙ॥
gax:889:උපරිච්චුතිචිත්තස්ස <pb V=.86/>, සත්තරසමචෙතසො।
gae:ඨිතිකාලමුපාදාය, න තු ජායති කම්මජං॥
gax:890:තස්සුප්පාදක්ඛණෙ ජාතං,
gax:රූපඤ්ච චුතියා සහ।
gax:භිජ්ජතීති මතො නාම,
gae:තතො හොති ස පුග්ගලො॥
gax:891:චිත්තජාහාරජඤ්චාපි, න ජායති තතො පරං।
gae:උතුසම්භවරූපං තු, අවසිස්සති වා න වා॥
gax:892:තතො වුත්තනයෙනෙව, මතසත්තො යථාරහං।
gae:මිස්සාමිස්සාහි සන්ධීහි, පුනදෙවොපපජ්ජති॥
gax:893:තතො වුත්තනයෙනෙව, එකූනතිංස කම්මජා।
gae:තෙසමුට්ඨානිකා පඤ්ච, චතුත්තිංස සමිස්සිතා॥
gax:894:කලාපා රාසයො හොන්ති, සත්තවීසතිභූමිසු।
gae:ඉති සබ්බපකාරෙන, රූපධම්මා පකාසිතාති॥
cen:ඉති රූපවිභාගෙ පකිණ්ණකකථා නිට්ඨිතා।
cen:ද්වාවීසතිමො පරිච්ඡෙදො।
cen:නිට්ඨිතො ච සබ්බථාපි රූපවිභාගො।
