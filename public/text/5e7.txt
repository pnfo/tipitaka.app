cha:අධිකරණභෙදවණ්ණනා
bod:340:යස්මා <pb M=3.487/> අධිකරණං උක්කොටෙන්තො සමථප්පත්තමෙව උක්කොටෙති, තස්මා <b>“විවාදාධිකරණං උක්කොටෙන්තො කති සමථෙ උක්කොටෙතී”</b>තිආදි වුත්තං।
bod:341:<b>පාළිමුත්තකවිනිච්ඡයෙනෙවා</b>ති විනයලක්ඛණං විනා කෙවලං ධම්මදෙසනාමත්තවසෙනෙවාති අත්ථො। <b>යෙනාපි විනිච්ඡයෙනා</b>ති පාළිමුත්තකවිනිච්ඡයමෙව සන්ධාය වුත්තං। <b>ඛන්ධකතො ච පරිවාරතො ච සුත්තෙනා</b>ති ඛන්ධකපරිවාරතො ආනීතසුත්තෙන। <b>නිජ්ඣාපෙන්තී</b>ති පඤ්ඤාපෙන්ති।
bod:342:<b>කිච්චං නිස්සාය උප්පජ්ජනකකිච්චාන</b>න්ති පුබ්බෙ කතඋක්ඛෙපනීයාදිකිච්චං නිස්සාය උප්පජ්ජනකකිච්චානං। කීදිසානං? යාවතතියසමනුභාසනාදීනං।
bod:343:<b>තං හී</b>ති තං විවාදාධිකරණං।
bod:344:<b>අධිකරණෙසු යෙන අධිකරණෙන සම්මන්ති, තං දස්සෙතුං වුත්ත</b>න්ති යදා අධිකරණෙහි සම්මන්ති, තදා කිච්චාධිකරණෙනෙව සම්මන්ති, න අඤ්ඤෙහි අධිකරණෙහීති දස්සනත්ථං වුත්තන්ති අධිප්පායො।
bod:353:“සත්තන්නං සමථානං කතමෙ ඡත්තිංස සමුට්ඨානා”ති පුච්ඡිත්වාපි “කම්මස්ස කිරියා කරණ”න්තිආදිනා සම්මුඛාවිනයස්ස සමුට්ඨානානි අවිභජිත්වාව සතිවිනයාදීනං ඡන්නඤ්ඤෙව ඡ සමුට්ඨානානි විභත්තානි, තං කස්මාති ආහ <b>“කිඤ්චාපි සත්තන්නං සමථාන”</b>න්තිආදි। සතිවිනයාදීනං විය සඞ්ඝසම්මුඛතාදීනං කිච්චයතා නාම නත්ථීති ආහ <b>“කම්මසඞ්ගහාභාවෙනා”</b>ති।
