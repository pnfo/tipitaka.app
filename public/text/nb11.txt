cha:(12) 2:ආයාචනවග්ගවණ්ණනා
bod:131:<b>සද්ධො භික්ඛූ</b>ති සද්ධාය සමන්නාගතො භික්ඛු। යො භික්ඛු සාරිපුත්තමොග්ගල්ලානෙහි සදිසභාවං පත්ථෙති, සො යෙහි ගුණෙහි සාරිපුත්තමොග්ගල්ලානා එතදග්ගෙ ඨපිතා, තෙ ගුණෙ අත්තනො අභිකඞ්ඛෙය්යාති ආහ <b>“යාදිසො සාරිපුත්තත්ථෙරො පඤ්ඤායා”</b>තිආදි। <b>ඉතො උත්තරි පත්ථෙන්තො මිච්ඡා පත්ථෙය්යා</b>ති සාරිපුත්තමොග්ගල්ලානානං යෙ පඤ්ඤාදයො ගුණා උපලබ්භන්ති, තතො උත්තරි පත්ථෙන්තො මිච්ඡා පත්ථෙය්ය। අග්ගසාවකගුණපරමා හි සාවකගුණමරියාදා। තෙසං සාවකගුණානං <pb M=2.58/> යදිදං අග්ගසාවකගුණා, න තතො පරං සාවකගුණා නාම අත්ථි। තෙනෙවාහ <b>“යං නත්ථි, තස්ස පත්ථිතත්තා”</b>ති। සෙසමෙත්ථ උත්තානමෙව।
bod:135:පඤ්චමෙ යස්ස ගුණා ඛතා උපහතා ච, සො <b>ඛතො උපහතො</b> නාම හොතීති ආහ <b>“ගුණානං ඛතත්තා”</b>තිආදි। <b>ඛතත්තා</b>ති ඡින්නත්තා। <b>උපහතත්තා</b>ති නට්ඨත්තා। තෙනාහ <b>“ඡින්නගුණං නට්ඨගුණන්ති</b> <pb V=2.53/> <b>අත්ථො”</b>ති। අපුඤ්ඤස්ස පසවො නාම අත්ථතො පටිලාභොති ආහ <b>“පසවතීති පටිලභතී”</b>ති, අත්තනො සන්තානෙ උප්පාදෙතීති අත්ථො। <b>අනනුපවිසිත්වා</b>ති ඤාණෙන අනොගාහෙත්වා। සෙසමෙත්ථ ඡට්ඨාදීනි ච සුවිඤ්ඤෙය්යානෙව।
cen:ආයාචනවග්ගවණ්ණනා නිට්ඨිතා।
