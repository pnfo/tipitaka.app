cha:පකිණ්ණකවිනිච්ඡයකථාවණ්ණනා
bod:3029:<b>ඡත්තං</b> <pb V=2.275/> <b>පණ්ණමයං කිඤ්චී</b>ති තාලපණ්ණාදිපණ්ණච්ඡදනං යං කිඤ්චි ඡත්තං। <b>බහී</b>ති උපරි। <b>අන්තො</b>ති හෙට්ඨා। <b>සිබ්බිතු</b>න්ති රූපං දස්සෙත්වා සූචිකම්මං කාතුං।
bod:3030:<b>පණ්ණෙ</b>ති <pb M=2.351/> ඡදනපණ්ණෙ। <b>අඩ්ඪචන්ද</b>න්ති අඩ්ඪචන්දාකාරං। <b>මකරදන්තක</b>න්ති මකරදන්තාකාරං, යං “ගිරිකූට”න්ති වුච්චති। ඡින්දිතුං න වට්ටතීති සම්බන්ධො। මුඛවට්ටියා නාමෙත්වා බද්ධපණ්ණකොටියා වා මත්ථකිමණ්ඩලකොටියා වා ගිරිකූටාදිං කරොන්ති, ඉමිනා තං පටික්ඛිත්තං। <b>දණ්ඩෙ</b>ති ඡත්තදණ්ඩෙ। <b>ඝටක</b>න්ති ඝටාකාරො। <b>වාළරූපං වා</b>ති බ්යග්ඝාදිවාළානං රූපකං වා। <b>ලෙඛා</b>ති උක්කිරිත්වා වා ඡින්දිත්වා වා චිත්තකම්මවසෙන වා කතරාජි।
bod:3031:<b>පඤ්චවණ්ණානං</b> සුත්තානං අන්තරෙ නීලාදි<b>එකවණ්ණෙන</b> සුත්තෙන ථිරත්ථං ඡත්තං අන්තො ච බහි ච <b>සිබ්බිතුං වා</b> ඡත්තදණ්ඩග්ගාහකසලාක<b>පඤ්ජරං</b> ථිරත්ථං විනන්ධිතුං වා වට්ටතීති යොජනා। <b>“පඤ්චවණ්ණානං එකවණ්ණෙන ථිරත්ථ”</b>න්ති ඉමිනා අනෙකවණ්ණෙහි සුත්තෙහි වණ්ණමට්ඨත්ථාය සිබ්බිතුඤ්ච විනන්ධිතුඤ්ච න වට්ටතීති දීපෙති।
bod:පොත්ථකෙසු පන <b>“පඤ්චවණ්ණෙනා”</b>ති පාඨො දිස්සති, තස්ස එකවණ්ණෙන, පඤ්චවණ්ණෙන වා සුත්තෙන ථිරත්ථං සිබ්බිතුං, විනන්ධිතුං වා වට්ටතීති යොජනා කාතබ්බා හොති, සො එත්ථෙව හෙට්ඨා වුත්තෙන –
gae:“පඤ්චවණ්ණෙන සුත්තෙන, සිබ්බිතුං න ච වට්ටතී”ති –
uni:පාඨෙන ච “කෙචි තාලපණ්ණච්ඡත්තං අන්තො වා බහි වා පඤ්චවණ්ණෙන සුත්තෙන සිබ්බන්තා වණ්ණමට්ඨං කරොන්ති, තං න වට්ටති। එකවණ්ණෙන පන නීලෙන වා පීතකෙන වා යෙන කෙනචි සුත්තෙන අන්තො වා බහි වා සිබ්බිතුං ඡත්තදණ්ඩග්ගාහකං සලාකපඤ්ජරං වා විනන්ධිතුං වට්ටති, තඤ්ච ඛො ථිරකරණත්ථං, න වණ්ණමට්ඨත්ථායා”ති (පාරා॰ අට්ඨ॰ 1.85 පාළිමුත්තකවිනිච්ඡය) <b>අට්ඨකථා</b>පාඨෙන ච විරුජ්ඣති, තස්මා සො න ගහෙතබ්බො।
bod:3032:<b>ලෙඛා</b> <pb M=2.352/> <pb V=2.276/> <b>වා පන කෙවලා</b>ති යථාවුත්තප්පකාරා සලාකලෙඛා වා। <b>ඡින්දිත්වා</b>ති උක්කිරිත්වා කතං ඡින්දිත්වා। <b>ඝංසිත්වා</b>ති චිත්තකම්මාදිවසෙන කතං ඝංසිත්වා।
bod:3033:<b>දණ්ඩබුන්දම්හී</b>ති ඡත්තදණ්ඩස්ස පඤ්ජරෙ ගාහණත්ථාය ඵාලිතබුන්දම්හි, මූලෙති අත්ථො। අයමෙත්ථ <b>නිස්සන්දෙහෙ</b> වුත්තනයො। <b>ඛුද්දසික්ඛාගණ්ඨිපදෙ</b> පන “ඡත්තපිණ්ඩියා මූලෙ”ති වුත්තං। <b>අහිඡත්තකසණ්ඨාන</b>න්ති ඵුල්ලඅහිඡත්තාකාරං। රජ්ජුකෙහි ගාහාපෙත්වා දණ්ඩෙ බන්ධන්ති, තස්මිං බන්ධට්ඨානෙ වලයමිව <b>උක්කිරිත්වා</b> උට්ඨාපෙත්වා। <b>බන්ධනත්ථායා</b>ති වාතෙන යථා න චලති, එවං රජ්ජූහි දණ්ඩෙ පඤ්ජරස්ස බන්ධනත්ථාය। උක්කිරිත්වා කතා ලෙඛා වට්ටතීති යොජනා। යථාහ – “වාතප්පහාරෙන අචලනත්ථං ඡත්තමණ්ඩලිකං රජ්ජුකෙහි ගාහාපෙත්වා දණ්ඩෙ බන්ධන්ති, තස්මිං බන්ධනට්ඨානෙ වලයමිව උක්කිරිත්වා ලෙඛං ඨපෙන්ති, සා වට්ටතී”ති। “සචෙපි න බන්ධන්ති, බන්ධනාරහට්ඨානත්තා වලයං උක්කිරිතුං වට්ටතී”ති <b>ගණ්ඨිපදෙ</b> වුත්තං।
bod:3034:<b>සමං සතපදාදීන</b>න්ති සතපදාදීහි සදිසං, තුල්යත්ථෙ කරණවචනප්පසඞ්ගෙ සාමිවචනං।
bod:3035:<b>පත්තස්ස පරියන්තෙ වා</b>ති අනුවාතස්ස උභයපරියන්තෙ වා। <b>පත්තමුඛෙපි වා</b>ති ද්වින්නං ආරාමවිත්ථාරපත්තානං සඞ්ඝටිතට්ඨානෙ කණ්ණෙපි වා, එකස්සෙව වා පත්තස්ස ඌනපූරණත්ථං සඞ්ඝටිතට්ඨානෙපි වා। <b>වෙණි</b>න්ති කුද්රූසසීසාකාරෙන සිබ්බනං। <b>කෙචි</b> “වරකසීසාකාරෙනා”ති වදන්ති। <b>සඞ්ඛලික</b>න්ති බිළාලදාමසදිසං සිබ්බනං। <b>කෙචි</b> “සතපදිසම”න්ති වදන්ති।
bod:3036:<b>පට්ට</b>න්ති <pb M=2.353/> පට්ටම්පි। අට්ඨකොණාදිකො විධි පකාරො එතස්සාති <b>අට්ඨකොණාදිකවිධි,</b> තං। “අට්ඨකොණාදික”න්ති ගාථාබන්ධවසෙන නිග්ගහිතාගමො। <b>“අට්ඨකොණාදිකං විධි”</b>න්ති එතං “පට්ට”න්ති එතස්ස සමානාධිකරණවිසෙසනං, කිරියාවිසෙසනං වා, “කරොන්තී”ති ඉමිනා සම්බන්ධො। අථ වා <b>පට්ට</b>න්ති එත්ථ භුම්මත්ථෙ උපයොගවචනං, පට්ටෙති අත්ථො। ඉමස්මිං පක්ඛෙ <b>“අට්ඨකොණාදික”</b>න්ති උපයොගවචනං। <b>“විධි”</b>න්ති එතස්ස විසෙසනං। ඉධ වක්ඛමානචතුකොණසණ්ඨානතො අඤ්ඤං අට්ඨකොණාදිකං නාමං। <b>තත්ථා</b>ති තස්මිං පට්ටද්වයෙ। <b>අග්ඝියගදාරූප</b>න්ති අග්ඝියසණ්ඨානඤ්චෙව ගදාසණ්ඨානඤ්ච සිබ්බනං। <b>මුග්ගර</b>න්ති ලගුළසණ්ඨානසිබ්බනං। <b>ආදි</b>-සද්දෙන චෙතියාදිසණ්ඨානානං ගහණං।
bod:3037:<b>තත්ථා</b>ති <pb V=2.277/> පට්ටද්වයෙ තස්මිං ඨානෙ। <b>කක්කටකක්ඛීනී</b>ති කුළීරඅච්ඡිසදිසානි සිබ්බනවිකාරානි। <b>උට්ඨාපෙන්තී</b>ති කරොන්ති। <b>තත්ථා</b>ති තස්මිං ගණ්ඨිකපාසකපට්ටකෙ। <b>සුත්තා</b>ති කොණතො කොණං සිබ්බිතසුත්තා චෙව චතුරස්සෙ සිබ්බිතසුත්තා ච। <b>පිළකා</b>ති තෙසමෙව සුත්තානං නිවත්තෙත්වා සිබ්බිතකොටියො ච। <b>දුවිඤ්ඤෙය්යාවා</b>ති රජනකාලෙ දුවිඤ්ඤෙය්යරූපා අනොළාරිකා දීපිතා වට්ටන්තීති। යථාහ – “කොණසුත්තපිළකා ච චීවරෙ රත්තෙ දුවිඤ්ඤෙය්යරූපා වට්ටන්තී”ති।
bod:3038:<b>ගණ්ඨිපාසකපට්ටකා</b>ති ගණ්ඨිකපට්ටකපාසකපට්ටකාති යොජනා। <b>කණ්ණකොණෙසු සුත්තානී</b>ති චීවරකණ්ණෙසු සුත්තානි චෙව ගණ්ඨිකපාසකපට්ටානං කොණෙසු සුත්තානි ච ඡින්දෙය්ය। එත්ථ ච චීවරෙ ආයාමතො, විත්ථාරතො ච සිබ්බිත්වා අනුවාතතො බහි නික්ඛන්තසුත්තං චීවරං රජිත්වා සුක්ඛාපනකාලෙ රජ්ජුයා වා චීවරවංසෙ වා බන්ධිත්වා ඔලම්බිතුං අනුවාතෙ බද්ධසුත්තානි ච කණ්ණසුත්තානි නාම। යථාහ <pb M=2.354/> – “චීවරස්ස කණ්ණසුත්තකං න වට්ටති, රජිතකාලෙ ඡින්දිතබ්බං। යං පන ‘අනුජානාමි, භික්ඛවෙ, කණ්ණසුත්තක’න්ති (මහාව॰ 344) එවං අනුඤ්ඤාතං, තං අනුවාතෙ පාසකං කත්වා බන්ධිතබ්බං, රජනකාලෙ ලග්ගනත්ථායා”ති (පාරා॰ අට්ඨ॰ 1.85 පාළිමුත්තකවිනිච්ඡය)।
bod:3039:<b>සූචිකම්මවිකාරං වා</b>ති චීවරමණ්ඩනත්ථාය නානාසුත්තකෙහි සතපදිසදිසං සිබ්බන්තා ආගන්තුකපට්ටං ඨපෙන්ති, එවරූපං සූචිකම්මවිකාරං වා। <b>අඤ්ඤං වා පන කිඤ්චිපී</b>ති අඤ්ඤම්පි යං කිඤ්චි මාලාකම්මමිගපක්ඛිපාදාදිකං සිබ්බනවිකාරං। <b>කාතු</b>න්ති සයං කාතුං। <b>කාරාපෙතු</b>න්ති අඤ්ඤෙන වා කාරාපෙතුං।
bod:3040:යො භික්ඛු <b>පරං</b> උත්තමං වණ්ණමට්ඨං <b>අභිපත්ථයං</b> පත්ථයන්තො කඤ්ජිපිට්ඨඛලිඅල්ලිකාදීසු චීවරං පක්ඛිපති, <b>තස්ස පන</b> භික්ඛුනො දුක්කටා මොක්ඛො න විජ්ජතීති යොජනා। <b>කඤ්ජී</b>ති වායනතන්තමක්ඛනකඤ්ජිසදිසා ථූලාකඤ්ජි। <b>පිට්ඨ</b>න්ති තණ්ඩුලපිට්ඨං। තණ්ඩුලපිට්ඨෙහි පක්කා <b>ඛලි</b>। <b>අල්ලිකා</b>ති නිය්යාසො। <b>ආදි</b>-සද්දෙන ලාඛාදීනං ගහණං।
bod:3041:චීවරස්ස <b>කරණෙ</b> කරණකාලෙ සමුට්ඨිතානං සූචිහත්ථමලාදීනං ධොවනත්ථං, කිලිට්ඨකාලෙ ච ධොවනත්ථං කඤ්ජිපිට්ඨිඛලිඅල්ලිකාදීසු පක්ඛිපති, වට්ටතීති යොජනා।
bod:3042:<b>තත්ථා</b>ති <pb V=2.278/> යෙන කසාවෙන චීවරං රජති, තස්මිං රජනෙ චීවරස්ස සුගන්ධභාවත්ථාය <b>ගන්ධං වා</b> උජ්ජලභාවත්ථාය <b>තෙලං වා</b> වණ්ණත්ථාය <b>ලාඛං වා। කිඤ්චී</b>ති එවරූපං යං කිඤ්චි।
bod:3043:<b>මණිනා</b>ති පාසාණෙන। <b>අඤ්ඤෙනපි ච කෙනචී</b>ති යෙන උජ්ජලං හොති, එවරූපෙන මුග්ගරාදිනා අඤ්ඤෙනාපි කෙනචි <pb M=2.355/> වත්ථුනා। <b>දොණියා</b>ති රජනම්බණෙ। <b>න ඝංසිතබ්බං</b> හත්ථෙන ගාහෙත්වා න ඝට්ටෙතබ්බං।
bod:3044:රත්තං චීවරං හත්ථෙහි <b>කිඤ්චි</b> ථොකං පහරිතුං වට්ටතීති යොජනා। “යත්ථ පක්කරජනං පක්ඛිපන්ති, සා රජනදොණි, තත්ථ අංසබද්ධකකායබන්ධනාදිං ඝට්ටෙතුං වට්ටතී”ති <b>ගණ්ඨිපදෙ</b> වුත්තං।
bod:3045:<b>ගණ්ඨිකෙ</b>ති වෙළුදන්තවිසාණාදිමයගණ්ඨිකෙ। <b>ලෙඛා වා</b>ති වට්ටාදිභෙදා ලෙඛා වා। <b>පිළකා වා</b>ති සාසපබීජසදිසා ඛුද්දකපුබ්බුළා වා। <b>පාළිකණ්ණිකභෙදකො</b>ති මණිකාවළිරූපපුප්ඵකණ්ණිකරූපභෙදකො। කප්පබින්දුවිකාරො වා න වට්ටතීති යොජනා।
bod:3046:<b>ආරග්ගෙනා</b>ති ආරකණ්ටකග්ගෙන, සූචිමුඛෙන වා। <b>කාචිපි ලෙඛා</b>ති වට්ටකගොමුත්තාදිසණ්ඨානා යා කාචිපි රාජි।
bod:3047:<b>භමං ආරොපෙත්වා</b>ති භමෙ අල්ලියාපෙත්වා।
bod:3048:<b>පත්තමණ්ඩලකෙ</b>ති පත්තෙ ඡවිරක්ඛනත්ථාය තිපුසීසාදීහි කතෙ පත්තස්ස හෙට්ඨා ආධාරාදීනං උපරි කාතබ්බෙ පත්තමණ්ඩලකෙ। <b>භිත්තිකම්ම</b>න්ති විභත්තං කත්වා නානාකාරරූපකකම්මචිත්තං। යථාහ “න භික්ඛවෙ චිත්රානි පත්තමණ්ඩලානි ධාරෙතබ්බානි රූපකාකිණ්ණානි භිත්තිකම්මකතානී”ති (චූළව॰ 253)। <b>තත්ථා</b>ති තස්මිං පත්තමණ්ඩලෙ। <b>අස්සා</b>ති භික්ඛුස්ස। <b>මකරදන්තක</b>න්ති ගිරිකූටාකාරං।
bod:3049:මුඛවට්ටියං <pb M=2.356/> <pb V=2.279/> යා ලෙඛා පරිස්සාවනබන්ධනත්ථාය අනුඤ්ඤාතා, <b>තං ලෙඛං</b> ඨපෙත්වා ධම්මකරණච්ඡත්තෙ වා කුච්ඡියං වා කාචිපි ලෙඛා න වට්ටතීති යොජනා।
bod:3050:<b>තහිං තහි</b>න්ති මත්තිකාය තත්ථ තත්ථ। <b>ත</b>න්ති තථාකොට්ටිතදිගුණසුත්තකායබන්ධනං।
bod:3051:අන්තෙසු දළ්හත්ථාය දසාමුඛෙ දිගුණං කත්වා කොට්ටෙන්ති, වට්ටතීති යොජනා। <b>චිත්තිකම්පී</b>ති මාලාකම්මලතාකම්මචිත්තයුත්තම්පි කායබන්ධනං।
bod:3052:<b>අක්ඛීනී</b>ති කුඤ්ජරක්ඛීනි। <b>තත්ථා</b>ති කායබන්ධනෙ වට්ටතීති කා කථා। <b>උට්ඨාපෙතු</b>න්ති උක්කිරිතුං।
bod:3053:<b>ඝට</b>න්ති ඝටසණ්ඨානං। <b>දෙඩ්ඩුභසීසං වා</b>ති උදකසප්පසීසමුඛසණ්ඨානං වා। යං කිඤ්චි විකාරරූපං දසාමුඛෙ න වට්ටතීති යොජනා।
bod:3054:<b>මච්ඡකණ්ට</b>න්ති මච්ඡකණ්ටකාකාරං। <b>ඛජ්ජූරිපත්තකාකාර</b>න්ති ඛජ්ජූරිපත්තසණ්ඨානං। මච්ඡකණ්ටං වා මට්ඨං පට්ටිකං වා ඛජ්ජූරිපත්තකාකාරං වා උජුකං කත්වා කොට්ටිතං වට්ටතීති යොජනා। එත්ථ ච උභයපස්සෙසු මච්ඡකණ්ටකයුත්තං මච්ඡස්ස පිට්ඨිකණ්ටකං විය යස්ස පට්ටිකාය වායනං හොති, ඉදං කායබන්ධනං <b>මච්ඡකණ්ටකං</b> නාම। යස්ස ඛජ්ජූරිපත්තසණ්ඨානමිව වායනං හොති, තං <b>ඛජ්ජූරිපත්තකාකාරං</b> නාම।
bod:3055:පකතිවීතා <b>පට්ටිකා</b>। <b>සූකරන්තං</b>නාම කුඤ්චිකාකොසකසණ්ඨානං। <b>තස්ස</b> දුවිධස්ස කායබන්ධනස්ස। තත්ථ රජ්ජුකා සූකරන්තානුලොමිකා, දුස්සපට්ටං පට්ටිකානුලොමිකං। <b>ආදි</b>-සද්දෙන මුද්දිකකායබන්ධනං ගහිතං, තඤ්ච සූකරන්තානුලොමිකං। යථාහ – “එකරජ්ජුකං, පන මුද්දිකකායබන්ධනඤ්ච සූකරන්තකං <pb M=2.357/> අනුලොමෙතී”ති (චූළව॰ අට්ඨ॰ 278)। තත්ථ <b>එකරජ්ජුකා</b> නාම එකවට්ටා। බහුරජ්ජුකස්ස අකප්පියභාවං වක්ඛති। “මුද්දිකකායබන්ධනං නාම චතුරස්සං අකත්වා සජ්ජිත”න්ති <b>ගණ්ඨිපදෙ</b> වුත්තං।
bod:3056:<b>මුරජං</b> නාම මුරජවට්ටිසණ්ඨානං වෙඨෙත්වා කතං। <b>වෙඨෙත්වා</b>ති නානාසුත්තෙහි වෙඨෙත්වා। <b>සික්ඛාභාජනවිනිච්ඡයෙ</b> <pb V=2.280/> පන “බහුකා රජ්ජුයො එකතො කත්වා එකාය රජ්ජුයා වෙඨිතං මුරජං නාමා”ති වුත්තං। <b>මද්දවීණං</b> නාම පාමඞ්ගසණ්ඨානං। <b>දෙඩ්ඩුභකං</b> නාම උදකසප්පසීසසදිසං। <b>කලාබුකං</b> නාම බහුරජ්ජුකං। <b>රජ්ජුයො</b>ති උභයකොටියං එකතො අබද්ධා බහූ රජ්ජුයො, තථා බද්ධා කලාබුකං නාම හොතීති। <b>න වට්ටන්තී</b>ති මුරජාදීනි ඉමානි සබ්බානි කායබන්ධනානි න වට්ටන්ති। <b>පුරිමා ද්වෙ</b>ති මුරජං, මද්දවීණඤ්චාති ද්වෙ। “දසාසු සියු”න්ති වත්තබ්බෙ ගාථාබන්ධවසෙන වණ්ණලොපෙන <b>“දසා සියු”</b>න්ති වුත්තං। යථාහ – “මුරජං මද්දවීණ’න්ති ඉදං දසාසුයෙව අනුඤ්ඤාත”න්ති (චූළව॰ අට්ඨ॰ 278)।
bod:3057:<b>පාමඞ්ගසණ්ඨානා</b>ති පාමඞ්ගදාමං විය චතුරස්සසණ්ඨානා।
bod:3058:<b>එකරජ්ජුමය</b>න්ති නානාවට්ටෙ එකතො වට්ටෙත්වා කතරජ්ජුමයං කායබන්ධනං। වට්ටං වට්ටතීති “රජ්ජුකා දුස්සපට්ටාදී”ති එත්ථ එකවට්ටරජ්ජුකා ගහිතා, ඉධ පන නානාවට්ටෙ එකතො වට්ටෙත්වා කතාව එකරජ්ජුකා ගහිතා। <b>තඤ්චා</b>ති තම්පි එකරජ්ජුකකායබන්ධනං। <b>පාමඞ්ගසණ්ඨානං එකම්පි න ච වට්ටතී</b>ති කෙවලම්පි න වට්ටති।
bod:3059:බහූ රජ්ජුකෙ එකතො කත්වාති යොජනා। <b>වට්ටති බන්ධිතු</b>න්ති මුරජං, කලාබුකං වා න හොති, රජ්ජුකකායබන්ධනමෙව <pb M=2.358/> හොතීති අධිප්පායො। අයං පන විනිච්ඡයො “බහූ රජ්ජුකෙ එකතො කත්වා එකෙන නිරන්තරං වෙඨෙත්වා කතං ‘බහුරජ්ජුක’න්ති න වත්තබ්බං, තං වට්ටතී”ති (පාරා॰ අට්ඨ॰ 1.85 පාළිමුත්තකවිනිච්ඡය) <b>අට්ඨකථා</b>ගතොව ඉධ වුත්තො। <b>සික්ඛාභාජනවිනිච්ඡයෙ</b> “බහුකා රජ්ජුයො එකතො කත්වා එකාය රජ්ජුයා වෙඨිතං මුරජං නාමා”ති යං වුත්තං, තං ඉමිනා විරුජ්ඣනතො න ගහෙතබ්බං।
bod:3060:<b>දන්ත</b>-සද්දෙන හත්ථිදන්තා වුත්තා। <b>ජතූ</b>ති ලාඛා। <b>සඞ්ඛමය</b>න්ති සඞ්ඛනාභිමයං। <b>විධකා මතා</b>ති එත්ථ “වෙඨකා”තිපි පාඨො විධපරියායො।
bod:3061:<b>කායබන්ධනවිධෙ</b>ති කායබන්ධනස්ස දසාය ථිරභාවත්ථං කට්ඨදන්තාදීහි කතෙ විධෙ। <b>විකාරො</b> අට්ඨමඞ්ගලාදිකො। <b>තත්ථ තත්ථා</b>ති තස්මිං තස්මිං ඨානෙ, උභයකොටියන්ති අත්ථො। <b>තු</b>-සද්දෙන ඝටාකාරොපි වට්ටතීති දීපෙති।
bod:3062:<b>මාලා</b> <pb V=2.281/> <b>…පෙ॰… විචිත්තිතා</b>ති මාලාකම්මලතාකම්මෙහි ච මිගපක්ඛිරූපාදිනානාරූපෙහි ච විචිත්තිතා। <b>ජනරඤ්ජනී</b>ති බාලජනපලොභිනී।
bod:3064:<b>අට්ඨංසා වාපී</b>ති එත්ථ <b>අපි</b>-සද්දෙන සොළසංසාදීනං ගහණං। <b>වණ්ණමට්ඨා</b>ති මාලාකම්මාදිවණ්ණමට්ඨා।
bod:3065:අඤ්ජනිසලාකාපි තථා වණ්ණමට්ඨා න වට්ටතීති යොජනා। “අඤ්ජනිත්ථවිකාය ච, නානාවණ්ණෙහි සුත්තෙහි, චිත්තකම්මං න වට්ටතී”ති පාඨො යුජ්ජති। <b>“ථවිකාපි චා”</b>ති පාඨො දිස්සති, සො න ගහෙතබ්බො।
bod:3066:රත්තාදිනා <b>යෙන කෙනචි එකවණ්ණෙන සුත්තෙන</b> පිලොතිකාදිමයං යං කිඤ්චි සිපාටිකං සිබ්බෙත්වා වළඤ්ජන්තස්ස වට්ටතීති යොජනා।
bod:3067:<b>මණික</b>න්ති <pb M=2.359/> ථූලපුබ්බුළං। <b>පිළක</b>න්ති සුඛුමපුබ්බුළං। <b>පිප්ඵලෙ</b>ති වත්ථච්ඡෙදනසත්ථෙ। <b>ආරකණ්ටකෙ</b>ති පත්තාධාරවලයානං විජ්ඣනකණ්ටකෙ। <b>ඨපෙතු</b>න්ති උට්ඨාපෙතුං। <b>යං කිඤ්චී</b>ති සෙසං වණ්ණමට්ඨම්පි ච।
bod:3068:<b>දණ්ඩකෙ</b>ති පිප්ඵලදණ්ඩකෙ। යථාහ – “පිප්ඵලකෙපි මණිකං වා පිළකං වා යං කිඤ්චි උට්ඨාපෙතුං න වට්ටති, දණ්ඩකෙ පන පරිච්ඡෙදලෙඛා වට්ටතී”ති। <b>පරිච්ඡෙදලෙඛාමත්ත</b>න්ති ආණිබන්ධනට්ඨානං පත්වා පරිච්ඡින්දනත්ථං එකාව ලෙඛා වට්ටති। <b>වලිත්වා</b>ති උභයකොටියා මුඛං කත්වා මජ්ඣෙ වලියො ගාහෙත්වා। නඛච්ඡෙදනං යස්මා කරොන්ති, තස්මා වට්ටතීති යොජනා।
bod:3069:අරණිසහිතෙ කන්තකිච්චකරො දණ්ඩො <b>උත්තරාරණී</b> නාම। <b>වාපී</b>ති <b>පි</b>-සද්දෙන අධරාරණිං සඞ්ගණ්හාති, උදුක්ඛලදණ්ඩස්සෙතං අධිවචනං। අඤ්ඡනකයන්තධනු <b>ධනුකං</b> නාම। මුසලමත්ථකපීළනදණ්ඩකො <b>පෙල්ලදණ්ඩකො</b> නාම।
bod:3070:<b>සණ්ඩාසෙ</b>ති අග්ගිසණ්ඩාසං වදන්ති। කට්ඨ<b>ච්ඡෙදනවාසියා</b> තථා යං කිඤ්චි වණ්ණමට්ඨං න වට්ටතීති සම්බන්ධො। <b>ද්වීසු පස්සෙසූ</b>ති වාසියා උභොසු පස්සෙසු। <b>ලොහෙනා</b>ති කප්පියලොහෙන <pb V=2.282/>। <b>බන්ධිතුං වට්ටතී</b>ති උජුකමෙව චතුරස්සං වා අට්ඨංසං වා බන්ධිතුං වට්ටති। <b>“සණ්ඩාසෙ</b>ති අග්ගිසණ්ඩාසෙ”ති <b>නිස්සන්දෙහෙ</b> වුත්තං। <b>අට්ඨකථායං</b> පනෙත්ථ සූචිසණ්ඩාසො දස්සිතො।
bod:3071:<b>හෙට්ඨතො</b>ති හෙට්ඨා අයොපට්ටවලයස්ස। “උපරි අහිච්ඡත්තමකුලමත්ත”න්ති <b>අට්ඨකථායං</b> වුත්තං।
bod:3072:<b>විසාණෙ</b>ති තෙලාසිඤ්චනකගවයමහිංසාදිසිඞ්ගෙ। <b>නාළියං වාපී</b>ති වෙළුනාළිකාදිනාළියං। <b>අපි</b>-සද්දෙන අලාබුං <pb M=2.360/> සඞ්ගණ්හාති। <b>ආමණ්ඩසාරකෙ</b>ති ආමලකචුණ්ණමයතෙලඝටෙ। <b>තෙලභාජනකෙ</b>ති වුත්තප්පකාරෙයෙව තෙලභාජනෙ। <b>සබ්බං වණ්ණමට්ඨං වට්ටතී</b>ති පුමිත්ථිරූපරහිතං මාලාකම්මාදි සබ්බං වණ්ණමට්ඨං වට්ටති।
bod:3073-5:<b>පානීයස්ස උළුඞ්කෙ</b>ති පානීයඋළුඞ්කෙ। <b>දොණියං රජනස්සපී</b>ති රජනදොණියම්පි। <b>ඵලකපීඨෙ</b>ති ඵලකමයෙ පීඨෙ। <b>වලයාධාරකාදිකෙ</b>ති දන්තවලයාදිආධාරකෙ। <b>ආදි</b>-සද්දෙන දණ්ඩාධාරකො සඞ්ගහිතො। <b>පාදපුඤ්ඡනිය</b>න්ති චොළාදිමයපාදපුඤ්ඡනියං। <b>පීඨෙ</b>ති පාදපීඨෙ। සහචරියෙන පාදකථලිකායඤ්ච। <b>චිත්තං සබ්බමෙව ච වට්ටතී</b>ති යථාවුත්තෙ භික්ඛුපරික්ඛාරෙ මාතුගාමරූපරහිතං, භික්ඛුනිපරික්ඛාරෙ පුරිසරූපරහිතං අවසෙසං සබ්බං චිත්තකම්මං।
bod:3076:නානා ච තෙ මණයො චාති <b>නානාමණී,</b> ඉන්දනීලාදයො, නානාමණීහි කතා <b>නානාමණිමයා,</b> ථම්භා ච කවාටා ච ද්වාරා ච භිත්තියො ච <b>ථම්භකවාටද්වාරභිත්තියො,</b> නානාමණිමයා ථම්භකවාටද්වාරභිත්තියො යස්මිං තං තථා වුත්තං। <b>කා කථා වණ්ණමට්ඨකෙ</b>ති මාලාකම්මලතාකම්මචිත්තකම්මාදිවණ්ණමට්ඨකෙ වත්තබ්බමෙව නත්ථීති අත්ථො।
bod:3077:ථාවරස්ස රතනමයපාසාදස්ස කප්පියභාවං දස්සෙත්වා සුවණ්ණාදිමයස්සාපි සබ්බපාසාදපරිභොගස්ස කප්පියභාවං දස්සෙතුමාහ <b>“සොවණ්ණය”</b>න්තිආදි। <b>සොවණ්ණය</b>න්ති සුවණ්ණමයං। ද්වාරකවාටානං අනන්තරගාථාය දස්සිතත්තා “ද්වාරකවාටබන්ධ”න්ති ඉමිනා ද්වාරකවාටබාහාසඞ්ඛාතං පිට්ඨසඞ්ඝාටං ගහිතං। ද්වාරඤ්ච කවාටඤ්ච <b>ද්වාරකවාටානි,</b> ද්වාරකවාටානං බන්ධං <b>ද්වාරකවාටබන්ධං,</b> උත්තරපාසකුම්මාරසඞ්ඛාතං පිට්ඨසඞ්ඝාටන්ති අත්ථො। නානා ච තෙ මණයො චාති <b>නානාමණී</b> <pb M=2.361/>, සුවණ්ණඤ්ච නානාමණී ච <b>සුවණ්ණනානාමණී,</b> භිත්ති ච භූමි ච <b>භිත්තිභූමි</b> සුවණ්ණනානාමණීහි <pb V=2.283/> කතා භිත්තිභූමි <b>සුවණ්ණනානාමණිභිත්තිභූමි</b>। <b>ඉති</b> ඉමෙසු සෙනාසනාවයවෙසු। <b>න කිඤ්චි එකම්පි නිසෙධනීය</b>න්ති එකම්පි සෙනාසනපරික්ඛාරං කිඤ්චි න නිසෙධනීයං, සෙනාසනම්පි න පටික්ඛිපිතබ්බන්ති අත්ථො। <b>සෙනාසනං වට්ටති සබ්බමෙවා</b>ති සබ්බමෙව සෙනාසනපරිභොගං වට්ටති। යථාහ –
ind:“සබ්බං පාසාදපරිභොගන්ති සුවණ්ණරජතාදිවිචිත්රානි කවාටානි මඤ්චපීඨානි තාලවණ්ටානි සුවණ්ණරජතමයානි පානීයඝටපානීයසරාවානි යං කිඤ්චි චිත්තකම්මකතං, සබ්බං වට්ටති। ‘පාසාදස්ස දාසිදාසං ඛෙත්තවත්ථුං ගොමහිංසං දෙමා’ති වදන්ති, පාටෙක්කං ගහණකිච්චං නත්ථි, පාසාදෙ පටිග්ගහිතෙ පටිග්ගහිතමෙව හොති। ගොනකාදීනි සඞ්ඝිකවිහාරෙ වා පුග්ගලිකවිහාරෙ වා මඤ්චපීඨකෙසු අත්ථරිත්වා පරිභුඤ්ජිතුං න වට්ටන්ති। ධම්මාසනෙ පන ගිහිවිකතනීහාරෙන ලබ්භන්ති, තත්රාපි නිපජ්ජිතුං න වට්ටතී”ති (චූළව॰ අට්ඨ॰ 320)।
bod:<b>“සොවණ්ණද්වාරකවාටබන්ධ”</b>න්ති වා පාඨො, බහුබ්බීහිසමාසො। ඉමිනා ච දුතියපදෙන ච සෙනාසනං විසෙසීයති।
bod:3078:<b>න දවං කරෙ</b>ති “කිං බුද්ධො සිලකබුද්ධො? කිං ධම්මො ගොධම්මො අජධම්මො? කිං සඞ්ඝො ගොසඞ්ඝො අජසඞ්ඝො මිගසඞ්ඝො”ති පරිහාසං න කරෙය්ය। තිත්ථියබ්බතං මූගබ්බතාදිකං නෙව ගණ්හෙය්යාති යොජනා।
bod:3079:<b>තා</b> භික්ඛුනියො උදකාදිනා වාපි න සිඤ්චෙය්යාති යොජනා।
bod:3080:<b>අඤ්ඤත්ථ</b> <pb M=2.362/> අඤ්ඤස්මිං විහාරෙ වස්සංවුත්ථො <b>අඤ්ඤත්ථ</b> අඤ්ඤස්මිං විහාරෙ <b>භාගං</b> වස්සාවාසිකභාගං ගණ්හාති චෙ, දුක්කටං। තස්මිං චීවරෙ නට්ඨෙ වා <b>ජජ්ජරෙ</b> ජිණ්ණෙ වා ගීවා පුන දාතබ්බන්ති යොජනා।
bod:3081:<b>සො</b>ති අඤ්ඤත්ථ භාගං ගණ්හනකො භික්ඛු। <b>තෙහී</b>ති චීවරසාමිකෙහි। <b>ත</b>න්ති තථා ගහිතං වස්සාවාසිකභාගං। <b>තෙස</b>න්ති චීවරසාමිකානං।
bod:3082:<b>කරොතො</b>ති <pb V=2.284/> කාරාපයතො। <b>දවා සිලං පවිජ්ඣන්තො</b>ති පන්තිකීළාය කීළත්ථිකානං සිප්පදස්සනවසෙන සක්ඛරං වා නින්නට්ඨානං පවට්ටනවසෙන පාසාණං වා පවිජ්ඣන්තො। න කෙවලඤ්ච පාසාණං, අඤ්ඤම්පි යං කිඤ්චි දාරුඛණ්ඩං වා ඉට්ඨකඛණ්ඩං වා හත්ථෙන වා යන්තෙන වා පවිජ්ඣිතුං න වට්ටති। චෙතියාදීනං අත්ථාය පාසාණාදයො හසන්තා හසන්තා පවට්ටෙන්තිපි ඛිපන්තිපි උක්ඛිපන්තිපි, කම්මසමයොති වට්ටති।
bod:3083:<b>ගිහිගොපකදානස්මි</b>න්ති ගිහීනං උය්යානගොපකාදීහි අත්තනා ගොපිතඋය්යානාදිතො ඵලාදීනං දානෙ යාවදත්ථං දිය්යමානෙපි। <b>න දොසො කොචි ගණ්හතො</b>ති පටිග්ගණ්හතො භික්ඛුනො කොචි දොසො නත්ථි। <b>සඞ්ඝචෙතියසන්තකෙ</b> තාලඵලාදිම්හි උය්යානගොපකාදීහි දිය්යමානෙ <b>පරිච්ඡෙදනයො</b> තෙසං වෙතනවසෙන පරිච්ඡින්නානංයෙව ගහණෙ අනාපත්තිනයො වුත්තොති යොජනා।
bod:3084:<b>පුරිසසංයුත්ත</b>න්ති පරිවිසකෙහි පුරිසෙහි වුය්හමානං। <b>හත්ථවට්ටක</b>න්ති හත්ථෙනෙව පවට්ටෙතබ්බසකටං।
bod:3085:භික්ඛුනියා සද්ධිං <b>කිඤ්චිපි</b> අනාචාරං <b>න සම්පයොජෙය්ය</b> න කාරෙය්යාති යොජනා। <b>“කිඤ්චී”</b>තිපි පාඨො, ගහට්ඨං <pb M=2.363/> වා පබ්බජිතං වා කිඤ්චි භික්ඛුනියා සද්ධිං අනාචාරවසෙන න සම්පයොජෙය්යාති අත්ථො। <b>ඔභාසෙන්තස්සා</b>ති කාමාධිප්පායං පකාසෙන්තස්ස।
bod:3086:<b>හවෙ</b>ති එකංසත්ථෙ නිපාතො।
bod:3087:<b>අත්තනො පරිභොගත්ථං දින්න</b>න්ති “තුම්හෙයෙව පරිභුඤ්ජථා”ති වත්වා දින්නං තිචීවරාදිං।
bod:3088:<b>අසප්පාය</b>න්ති පිත්තාදිදොසානං කොපනවසෙන අඵාසුකාරණං। <b>අපනෙතුම්පි</b> ජහිතුම්පි, පගෙව දාතුන්ති අධිප්පායො। <b>අග්ගං ගහෙත්වා දාතුං වා</b>ති තථා ගහණාරහං අන්නාදිං සන්ධාය වුත්තං। “කතිපාහං භුත්වා”ති සෙසො। පිණ්ඩපාතාදිතො අග්ගං ගහෙත්වා පත්තාදිං කතිපාහං භුත්වා දාතුං වට්ටතීති අත්ථො।
bod:3089:<b>පඤ්චවග්ගූපසම්පදා</b>ති <pb V=2.285/> විනයධරපඤ්චමෙන සඞ්ඝෙන කාතබ්බඋපසම්පදා। <b>නවා</b>ති අඤ්ඤෙහි එකවාරම්පි අපරිභුත්තා। <b>ගුණඞ්ගුණඋපාහනා</b> චතුපටලතො පට්ඨාය බහුපටලඋපාහනා। <b>චම්මත්ථාරො</b>ති කප්පියචම්මත්ථරණඤ්ච। <b>ධුවන්හාන</b>න්ති පකතිනහානං।
bod:3090:<b>සම්බාධස්සා</b>ති වච්චමග්ගපස්සාවමග්ගද්වයස්ස සාමන්තා ද්වඞ්ගුලා අන්තො සත්ථවත්ථිකම්මං වාරිතන්ති යොජනා। සත්ථෙන අන්තමසො නඛෙනාපි ඡෙදනඵාලනාදිවසෙන <b>සත්ථකම්මඤ්ච</b> වත්ථීහි භෙසජ්ජතෙලස්ස අන්තො පවිසනවසෙන කාතබ්බං <b>වත්ථිකම්මඤ්ච</b> ථුල්ලච්චයාපත්තිවිධානෙන වාරිතන්ති අත්ථො। පස්සාවමග්ගස්ස සාමන්තා ද්වඞ්ගුලං අඞ්ගජාතස්ස අග්ගතො පට්ඨාය ගහෙතබ්බං।
bod:3091:<b>“පාකත්ථ”</b>න්ති ඉමිනා නිබ්බාපෙතුං චලනෙ නිද්දොසභාවං දීපෙති।
bod:3092:<b>උපළාලෙතී</b>ති <pb M=2.364/> “පත්තචීවරාදිපරික්ඛාරං තෙ දම්මී”ති වත්වා පලොභෙත්වා ගණ්හාති। <b>තත්ථා</b>ති තස්මිං පුග්ගලෙ। <b>ආදීනව</b>න්ති අලජ්ජිතාදිභාවං දස්සෙත්වා තෙන සහ සම්භොගාදිකරණෙ අලජ්ජිභාවාපජ්ජනාදිආදීනවං। <b>තස්සා</b>ති තතො වියොජෙතබ්බස්ස තස්ස।
bod:3093:ආදීනවදස්සනප්පකාරං දස්සෙතුමාහ <b>“මක්ඛන”</b>න්තිආදි। “නහායිතුං ගතෙන ගූථමුත්තෙහි මක්ඛනං විය දුස්සීලං නිස්සාය විහරතා තයා කත”න්ති එවං තත්ථ ආදීනවං වත්තුං වට්ටතීති යොජනා।
bod:3094-5:<b>භත්තග්ගෙ</b> භොජනසාලාය භුඤ්ජමානො। <b>යාගුපානෙ</b>ති යාගුං පිවනකාලෙ। <b>අන්තොගාමෙ</b>ති අන්තරඝරෙ। <b>වීථිය</b>න්ති නිගමනගරගාමාදීනං රථිකාය। <b>අන්ධකාරෙ</b>ති අන්ධකාරෙ වත්තමානෙ, අන්ධකාරගතොති අත්ථො। තඤ්හි වන්දන්තස්ස මඤ්චපාදාදීසුපි නලාටං පටිහඤ්ඤෙය්ය। <b>අනාවජ්ජො</b>ති කිච්චපසුතත්තා වන්දනං අසමන්නාහරන්තො। <b>එකාවත්තො</b>ති එකතො ආවත්තො සපත්තපක්ඛෙ ඨිතො වෙරී විසභාගපුග්ගලො। අයඤ්හි වන්දියමානො පාදෙනපි පහරෙය්ය। <b>වාවටො</b>ති සිබ්බනකම්මාදිකිච්චන්තරපසුතො।
bod:<b>සුත්තො</b>ති නිද්දං ඔක්කන්තො। <b>ඛාද</b>න්ති පිට්ඨකඛජ්ජකාදීනි ඛාදන්තො। <b>භුඤ්ජන්තො</b>ති ඔදනාදීනි <pb V=2.286/> භුඤ්ජන්තො। <b>වච්චං මුත්තම්පි වා කර</b>න්ති උච්චාරං වා පස්සාවං වා කරොන්තො <b>ඉති</b> ඉමෙසං තෙරසන්නං වන්දනා අයුත්තත්ථෙන වාරිතාති සම්බන්ධො।
bod:3096-7:කම්මලද්ධිසීමාවසෙන තීසු නානාසංවාසකෙසු කම්මනානාසංවාසකස්ස උක්ඛිත්තග්ගහණෙන ගහිතත්තා, සීමානානාසංවාසකවුඩ්ඪතරපකතත්තස්ස වන්දියත්තා, පාරිසෙසඤායෙන “නානාසංවාසකො වුඩ්ඪතරො අධම්මවාදී අවන්දියො”ති <pb M=2.365/> (පරි॰ 467) වචනතො ච ලද්ධිනානාසංවාසකො ඉධ <b>“නානාසංවාසකො”</b>ති ගහිතොති වෙදිතබ්බො। <b>උක්ඛිත්තො</b>ති තිවිධෙනාපි උක්ඛෙපනීයකම්මෙන උක්ඛිත්තකො। <b>ගරුකට්ඨා ච පඤ්චා</b>ති පාරිවාසිකමූලායපටිකස්සනාරහමානත්තාරහමානත්තචාරිකඅබ්භානාරහසඞ්ඛාතා පඤ්ච ගරුකට්ඨා ච। ඉමෙ පන අඤ්ඤමඤ්ඤස්ස යථාවුඩ්ඪං වන්දනාදීනි ලභන්ති, පකතත්තෙන අවන්දියත්තාව අවන්දියෙසු ගහිතා। <b>ඉමෙ බාවීසති පුග්ගලෙ</b>ති නග්ගාදයො යථාවුත්තෙ।
bod:3098:<b>“ධම්මවාදී”</b>ති ඉදං “නානාසංවාසවුඩ්ඪකො”ති එතස්ස විසෙසනං। යථාහ “තයොමෙ, භික්ඛවෙ, වන්දියා। පච්ඡා උපසම්පන්නෙන පුරෙඋපසම්පන්නො වන්දියො, නානාසංවාසකො වුඩ්ඪතරො ධම්මවාදී වන්දියො, සදෙවකෙ ලොකෙ, භික්ඛවෙ, සමාරකෙ…පෙ॰… තථාගතො අරහං සම්මාසම්බුද්ධො වන්දියො”ති (චූළව॰ 312)।
bod:3099:“එතෙයෙව වන්දියා, න අඤ්ඤෙ”ති නියාමස්ස අකතත්තා අඤ්ඤෙසම්පි වන්දියානං සබ්භාවං දස්සෙතුමාහ <b>“තජ්ජනාදී”</b>තිආදි। එත්ථ <b>ආදි</b>-සද්දෙන නියස්සපබ්බාජනීයපඅසාරණීයකම්මෙ සඞ්ගණ්හාති। <b>එත්ථා</b>ති එතස්මිං වන්දනීයාධිකාරෙ। <b>කම්ම</b>න්ති අපලොකනාදි චතුබ්බිධං කම්මං।
bod:3100:සඞ්ඝෙන අධම්මකම්මෙ කරියමානෙ තං වාරෙතුං අසක්කොන්තෙන, අසක්කොන්තෙහි ච පටිපජ්ජිතබ්බවිධිං දස්සෙතුමාහ <b>“අධිට්ඨාන”</b>න්තිආදි। අධිට්ඨානං පනෙකස්ස උද්දිට්ඨන්ති යොජනා, අධම්මකම්මං කරොන්තානං භික්ඛූනමන්තරෙ නිසීදිත්වා තං “අධම්ම”න්ති ජානිත්වාපි තං වාරෙතුං අසක්කොන්තස්ස එකස්ස “න මෙතං ඛමතී”ති චිත්තෙන අධිට්ඨානමුද්දිට්ඨන්ති වුත්තං හොති। <b>ද්වින්නං වා තිණ්ණමෙව චා</b>ති තමෙව වාරෙතුං අසක්කොන්තානං <pb M=2.366/> ද්වින්නං වා තිණ්ණං වා භික්ඛූනං අඤ්ඤමඤ්ඤං “න මෙතං ඛමතී”ති <b>දිට්ඨාවිකම්මං</b> සකසකදිට්ඨියා පකාසනං උද්දිට්ඨන්ති අත්ථො। <b>තතො උද්ධං</b> තීහි <pb V=2.287/> උද්ධං චතුන්නං කම්මස්ස පටික්කොසනං “ඉදං අධම්මකම්මං මා කරොථා”ති පටික්ඛිපනං උද්දිට්ඨන්ති අත්ථො।
bod:3101:විස්සාසග්ගාහලක්ඛණං අග්ගහිතග්ගහණෙන පඤ්චවිධන්ති දස්සෙතුමාහ <b>“සන්දිට්ඨො”</b>තිආදි। යොජනා පනෙත්ථ එවං වෙදිතබ්බා – සන්දිට්ඨො ච හොති, ජීවති ච, ගහිතෙ ච අත්තමනො හොති, සම්භත්තො ච හොති, ජීවති ච, ගහිතෙ ච අත්තමනො හොති, ආලපිතො ච හොති, ජීවති ච, ගහිතෙ ච අත්තමනො හොතීති එවං සන්දිට්ඨසම්භත්තආලපිතානං තිණ්ණමෙකෙකස්ස තීණි තීණි විස්සාසග්ගාහලක්ඛණානි කත්වා නවවිධං හොතීති වෙදිතබ්බං। වචනත්ථො, පනෙත්ථ විනිච්ඡයො ච හෙට්ඨා වුත්තොව।
bod:3102:සීලවිපත්ති, දිට්ඨිවිපත්ති ච ආචාරාජීවසම්භවා ද්වෙ විපත්තියො චාති යොජනා, ආචාරවිපත්ති, ආජීවවිපත්ති චාති වුත්තං හොති।
bod:3103:<b>තත්ථා</b>ති තෙසු චතූසු විපත්තීසු। <b>අප්පටිකම්මා</b> පාරාජිකා <b>වුට්ඨානගාමිනී</b> සඞ්ඝාදිසෙසාපත්තිකා දුවෙ ආපත්තියො සීලවිපත්තීති පකාසිතාති යොජනා।
bod:3104:යා ච අන්තග්ගාහිකා දිට්ඨි, යා දසවත්ථුකා දිට්ඨි, අයං දුවිධා දිට්ඨි දිට්ඨිවිපත්තීති දීපිතාති යොජනා। තත්ථ <b>අන්තග්ගාහිකදිට්ඨි</b> නාම උච්ඡෙදන්තසස්සතන්තගාහවසෙන පවත්තා දිට්ඨි। “නත්ථි දින්න”න්තිආදිනයප්පවත්තා දසවත්ථුකා දිට්ඨි।
bod:3105:ථුල්ලච්චයාදිකා දෙසනාගාමිනිකා <b>යා පඤ්ච</b> ආපත්තියො, <b>ආචාරකුසලෙන</b> භගවතා සා ආචාරවිපත්තීති <pb M=2.367/> වුත්තාති යොජනා। <b>ආදි</b>-සද්දෙන පාචිත්තියපාටිදෙසනීයදුක්කටදුබ්භාසිතානං ගහණං। <b>යා</b>ති පඤ්චාපත්තියො අපෙක්ඛිත්වා බහුත්තං। <b>සා</b>ති ආචාරවිපත්ති සාමඤ්ඤමපෙක්ඛිත්වා එකත්තං।
bod:3106:<b>කුහනාදී</b>ති <b>ආදි</b>-සද්දෙන ලපනා නෙමිත්තිකතා නිප්පෙසිකතා ලාභෙන ලාභං නිජිගීසනතා ගහිතා, කුහනාදීනං විත්ථාරො <b>විසුද්ධිමග්ගෙ</b> (විසුද්ධි॰ 1.16) වුත්තනයෙන වෙදිතබ්බො। ආජීවො පච්චයො හෙතු යස්සා ආපත්තියාති විග්ගහො। <b>ඡබ්බිධා</b>ති චතුත්ථපාරාජිකසඤ්චරිත්තථුල්ලච්චයපාචිත්තියපාටිදෙසනීයදුක්කටාපත්තීනං <pb V=2.288/> වසෙන ඡබ්බිධා। <b>පකාසිතා</b> –
ind:“ආජීවහෙතු ආජීවකාරණා පාපිච්ඡො ඉච්ඡාපකතො අසන්තං අභූතං උත්තරිමනුස්සධම්මං උල්ලපති, ආපත්ති පාරාජිකස්ස। ආජීවහෙතු…පෙ॰… සඤ්චරිත්තං සමාපජ්ජති, ආපත්ති සඞ්ඝාදිසෙසස්ස। ආජීවහෙතු…පෙ॰… ‘යො තෙ විහාරෙ වසති, සො භික්ඛු අරහා’ති භණති, පටිජානන්තස්ස ආපත්ති ථුල්ලච්චයස්ස। ආජීවහෙතු…පෙ॰… භික්ඛු පණීතභොජනානි අගිලානො අත්තනො අත්ථාය විඤ්ඤාපෙත්වා භුඤ්ජති, ආපත්ති පාචිත්තියස්ස। ආජීවහෙතු…පෙ॰… භික්ඛුනී පණීතභොජනානි අගිලානා අත්තනො අත්ථාය විඤ්ඤාපෙත්වා භුඤ්ජති, ආපත්ති පාටිදෙසනීයස්ස। ආජීවහෙතු ආජීවකාරණා සූපං වා ඔදනං වා අගිලානො අත්තනො අත්ථාය විඤ්ඤාපෙත්වා භුඤ්ජති, ආපත්ති දුක්කටස්සා”ති (පරි॰ 287) –
uni:දෙසිතා। ඉමිනා ආජීවවිපත්ති දීපිතා।
bod:3107:<b>“උක්ඛිත්තො”</b>තිආදි <pb M=2.368/> යථාක්කමෙන තෙසං තිණ්ණං නානාසංවාසකානං සරූපදස්සනං। තත්ථ තයො උක්ඛිත්තකා වුත්තායෙව।
bod:3108-9:“යො සඞ්ඝෙන උක්ඛෙපනීයකම්මකතානං අධම්මවාදීනං පක්ඛෙ නිසින්නො ‘තුම්හෙ කිං භණථා’ති තෙසඤ්ච ඉතරෙසඤ්ච ලද්ධිං සුත්වා ‘ඉමෙ අධම්මවාදිනො, ඉතරෙ ධම්මවාදිනො’ති චිත්තං උප්පාදෙති, අයං තෙසං මජ්ඣෙ නිසින්නොව තෙසං නානාසංවාසකො හොති, කම්මං කොපෙති। ඉතරෙසම්පි හත්ථපාසං අනාගතත්තා කොපෙතී”ති (මහාව॰ අට්ඨ॰ 455) ආගත <b>අට්ඨකථා</b>විනිච්ඡයං දස්සෙතුමාහ <b>“අධම්මවාදිපක්ඛස්මි”</b>න්තිආදි।
bod:<b>අධම්මවාදිපක්ඛස්මි</b>න්ති උක්ඛෙපනීයකම්මෙන නිස්සාරිතානං අධම්මවාදීනං පක්ඛස්මිං। <b>නිසින්නොවා</b>ති හත්ථපාසං අවිජහිත්වා ගණපූරකො හුත්වා නිසින්නොව। <b>විචින්තය</b>න්ති “ඉමෙ නු ඛො ධම්මවාදිනො, උදාහු එතෙ”ති විවිධෙනාකාරෙන චින්තයන්තො। “එතෙ පන ධම්මවාදී”ති මානසං උප්පාදෙති, එවං <b>උප්පන්නෙ පන මානසෙ</b>। අධම්මවාදිපක්ඛස්මිං නිසින්නොව එවං මානසං උප්පාදෙන්තො <b>අයං</b> <pb V=2.289/> භික්ඛු। <b>ලද්ධියා</b>ති එවං උප්පාදිතමානසසඞ්ඛාතාය ලද්ධියා। තෙසං අධම්මවාදීනං <b>නානාසංවාසකො නාම</b> හොතීති පකාසිතො।
bod:<b>තත්රට්ඨො පන සො</b>ති තස්මිං අධම්මවාදිපක්ඛස්මිං නිසින්නොව සො। සද-ධාතුයා ගතිනිවාරණත්ථත්තා තත්ර නිසින්නො “තත්රට්ඨො”ති වුච්චති। <b>ද්වින්න</b>න්ති ධම්මවාදිඅධම්මවාදිපක්ඛානං ද්වින්නං සඞ්ඝානං। <b>කම්ම</b>න්ති චතුවග්ගාදිසඞ්ඝෙන කරණීයකම්මං। <b>කොපෙතී</b>ති අධම්මවාදීනං අසංවාසභාවං ගන්ත්වා තෙසං ගණපූරණත්තා, ඉතරෙසං එකසීමායං ඨත්වා හත්ථපාසං අනුපගතත්තා, ඡන්දස්ස ච අදින්නත්තා කම්මං කොපෙති। යො පන අධම්මවාදීනං පක්ඛෙ <pb M=2.369/> නිසින්නො “අධම්මවාදිනො ඉමෙ, ඉතරෙ ධම්මවාදිනො”ති තෙසං මජ්ඣෙ පවිසති, යත්ථ වා තත්ථ වා පක්ඛෙ නිසින්නො “ඉමෙ ධම්මවාදිනො”ති ගණ්හාති, අයං අත්තනාව අත්තානං සමානසංවාසකං කරොතීති වෙදිතබ්බො।
bod:3110:<b>බහිසීමාගතො</b> පකතත්තො භික්ඛු සචෙ හත්ථපාසෙ ඨිතො හොති, සො සීමාය නානාසංවාසකො මතොති යොජනා। තං ගණපූරණං කත්වා කතකම්මම්පි කුප්පති। <b>එවං</b> යථාවුත්තනියාමෙන තයො නානාසංවාසකා මහෙසිනා වුත්තාති යොජනා।
bod:3111:<b>චුතො</b>ති පාරාජිකාපන්නො සාසනතො චුතත්තා “චුතො”ති ගහිතො। “භික්ඛුනී එකාදස අභබ්බා”ති පදච්ඡෙදො। <b>ඉමෙ</b>ති භෙදමනපෙක්ඛිත්වා සාමඤ්ඤෙන සත්තරස ජනා। <b>අසංවාසා</b>ති න සංවසිතබ්බා, නත්ථි වා එතෙහි පකතත්තානං එකකම්මාදිකො සංවාසොති <b>අසංවාසා</b> නාම සියුං।
bod:3112:<b>අසංවාසස්ස සබ්බස්සා</b>ති යථාවුත්තස්ස සත්තරසවිධස්ස සබ්බස්ස අසංවාසස්ස। <b>තථා කම්මාරහස්ස චා</b>ති “යස්ස සඞ්ඝො කම්මං කරොති, සො නෙව කම්මපත්තො, නාපි ඡන්දාරහො, අපිච කම්මාරහො”ති (පරි॰ 488) එවං <b>පරිවාරෙ</b> වුත්තකම්මාරහස්ස ච। <b>උම්මත්තකාදීන</b>න්ති <b>ආදි</b>-සද්දෙන ඛිත්තචිත්තාදීනං ගහණං। <b>සඞ්ඝෙ</b> තජ්ජනීයාදීනි කරොන්තෙ। <b>පටික්ඛෙපො</b>ති පටික්කොසනා। <b>න රූහතී</b>ති පටික්කොසට්ඨානෙ න තිට්ඨති, කම්මං න කොපෙතීති අධිප්පායො।
bod:3113:<b>සසංවාසෙක…පෙ॰… භික්ඛුනො</b>ති වුත්තනයෙන කම්මෙන වා ලද්ධියා වා අසංවාසිකභාවං <pb V=2.290/> අනුපගතත්තා සමානසංවාසකස්ස සීමාය අසංවාසිකභාවං අනුපගන්ත්වා එකසීමාය <pb M=2.370/> ඨිතස්ස අන්තිමවත්ථුං අනජ්ඣාපන්නත්තා පකතත්තස්ස භික්ඛුනො। <b>අනන්තරස්සපි</b> හත්ථපාසෙ <b>වචනෙන</b> වචීභෙදකරණෙන <b>පටික්ඛෙපො</b> පටික්කොසො <b>රුහති</b> පටික්කොසනට්ඨානෙයෙව තිට්ඨති, කම්මං කොපෙතීති අධිප්පායො।
bod:3114:<b>ඡහි ආකාරෙහී</b>ති (පාචි॰ අට්ඨ॰ 438; කඞ්ඛා॰ අට්ඨ॰ නිදානවණ්ණනා) ලජ්ජිතාය, අඤ්ඤාණතාය, කුක්කුච්චපකතතාය, සතිසම්මොසාය, අකප්පියෙකප්පියසඤ්ඤිතාය, කප්පියෙඅකප්පියසඤ්ඤිතායාති ඉමෙහි ඡහි ආකාරෙහි। පඤ්ච සමණකප්පා ච වුත්තා, පඤ්ච විසුද්ධියො ච වුත්තාති යොජනා।
bod:“අනුජානාමි, භික්ඛවෙ, පඤ්චහි සමණකප්පෙහි ඵලං පරිභුඤ්ජිතුං, අග්ගිපරිජිතං සත්ථපරිජිතං නඛපරිජිතං අබීජං නිබ්බට්ටබීජඤ්ඤෙව පඤ්චම”න්ති (චූළව॰ 250) <b>ඛුද්දකවත්ථුකෙ</b> අනුඤ්ඤාතා <b>පඤ්ච සමණකප්පා</b> නාම। <b>පඤ්ච විසුද්ධියො</b>ති පරිවාරෙ <b>එකුත්තරෙ</b> “පඤ්ච විසුද්ධියො”ති ඉමස්ස නිද්දෙසෙ “නිදානං උද්දිසිත්වා අවසෙසං සුතෙන සාවෙතබ්බං, අයං පඨමා විසුද්ධී”තිආදිනා (පරි॰ 325) නයෙන දස්සිතා පඤ්ච පාතිමොක්ඛුද්දෙසසඞ්ඛාතා පඤ්ච විසුද්ධියො ච “සුත්තුද්දෙසො පාරිසුද්ධිඋපොසථො අධිට්ඨානුපොසථො පවාරණා සාමග්ගිඋපොසථොයෙව පඤ්චමො”ති (පරි॰ 325) එවං වුත්තා පඤ්ච විසුද්ධියො චාති ද්වෙපඤ්චවිසුද්ධියො “ද්විපඤ්චවිඤ්ඤාණානී”තිආදීසු විය සාමඤ්ඤවචනෙන සඞ්ගහිතා।
bod:3115-7:නිස්සෙසෙන දීයති පඤ්ඤපීයති එත්ථ සික්ඛාපදන්ති <b>නිදානං,</b> තෙසං තෙසං සික්ඛාපදානං පඤ්ඤත්තියා ඨානභූතං වෙසාලීආදි। පුං වුච්චති නිරයො, තං ගලති මද්දති නෙරයිකදුක්ඛං අනුභවතීති <b>පුග්ගලො,</b> සත්තො। අරියපුග්ගලා <pb M=2.371/> තංසදිසත්තා, භූතපුබ්බගතියා වා “පුග්ගලා”ති වෙදිතබ්බා। ඉධ පනෙතෙ සික්ඛාපදවීතික්කමස්ස ආදිකම්මිකා අධිප්පෙතා। ඉදානි පුග්ගලනිද්දෙසං වක්ඛති। වසති එත්ථ භගවතො ආණාසඞ්ඛාතා සික්ඛාපදපඤ්ඤත්ති තං පටිච්ච පවත්තතීති <b>වත්ථු,</b> තස්ස තස්ස පුග්ගලස්ස සික්ඛාපදපඤ්ඤත්තිහෙතුභූතො අජ්ඣාචාරො।
bod:විධානං විභජනං <b>විධි,</b> පභෙදො। පඤ්ඤාපීයති භගවතො ආණා පකාරෙන ඤාපීයති එතායාති <b>පඤ්ඤත්ති,</b> පඤ්ඤත්තියා විධි පභෙදො “පඤ්ඤත්තිවිධි”න්ති වත්තබ්බෙ “විධිං පඤ්ඤත්තියා”ති <pb V=2.291/> ගාථාබන්ධවසෙන අසමත්ථනිද්දෙසො। සා පන පඤ්ඤත්තිවිධි පඤ්ඤත්තිඅනුපඤ්ඤත්ති අනුප්පන්නපඤ්ඤත්ති සබ්බත්ථපඤ්ඤත්ති පදෙසපඤ්ඤත්ති සාධාරණපඤ්ඤත්ති අසාධාරණපඤ්ඤත්ති එකතොපඤ්ඤත්ති උභතොපඤ්ඤත්තිවසෙන නවවිධා හොති।
bod:“විපත්ති ආපත්ති අනාපත්තී”ති පදච්ඡෙදො, විපජ්ජන්ති එතාය සීලාදයොති <b>විපත්ති</b>। සා පන සීලආචාරදිට්ඨිආජීවානං වසෙන චතුබ්බිධා। සා පන උද්දෙසවසෙන හෙට්ඨා දස්සිතාව। ආපජ්ජන්ති එතාය අකුසලාබ්යාකතභූතාය භගවතො ආණාවීතික්කමන්ති <b>ආපත්ති</b>। සා පුබ්බපයොගාදිවසෙන අනෙකප්පභෙදා ආපත්ති। <b>අනාපත්ති</b> අජානනාදිවසෙන ආණාය අනතික්කමනං। සමුට්ඨාති එතෙහි ආපත්තීති <b>සමුට්ඨානානි,</b> කායාදිවසෙන ඡබ්බිධානි ආපත්තිකාරණානි। සමුට්ඨානානං නයො <b>සමුට්ඨානනයො,</b> තං।
bod:වජ්ජඤ්ච කම්මඤ්ච කිරියා ච සඤ්ඤා ච චිත්තඤ්ච ආණත්ති ච <b>වජ්ජකම්මක්රියාසඤ්ඤාචිත්තාණත්තියො,</b> තාසං විධි තථා වුච්චති, තං। <b>වජ්ජවිධි</b>න්ති “යස්සා සචිත්තකපක්ඛෙ චිත්තං අකුසලමෙව හොති, අයං ලොකවජ්ජා, සෙසා පණ්ණත්තිවජ්ජා”ති (කඞ්ඛා॰ අට්ඨ॰ පඨමපාරාජිකවණ්ණනා) වුත්තං වජ්ජවිධිං। <b>කම්මවිධි</b>න්ති “සබ්බා ච කායකම්මවචීකම්මතදුභයවසෙන තිවිධා හොන්තී”ති (කඞ්ඛා॰ අට්ඨ॰ පඨමපාරාජිකවණ්ණනා) දස්සිතං කම්මවිධිං <pb M=2.372/>। <b>ක්රියාවිධි</b>න්ති “අත්ථාපත්ති කිරියතො සමුට්ඨාති, අත්ථි අකිරියතො, අත්ථි කිරියාකිරියතො, අත්ථි සියා කිරියතො සියා අකිරියතො”තිආදිනා (කඞ්ඛා॰ අට්ඨ॰ පඨමපාරාජිකවණ්ණනා) නයෙන දස්සිතං කිරියාවිධිං। <b>සඤ්ඤාවිධි</b>න්ති “සඤ්ඤාවිමොක්ඛා”තිආදිනා (කඞ්ඛා॰ අට්ඨ॰ පඨමපාරාජිකවණ්ණනා) නයෙන දස්සිතං සඤ්ඤාවිධිං।
bod:<b>චිත්තවිධි</b>න්ති “සබ්බාපි චිත්තවසෙන දුවිධා හොන්ති සචිත්තකා, අචිත්තකා චා”ති (කඞ්ඛා॰ අට්ඨ॰ පඨමපාරාජිකවණ්ණනා) වුත්තං චිත්තවිධිං। <b>ආණත්තිවිධි</b>න්ති “සාණත්තිකං අනාණත්තික”න්ති වුත්තං ආණත්තිවිධිං। <b>අඞ්ගවිධාන</b>න්ති සබ්බසික්ඛාපදෙසු ආපත්තීනං වුත්තං අඞ්ගවිධානඤ්ච। වෙදනාත්තිකං, කුසලත්තිකඤ්චාති යොජනා। තං පන “අකුසලචිත්තං, ද්විචිත්තං, තිචිත්තං, දුක්ඛවෙදනං, ද්විවෙදනං, තිවෙදන”න්ති තත්ථ තත්ථ දස්සිතමෙව।
bod:<b>සත්තරසවිධං</b> <pb V=2.292/> <b>එතං ලක්ඛණ</b>න්ති යථාවුත්තනිදානාදිසත්තරසප්පභෙදං සබ්බසික්ඛාපදානං සාධාරණලක්ඛණං। <b>දස්සෙත්වා</b>ති පකාසෙත්වා। <b>බුධො</b> විනයකුසලො। තත්ථ තත්ථ සික්ඛාපදෙසු යථාරහං යොජෙය්යාති සම්බන්ධො।
bod:3118:ඉමෙසු සත්තරසසු ලක්ඛණෙසු නිදානපුග්ගලෙ තාව නිද්දිසිතුමාහ <b>“නිදාන”</b>න්තිආදි। <b>තත්ථා</b>ති තෙසු සත්තරසසු සාධාරණලක්ඛණෙසු, නිද්ධාරණෙ චෙතං භුම්මං। <b>නිදාන</b>න්ති නිද්ධාරිතබ්බදස්සනං। <b>“පුර”</b>න්ති ඉදං “වෙසාලී”තිආදිපදෙහි පච්චෙකං යොජෙතබ්බං। <b>සක්කභග්ගා</b>ති එතෙහි ජනපදවාචීහි සද්දෙහි ඨානනිස්සිතා නාගරාව ගහෙතබ්බා। තානි ච “සක්කෙසු විහරති කපිලවත්ථුස්මිං, භග්ගෙසු විහරති සුසුමාරගිරෙ”ති තත්ථ තත්ථ සික්ඛාපදනිදානෙ නිදස්සිතානෙව।
bod:3119:<b>“දස වෙසාලියා”</b>තිආදීනං අත්ථවිනිච්ඡයො <b>උත්තරෙ</b> ආවි භවිස්සති। <b>ගිරිබ්බජෙ</b>ති රාජගහනගරෙ। තඤ්හි <pb M=2.373/> සමන්තා ඨිතෙහි ඉසිගිලිආදීහි පඤ්චහි පබ්බතෙහි වජසදිසන්ති “ගිරිබ්බජ”න්ති වුච්චති।
bod:3121:භික්ඛූනං පාතිමොක්ඛස්මිං සුදින්නධනියාදයො තෙවීසතිවිධා ආදිකම්මිකපුග්ගලා වුත්තාති යොජනා।
bod:3122:උභයපාතිමොක්ඛෙ ආගතා <b>තෙ සබ්බෙ</b> ආදිකම්මිකපුග්ගලා පරිපිණ්ඩිතා තිංස භවන්තීති යොජනා। <b>වත්ථු</b>ආදීනං විනිච්ඡයො <b>උත්තරෙ</b> වක්ඛමානත්තා ඉධ න වුත්තො। නනු ච නිදානපුග්ගලවිනිච්ඡයම්පි තත්ථ වක්ඛතීති සො ඉධ කස්මා වුත්තොති? නායං දොසො, ඉමස්ස පකරණත්තා ඉධාපි වත්තබ්බොති। යදි එවං වත්ථුආදිවිනිච්ඡයොපි ඉධ වත්තබ්බො සියා, සො කස්මා න වුත්තොති? එකයොගනිද්දිට්ඨස්ස ඉමස්ස වචනෙන සොපි වුත්තොයෙව හොතීති එකදෙසදස්සනවසෙන සංඛිත්තොති දට්ඨබ්බො।
bod:3123:යො එනං තරුං ජානාති, සො පඤ්ඤත්තිං අසෙසතො ජානාතීති සම්බන්ධො। එත්ථ <b>“එනං තරු”</b>න්ති ඉමිනා නිදානාදිසත්තරසප්පකාරං සබ්බසික්ඛාපදසාධාරණලක්ඛණසමුදායං රූපකෙන දස්සෙති। කිං විසිට්ඨං තරුන්ති ආහ <b>“තිමූල”</b>න්තිආදි।
bod:තත්ථ <pb V=2.293/> <b>තිමූල</b>න්ති නිදානපුග්ගලවත්ථුසඞ්ඛාතානි තීණි මූලානි එතස්සාති තිමූලං। <b>නවපත්ත</b>න්ති නවවිධපණ්ණත්තිසඞ්ඛාතානි පත්තානි එතස්සාති නවපත්තං। <b>ද්වයඞ්කුර</b>න්ති ලොකවජ්ජපණ්ණත්තිවජ්ජසඞ්ඛාතා ද්වෙ අඞ්කුරා එතස්සාති ද්වයඞ්කුරං। “ද්විඅඞ්කුර”න්ති වත්තබ්බෙ ඉ-කාරස්ස අයාදෙසං කත්වා “ද්වයඞ්කුර”න්ති වුත්තං। <b>සත්තඵල</b>න්ති ආණත්තිආපත්තිඅනාපත්තිවිපත්තිසඤ්ඤාවෙදනාකුසලත්තිකසඞ්ඛාතානි සත්ත ඵලානි එතස්සාති සත්තඵලං। <b>ඡපුප්ඵ</b>න්ති ඡසමුට්ඨානසඞ්ඛාතානි පුප්ඵානි එතස්සාති ඡපුප්ඵං। <b>ද්විප්පභව</b>න්ති චිත්තකම්මසඞ්ඛාතා ද්වෙ පභවා එතස්සාති ද්විප්පභවං। <b>ද්විසාඛ</b>න්ති <pb M=2.374/> කිරියඅඞ්ගසඞ්ඛාතා ද්වෙ සාඛා එතස්සාති ද්විසාඛං। <b>එනං තරුං යො ජානාතී</b>ති යො වුත්තො භික්ඛු වුත්තසරූපසාධාරණසත්තරසලක්ඛණරාසිවිනිච්ඡයසඞ්ඛාතතරුං ජානාති। <b>සො</b>ති සො භික්ඛු। <b>පඤ්ඤත්ති</b>න්ති විනයපිටකං। <b>අසෙසතො</b>ති සබ්බසො।
bod:3124:<b>ඉති</b> එවං මධුරපදත්ථං අනාකුලං <b>පරමං</b> උත්තමං ඉමං විනිච්ඡයං යො <b>පඨති</b> වාචුග්ගතං කරොන්තො පරියාපුණාති, ගරුසන්තිකෙ සාධුකං <b>සුණාති, පරිපුච්ඡතෙ ච</b> අත්ථං පරිපුච්ඡති ච, <b>සො</b> භික්ඛු විනය <b>විනිච්ඡයෙ උපාලිසමො භවති</b> විනයධරානං එතදග්ගට්ඨානෙ නික්ඛිත්තෙන උපාලිමහාථෙරෙන සදිසො භවතීති යොජනා।
cen:ඉති විනයත්ථසාරසන්දීපනියා විනයවිනිච්ඡයවණ්ණනාය
cen:පකිණ්ණකවිනිච්ඡයකථාවණ්ණනා නිට්ඨිතා।
