cha:19:පඤ්ඤාසනිපාතො
sub:1:තාලපුටත්ථෙරගාථා
gax:1094:“කදා <pb M=.354/> <pb V=.285/> <pb P=.97/> නුහං පබ්බතකන්දරාසු, එකාකියො අද්දුතියො විහස්සං।
gae:අනිච්චතො සබ්බභවං විපස්සං, තං මෙ ඉදං තං නු කදා භවිස්සති॥
gax:1095:“කදා නුහං භින්නපටන්ධරො මුනි, කාසාවවත්ථො <pb T=.414/> අමමො නිරාසො।
gae:රාගඤ්ච දොසඤ්ච තථෙව මොහං, හන්ත්වා සුඛී පවනගතො විහස්සං॥
gax:1096:“කදා අනිච්චං වධරොගනීළං, කායං ඉමං මච්චුජරායුපද්දුතං।
gae:විපස්සමානො වීතභයො විහස්සං, එකො වනෙ තං නු කදා භවිස්සති॥
gax:1097:“කදා නුහං භයජනනිං දුඛාවහං, තණ්හාලතං බහුවිධානුවත්තනිං।
gae:පඤ්ඤාමයං තිඛිණමසිං ගහෙත්වා, ඡෙත්වා වසෙ තම්පි කදා භවිස්සති॥
gax:1098:“කදා නු පඤ්ඤාමයමුග්ගතෙජං, සත්ථං ඉසීනං සහසාදියිත්වා।
gae:මාරං සසෙනං සහසා භඤ්ජිස්සං, සීහාසනෙ තං නු කදා භවිස්සති॥
gax:1099:“කදා නුහං සබ්භි සමාගමෙසු, දිට්ඨො භවෙ ධම්මගරූහි තාදිභි।
gae:යාථාවදස්සීහි ජිතින්ද්රියෙහි, පධානියො <pb T=.415/> තං නු කදා භවිස්සති॥
gax:1100:“කදා නු මං තන්දි ඛුදා පිපාසා, වාතාතපා කීටසරීසපා වා।
gae:න බාධයිස්සන්ති න තං ගිරිබ්බජෙ, අත්ථත්ථියං තං නු කදා භවිස්සති॥
gax:1101:“කදා <pb M=.355/> <pb P=.98/> නු ඛො යං විදිතං මහෙසිනා, චත්තාරි සච්චානි සුදුද්දසානි।
gae:සමාහිතත්තො සතිමා අගච්ඡං, පඤ්ඤාය තං තං නු කදා භවිස්සති॥
gax:1102:“කදා නු රූපෙ අමිතෙ ච සද්දෙ, ගන්ධෙ රසෙ ඵුසිතබ්බෙ ච ධම්මෙ।
gae:ආදිත්තතොහං සමථෙහි යුත්තො, පඤ්ඤාය දච්ඡං තදිදං කදා මෙ॥
gax:1103:“කදා නුහං දුබ්බචනෙන වුත්තො, තතොනිමිත්තං විමනො න හෙස්සං।
gae:අථො පසත්ථොපි තතොනිමිත්තං, තුට්ඨො න හෙස්සං තදිදං කදා මෙ॥
gax:1104:“කදා නු කට්ඨෙ ච තිණෙ ලතා ච, ඛන්ධෙ ඉමෙහං අමිතෙ ච ධම්මෙ।
gae:අජ්ඣත්තිකානෙව ච බාහිරානි ච, සමං <pb T=.416/> තුලෙය්යං තදිදං කදා මෙ॥
gax:1105:“කදා නු මං පාවුසකාලමෙඝො, නවෙන තොයෙන සචීවරං වනෙ।
gae:ඉසිප්පයාතම්හි පථෙ වජන්තං, ඔවස්සතෙ තං නු කදා භවිස්සති॥
gax:1106:“කදා <pb V=.286/> මයූරස්ස සිඛණ්ඩිනො වනෙ, දිජස්ස සුත්වා ගිරිගබ්භරෙ රුතං।
gae:පච්චුට්ඨහිත්වා අමතස්ස පත්තියා, සංචින්තයෙ තං නු කදා භවිස්සති॥
gax:1107:“කදා නු ගඞ්ගං යමුනං සරස්සතිං, පාතාලඛිත්තං වළවාමුඛඤ්ච <n>බලවාමුඛඤ්ච (ක॰)</n>।
gae:අසජ්ජමානො පතරෙය්යමිද්ධියා, විභිංසනං තං නු කදා භවිස්සති॥
gax:1108:“කදා <pb M=.356/> නු නාගොව අසඞ්ගචාරී, පදාලයෙ කාමගුණෙසු ඡන්දං।
gae:නිබ්බජ්ජයං සබ්බසුභං නිමිත්තං, ඣානෙ යුතො තං නු කදා භවිස්සති॥
gax:1109:“කදා <pb P=.99/> ඉණට්ටොව දලිද්දකො <n>දළිද්දකො (සී॰)</n> නිධිං, ආරාධයිත්වා ධනිකෙහි පීළිතො।
gae:තුට්ඨො භවිස්සං <pb T=.417/> අධිගම්ම සාසනං, මහෙසිනො තං නු කදා භවිස්සති॥
gax:1110:“බහූනි වස්සානි තයාම්හි යාචිතො, ‘අගාරවාසෙන අලං නු තෙ ඉදං’।
gae:තං දානි මං පබ්බජිතං සමානං, කිංකාරණා චිත්ත තුවං න යුඤ්ජසි॥
gax:1111:“නනු අහං චිත්ත තයාම්හි යාචිතො, ‘ගිරිබ්බජෙ චිත්රඡදා විහඞ්ගමා’।
gae:මහින්දඝොසත්ථනිතාභිගජ්ජිනො, තෙ තං රමෙස්සන්ති වනම්හි ඣායිනං॥
gax:1112:“කුලම්හි මිත්තෙ ච පියෙ ච ඤාතකෙ, ඛිඩ්ඩාරතිං කාමගුණඤ්ච ලොකෙ।
gae:සබ්බං පහාය ඉමමජ්ඣුපාගතො, අථොපි ත්වං චිත්ත න මය්හ තුස්සසි॥
gax:1113:“මමෙව එතං න හි ත්වං පරෙසං, සන්නාහකාලෙ පරිදෙවිතෙන කිං।
gae:සබ්බං ඉදං චලමිති පෙක්ඛමානො, අභිනික්ඛමිං අමතපදං ජිගීසං॥
gax:1114:“සුයුත්තවාදී ද්විපදානමුත්තමො, මහාභිසක්කො නරදම්මසාරථි <n>සාරථී (සී॰)</n>।
gae:‘චිත්තං <pb T=.418/> චලං මක්කටසන්නිභං ඉති, අවීතරාගෙන සුදුන්නිවාරයං’॥
gax:1115:“කාමා <pb M=.357/> හි චිත්රා මධුරා මනොරමා, අවිද්දසූ යත්ථ සිතා පුථුජ්ජනා।
gae:තෙ දුක්ඛමිච්ඡන්ති පුනබ්භවෙසිනො, චිත්තෙන නීතා නිරයෙ නිරාකතා॥
gax:1116:“‘මයූරකොඤ්චාභිරුතම්හි කානනෙ, දීපීහි බ්යග්ඝෙහි පුරක්ඛතො වසං।
gae:කායෙ අපෙක්ඛං ජහ මා විරාධය’, ඉතිස්සු මං චිත්ත පුරෙ නියුඤ්ජසි॥
gax:1117:“‘භාවෙහි <pb P=.100/> ඣානානි ච ඉන්ද්රියානි ච, බලානි බොජ්ඣඞ්ගසමාධිභාවනා।
gae:තිස්සො ච විජ්ජා ඵුස බුද්ධසාසනෙ’, ඉතිස්සු මං චිත්ත පුරෙ නියුඤ්ජසි॥
gax:1118:“‘භාවෙහි මග්ගං අමතස්ස පත්තියා, නිය්යානිකං සබ්බදුඛක්ඛයොගධං।
gae:අට්ඨඞ්ගිකං සබ්බකිලෙසසොධනං’, ඉතිස්සු මං චිත්ත පුරෙ නියුඤ්ජසි॥
gax:1119:“‘දුක්ඛන්ති ඛන්ධෙ පටිපස්ස යොනිසො, යතො <pb T=.419/> ච දුක්ඛං සමුදෙති තං ජහ।
gae:ඉධෙව දුක්ඛස්ස කරොහි අන්තං’, ඉතිස්සු මං චිත්ත පුරෙ නියුඤ්ජසි॥
gax:1120:“‘අනිච්චං <pb V=.287/> දුක්ඛන්ති විපස්ස යොනිසො, සුඤ්ඤං අනත්තාති අඝං වධන්ති ච।
gae:මනොවිචාරෙ උපරුන්ධ චෙතසො’, ඉතිස්සු මං චිත්ත පුරෙ නියුඤ්ජසි॥
gax:1121:“‘මුණ්ඩො විරූපො අභිසාපමාගතො, කපාලහත්ථොව කුලෙසු භික්ඛසු।
gae:යුඤ්ජස්සු සත්ථුවචනෙ මහෙසිනො’, ඉතිස්සු මං චිත්ත පුරෙ නියුඤ්ජසි॥
gax:1122:“‘සුසංවුතත්තො <pb M=.358/> විසිඛන්තරෙ චරං, කුලෙසු කාමෙසු අසඞ්ගමානසො।
gae:චන්දො යථා දොසිනපුණ්ණමාසියා’, ඉතිස්සු මං චිත්ත පුරෙ නියුඤ්ජසි॥
gax:1123:“‘ආරඤ්ඤිකො හොහි ච පිණ්ඩපාතිකො, සොසානිකො හොහි ච පංසුකූලිකො।
gae:නෙසජ්ජිකො හොහි සදා ධුතෙ රතො’, ඉතිස්සු මං චිත්ත පුරෙ නියුඤ්ජසි॥
gax:1124:“රොපෙත්ව <pb T=.420/> රුක්ඛානි යථා ඵලෙසී, මූලෙ තරුං ඡෙත්තු තමෙව ඉච්ඡසි।
gae:තථූපමං චිත්තමිදං කරොසි, යං මං අනිච්චම්හි චලෙ නියුඤ්ජසි॥
gax:1125:“අරූප දූරඞ්ගම එකචාරි, න තෙ කරිස්සං වචනං ඉදානිහං।
gae:දුක්ඛා හි කාමා කටුකා මහබ්භයා, නිබ්බානමෙවාභිමනො චරිස්සං॥
gax:1126:“නාහං අලක්ඛ්යා අහිරික්කතාය වා, න චිත්තහෙතූ න ච දූරකන්තනා।
gae:ආජීවහෙතූ ච අහං න නික්ඛමිං, කතො ච තෙ චිත්ත පටිස්සවො මයා॥
gax:1127:“‘අප්පිච්ඡතා සප්පුරිසෙහි වණ්ණිතා, මක්ඛප්පහානං වූපසමො දුඛස්ස’।
gae:ඉතිස්සු <pb P=.101/> මං චිත්ත තදා නියුඤ්ජසි, ඉදානි ත්වං ගච්ඡසි පුබ්බචිණ්ණං॥
gax:1128:“තණ්හා අවිජ්ජා ච පියාපියඤ්ච, සුභානි රූපානි සුඛා ච වෙදනා।
gae:මනාපියා කාමගුණා ච වන්තා, වන්තෙ අහං ආවමිතුං න උස්සහෙ॥
gax:1129:“සබ්බත්ථ <pb T=.421/> <pb M=.359/> තෙ චිත්ත වචො කතං මයා, බහූසු ජාතීසු න මෙසි කොපිතො।
gae:අජ්ඣත්තසම්භවො කතඤ්ඤුතාය තෙ, දුක්ඛෙ චිරං සංසරිතං තයා කතෙ॥
gax:1130:“ත්වඤ්ඤෙව නො චිත්ත කරොසි බ්රාහ්මණො <n>බ්රාහ්මණෙ (සී॰), බ්රාහ්මණං (?) භාවලොප-තප්පධානතා ගහෙතබ්බා</n>, ත්වං ඛත්තියො රාජදසී <n>රාජදිසී (ස්යා॰ ක॰)</n> කරොසි।
gae:වෙස්සා ච සුද්දා ච භවාම එකදා, දෙවත්තනං වාපි තවෙව වාහසා॥
gax:1131:“තවෙව හෙතූ අසුරා භවාමසෙ, ත්වංමූලකං නෙරයිකා භවාමසෙ।
gae:අථො තිරච්ඡානගතාපි එකදා, පෙතත්තනං වාපි තවෙව වාහසා॥
gax:1132:“නනු දුබ්භිස්සසි මං පුනප්පුනං, මුහුං මුහුං චාරණිකංව දස්සයං।
gae:උම්මත්තකෙනෙව මයා පලොභසි, කිඤ්චාපි තෙ චිත්ත විරාධිතං මයා॥
gax:1133:“ඉදං පුරෙ චිත්තමචාරි චාරිකං, යෙනිච්ඡකං යත්ථකාමං යථාසුඛං।
gae:තදජ්ජහං නිග්ගහෙස්සාමි යොනිසො, හත්ථිප්පභින්නං <pb T=.422/> විය අඞ්කුසග්ගහො॥
gax:1134:“සත්ථා <pb V=.288/> ච මෙ ලොකමිමං අධිට්ඨහි,අනිච්චතො අද්ධුවතො අසාරතො।
gae:පක්ඛන්ද මං චිත්ත ජිනස්ස සාසනෙ, තාරෙහි ඔඝා මහතා සුදුත්තරා॥
gax:1135:“න තෙ ඉදං චිත්ත යථා පුරාණකං, නාහං අලං තුය්හ වසෙ නිවත්තිතුං <n>වසෙන වත්තිතුං (?)</n>।
gae:මහෙසිනො පබ්බජිතොම්හි සාසනෙ, න මාදිසා හොන්ති විනාසධාරිනො॥
gax:1136:“නගා <pb M=.360/> <pb P=.102/> සමුද්දා සරිතා වසුන්ධරා, දිසා චතස්සො විදිසා අධො දිවා।
gae:සබ්බෙ අනිච්චා තිභවා උපද්දුතා, කුහිං ගතො චිත්ත සුඛං රමිස්සසි॥
gax:1137:“ධිතිප්පරං කිං මම චිත්ත කාහිසි, න තෙ අලං චිත්ත වසානුවත්තකො।
gae:න ජාතු භස්තං උභතොමුඛං ඡුපෙ, ධිරත්ථු පූරං නව සොතසන්දනිං॥
gax:1138:“වරාහඑණෙය්යවිගාළ්හසෙවිතෙ, පබ්භාරකුට්ටෙ පකතෙව සුන්දරෙ।
gae:නවම්බුනා පාවුසසිත්ථකානනෙ, තහිං <pb T=.423/> ගුහාගෙහගතො රමිස්සසි॥
gax:1139:“සුනීලගීවා සුසිඛා සුපෙඛුනා, සුචිත්තපත්තච්ඡදනා විහඞ්ගමා।
gae:සුමඤ්ජුඝොසත්ථනිතාභිගජ්ජිනො, තෙ තං රමෙස්සන්ති වනම්හි ඣායිනං॥
gax:1140:“වුට්ඨම්හි දෙවෙ චතුරඞ්ගුලෙ තිණෙ, සංපුප්ඵිතෙ මෙඝනිභම්හි කානනෙ।
gae:නගන්තරෙ විටපිසමො සයිස්සං, තං මෙ මුදූ හෙහිති තූලසන්නිභං॥
gax:1141:“තථා තු කස්සාමි යථාපි ඉස්සරො, යං ලබ්භති තෙනපි හොතු මෙ අලං।
gae:න තාහං කස්සාමි යථා අතන්දිතො, බිළාරභස්තංව යථා සුමද්දිතං॥
gax:1142:“තථා තු කස්සාමි යථාපි ඉස්සරො, යං ලබ්භති තෙනපි හොතු මෙ අලං।
gae:වීරියෙන තං මය්හ වසානයිස්සං, ගජංව මත්තං කුසලඞ්කුසග්ගහො॥
gax:1143:“තයා <pb M=.361/> සුදන්තෙන අවට්ඨිතෙන හි, හයෙන <pb T=.424/> යොග්ගාචරියොව උජ්ජුනා।
gae:පහොමි මග්ගං පටිපජ්ජිතුං සිවං, චිත්තානුරක්ඛීහි සදා නිසෙවිතං॥
gax:1144:“ආරම්මණෙ <pb P=.103/> තං බලසා නිබන්ධිසං, නාගංව ථම්භම්හි දළ්හාය රජ්ජුයා।
gae:තං මෙ සුගුත්තං සතියා සුභාවිතං, අනිස්සිතං සබ්බභවෙසු හෙහිසි॥
gax:1145:“පඤ්ඤාය ඡෙත්වා විපථානුසාරිනං, යොගෙන නිග්ගය්හ පථෙ නිවෙසිය।
gae:දිස්වා සමුදයං විභවඤ්ච සම්භවං, දායාදකො හෙහිසි අග්ගවාදිනො॥
gax:1146:“චතුබ්බිපල්ලාසවසං අධිට්ඨිතං, ගාමණ්ඩලංව පරිනෙසි චිත්ත මං।
gae:නනු <n>නූන (සී॰)</n> සංයොජනබන්ධනච්ඡිදං, සංසෙවසෙ කාරුණිකං මහාමුනිං॥
gax:1147:“මිගො යථා සෙරි සුචිත්තකානනෙ, රම්මං ගිරිං පාවුසඅබ්භමාලිනිං <n>මාලිං (?)</n>।
gae:අනාකුලෙ තත්ථ නගෙ රමිස්සං <n>රමිස්සසි (ස්යා॰ ක॰)</n>, අසංසයං චිත්ත පරා භවිස්සසි॥
gax:1148:“යෙ <pb T=.425/> <pb V=.289/> තුය්හ ඡන්දෙන වසෙන වත්තිනො, නරා ච නාරී ච අනුභොන්ති යං සුඛං।
gae:අවිද්දසූ මාරවසානුවත්තිනො, භවාභිනන්දී තව චිත්ත සාවකා”ති॥
cen:… තාලපුටො ථෙරො…।
cen:පඤ්ඤාසනිපාතො නිට්ඨිතො।
bod:තත්රුද්දානං –
gax:පඤ්ඤාසම්හි නිපාතම්හි, එකො තාලපුටො සුචි।
gae:ගාථායො තත්ථ පඤ්ඤාස, පුන පඤ්ච ච උත්තරීති॥
