cha:28:බුද්ධපකිණ්ණකකණ්ඩං
gax:1:අපරිමෙය්යිතො <pb T=2.546/> <pb V=2.366/> කප්පෙ, චතුරො ආසුං විනායකා।
gax:තණ්හඞ්කරො මෙධඞ්කරො, අථොපි සරණඞ්කරො।
gae:දීපඞ්කරො ච සම්බුද්ධො, එකකප්පම්හි තෙ ජිනා॥
gax:2:දීපඞ්කරස්ස <pb M=2.382/> අපරෙන, කොණ්ඩඤ්ඤො නාම නායකො।
gae:එකොව එකකප්පම්හි, තාරෙසි ජනතං බහුං॥
gax:3:දීපඞ්කරස්ස භගවතො, කොණ්ඩඤ්ඤස්ස ච සත්ථුනො।
gae:එතෙසං අන්තරා කප්පා, ගණනාතො අසඞ්ඛියා॥
gax:4:කොණ්ඩඤ්ඤස්ස අපරෙන, මඞ්ගලො නාම නායකො।
gae:තෙසම්පි අන්තරා කප්පා, ගණනාතො අසඞ්ඛියා॥
gax:5:මඞ්ගලො ච සුමනො ච, රෙවතො සොභිතො මුනි।
gae:තෙපි බුද්ධා එකකප්පෙ, චක්ඛුමන්තො පභඞ්කරා॥
gax:6:සොභිතස්ස <pb P=.67/> අපරෙන, අනොමදස්සී මහායසො।
gae:තෙසම්පි අන්තරා කප්පා, ගණනාතො අසඞ්ඛියා॥
gax:7:අනොමදස්සී පදුමො, නාරදො චාපි නායකො।
gae:තෙපි බුද්ධා එකකප්පෙ, තමන්තකාරකා මුනී॥
gax:8:නාරදස්ස අපරෙන, පදුමුත්තරො නාම නායකො।
gae:එකකප්පම්හි උප්පන්නො, තාරෙසි ජනතං බහුං॥
gax:9:නාරදස්ස භගවතො, පදුමුත්තරස්ස සත්ථුනො।
gae:තෙසම්පි අන්තරා කප්පා, ගණනාතො අසඞ්ඛියා॥
gax:10:කප්පසතසහස්සම්හි <pb T=2.547/>, එකො ආසි මහාමුනි।
gae:පදුමුත්තරො ලොකවිදූ, ආහුතීනං පටිග්ගහො॥
gax:11:තිංසකප්පසහස්සම්හි, දුවෙ ආසුං විනායකා <n>ආසිංසු නායකා (ස්යා॰ ක॰)</n>।
gae:සුමෙධො ච සුජාතො ච, ඔරතො පදුමුත්තරා॥
gax:12:අට්ඨාරසෙ කප්පසතෙ, තයො ආසුං විනායකා <n>ආසිංසු නායකා (ස්යා॰ ක॰)</n>।
gae:පියදස්සී අත්ථදස්සී, ධම්මදස්සී ච නායකා॥
gax:13:ඔරතො <pb V=2.367/> ච සුජාතස්ස, සම්බුද්ධා ද්විපදුත්තමා।
gae:එකකප්පම්හි තෙ බුද්ධා, ලොකෙ අප්පටිපුග්ගලා॥
gax:14:චතුන්නවුතිතො කප්පෙ, එකො ආසි මහාමුනි।
gae:සිද්ධත්ථො සො ලොකවිදූ, සල්ලකත්තො අනුත්තරො॥
gax:15:ද්වෙනවුතෙ <pb M=2.383/> ඉතො කප්පෙ, දුවෙ ආසුං විනායකා।
gae:තිස්සො ඵුස්සො ච සම්බුද්ධා, අසමා අප්පටිපුග්ගලා॥
gax:16:එකනවුතිතො කප්පෙ, විපස්සී නාම නායකො।
gae:සොපි බුද්ධො කාරුණිකො, සත්තෙ මොචෙසි බන්ධනා॥
gax:17:එකතිංසෙ ඉතො කප්පෙ, දුවෙ ආසුං විනායකා।
gae:සිඛී ච වෙස්සභූ චෙව, අසමා අප්පටිපුග්ගලා॥
gax:18:ඉමම්හි භද්දකෙ කප්පෙ, තයො ආසුං විනායකා।
gae:කකුසන්ධො කොණාගමනො, කස්සපො චාපි නායකො॥
gax:19:අහමෙතරහි සම්බුද්ධො, මෙත්තෙය්යො චාපි හෙස්සති।
gae:එතෙපිමෙ <pb T=2.548/> පඤ්ච බුද්ධා, ධීරා ලොකානුකම්පකා॥
gax:20:එතෙසං ධම්මරාජූනං, අඤ්ඤෙසංනෙකකොටිනං।
gae:ආචික්ඛිත්වාන තං මග්ගං, නිබ්බුතා තෙ සසාවකාති॥
cen:බුද්ධපකිණ්ණකකණ්ඩං නිට්ඨිතං।
