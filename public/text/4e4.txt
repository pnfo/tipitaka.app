cha:4:ජහතිකථා
sub:1:නසුත්තාහරණකථාවණ්ණනා
bod:279:ඉදානි <pb V=.144/> ජහතිකථා නාම හොති। තත්ථ යෙසං “ඣානලාභී පුථුජ්ජනො සහ සච්චාභිසමයා අනාගාමී නාම හොති, තස්ස පුථුජ්ජනකාලෙයෙව කාමරාගබ්යාපාදා පහීනා”ති ලද්ධි සෙය්යථාපි එතරහි සම්මිතියානං, තෙසං තං ලද්ධිං භින්දිතුං <b>ජහති පුථුජ්ජනො</b>ති පුච්ඡා සකවාදිස්ස, ඣානවික්ඛම්භිතානං පන තෙසං පරියුට්ඨානං අපස්සන්තස්ස පටිඤ්ඤා පරවාදිස්ස। යස්මා පන තෙසං ඣානවික්ඛම්භිතානම්පි අනාගාමිමග්ගෙනෙව අච්චන්තං <pb M=.149/> පහානං හොති, තස්මා පුන <b>අච්චන්ත</b>න්තිආදිඅනුයොගො සකවාදිස්ස, තථාරූපස්ස පහානස්ස අභාවතො පටික්ඛෙපො ඉතරස්ස। වික්ඛම්භෙතීති අච්චන්තවික්ඛම්භනමෙව සන්ධාය පුච්ඡා සකවාදිස්ස। තතො පරං අනාගාමිමග්ගට්ඨෙන සද්ධිං පුථුජ්ජනසංසන්දනං හොති। තං උත්තානත්ථමෙව।
bod:280:තතො පරං <b>අනාගාමිඵලෙ සණ්ඨාතී</b>ති පුට්ඨො ඣානානාගාමිතං සන්ධාය පටිජානාති। <b>අරහත්තෙ සණ්ඨාතී</b>ති පුට්ඨො දස්සනමග්ගෙන උද්ධම්භාගියානං පහානාභාවතො පටික්ඛිපති।
bod:<b>අපුබ්බං අචරිමං තයො මග්ගෙ</b>ති පුට්ඨො තථාරූපාය භාවනාය අභාවා පටික්ඛිපති। පුන පුට්ඨො තිණ්ණං මග්ගානං කිච්චසබ්භාවං සන්ධාය පටිජානාති। සාමඤ්ඤඵලපුච්ඡාසුපි එසෙව නයො। <b>කතමෙන මග්ගෙනා</b>ති පුට්ඨො <b>අනාගාමිමග්ගෙනා</b>ති ඣානානාගාමිතං සන්ධාය වදති। පුන සංයොජනප්පහානං පුට්ඨො තිණ්ණං අනාගාමිමග්ගෙන තෙසං කිලෙසානං අප්පහෙය්යත්තා පටික්ඛිපති। දුතියං පුට්ඨො පඨමමග්ගස්සෙව <pb P=.44/> ඣානානාගාමිමග්ගභාවං සන්ධාය පටිජානාති। සෙසමෙත්ථ උත්තානත්ථමෙවාති।
cen:ජහතිකථා।
