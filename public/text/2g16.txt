cha:14:හීනත්තිකං
tit:1:පටිච්චවාරො
tit:1:පච්චයානුලොමං
tit:1:විභඞ්ගවාරො
sub:හෙතුපච්චයො
bod:1:හීනං <pb T=2.475/> <pb M=2.360/> <pb V=2.415/> ධම්මං පටිච්ච හීනො ධම්මො උප්පජ්ජති හෙතුපච්චයා – හීනං එකං ඛන්ධං පටිච්ච තයො ඛන්ධා…පෙ॰… ද්වෙ ඛන්ධෙ පටිච්ච ද්වෙ ඛන්ධා। (1)
bod:හීනං ධම්මං පටිච්ච මජ්ඣිමො ධම්මො උප්පජ්ජති හෙතුපච්චයා – හීනෙ ඛන්ධෙ පටිච්ච චිත්තසමුට්ඨානං රූපං। (2)
bod:හීනං ධම්මං පටිච්ච හීනො ච මජ්ඣිමො ච ධම්මා උප්පජ්ජන්ති හෙතුපච්චයා – හීනං එකං ඛන්ධං පටිච්ච තයො ඛන්ධා චිත්තසමුට්ඨානඤ්ච රූපං…පෙ॰… ද්වෙ ඛන්ධෙ…පෙ॰…। (3)
bod:2:මජ්ඣිමං ධම්මං පටිච්ච මජ්ඣිමො ධම්මො උප්පජ්ජති හෙතුපච්චයා – මජ්ඣිමං එකං ඛන්ධං පටිච්ච තයො ඛන්ධා චිත්තසමුට්ඨානඤ්ච රූපං…පෙ॰… ද්වෙ ඛන්ධෙ…පෙ॰… පටිසන්ධික්ඛණෙ…පෙ॰… ඛන්ධෙ පටිච්ච වත්ථු, වත්ථුං පටිච්ච ඛන්ධා; එකං මහාභූතං…පෙ॰… මහාභූතෙ පටිච්ච චිත්තසමුට්ඨානං රූපං කටත්තාරූපං උපාදාරූපං। (1)
bod:3:පණීතං <pb V=2.416/> ධම්මං පටිච්ච පණීතො ධම්මො උප්පජ්ජති හෙතුපච්චයා… තීණි।
bod:4:මජ්ඣිමඤ්ච පණීතඤ්ච ධම්මං පටිච්ච මජ්ඣිමො ධම්මො උප්පජ්ජති හෙතුපච්චයා – පණීතෙ ඛන්ධෙ ච මහාභූතෙ ච පටිච්ච චිත්තසමුට්ඨානං රූපං। (1)
bod:5:හීනඤ්ච මජ්ඣිමඤ්ච ධම්මං පටිච්ච මජ්ඣිමො ධම්මො උප්පජ්ජති හෙතුපච්චයා <pb T=2.476/> – හීනෙ ඛන්ධෙ ච මහාභූතෙ ච පටිච්ච චිත්තසමුට්ඨානං රූපං। (1)
cen:(හීනත්තිකං සංකිලිට්ඨත්තිකසදිසං විත්ථාරෙතබ්බං පරිපුණ්ණං।)
cen:හීනත්තිකං නිට්ඨිතං।
