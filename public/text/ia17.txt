cha:17:පසාදකරධම්මවග්ගවණ්ණනා
bod:366:<b>අද්ධමිද</b>න්තිආදීසු <pb V=1.368/> <b>අද්ධ</b>න්ති එකංසාධිවචනමෙතං, අද්ධා ඉදං ලාභානං, එකංසො එස ලාභානන්ති වුත්තං හොති। <b>යදිදං ආරඤ්ඤිකත්ත</b>න්ති යො එස ආරඤ්ඤිකභාවො। ඉදං වුත්තං හොති – ආරඤ්ඤිකභාවො <pb P=2.40/> නාම ලාභානං එකංසො අවස්සභාවිතා න සක්කා ආරඤ්ඤිකෙන ලාභං න ලභිතුන්ති। ආරඤ්ඤිකො හි භික්ඛු “අත්තනො අරඤ්ඤවාසස්ස අනුච්ඡවිකං කරිස්සාමී”ති පාපකං නාම න කරොති, අථස්ස “ආරඤ්ඤිකො අයං භික්ඛූ”ති සඤ්ජාතගාරවො මහාජනො චතුපච්චයෙන පූජං කරොති। තෙන වුත්තං – “අද්ධමිදං, භික්ඛවෙ, ලාභානං යදිදං ආරඤ්ඤිකත්ත”න්ති। සෙසපදෙසුපි එසෙව නයො। එත්ථ පන <b>බාහුසච්ච</b>න්ති බහුස්සුතභාවො। <b>ථාවරෙය්ය</b>න්ති චිරපබ්බජිතත්තා ථාවරප්පත්තභාවො। <b>ආකප්පසම්පදා</b>ති <pb M=1.381/> චීවරග්ගහණාදිනො ආකප්පස්ස සම්පත්ති। <b>පරිවාරසම්පදා</b>ති සුචිපරිවාරතා। <b>කොලපුත්තී</b>ති කුලපුත්තභාවො। <b>වණ්ණපොක්ඛරතා</b>ති සම්පන්නරූපතා। <b>කල්යාණවාක්කරණතා</b>ති වචනකිරියාය මධුරභාවො। <b>අප්පාබාධතා</b>ති ආරොග්යසම්පත්ති। අරොගො හි භික්ඛු අත්තනො සරීරකල්යාණතාය විපස්සනාධුරෙ ච ගන්ථධුරෙ ච පරිපූරකාරී හොති, තෙනස්ස ලාභො උප්පජ්ජතීති।
cen:සොළස පසාදකරධම්මා නිට්ඨිතා।
