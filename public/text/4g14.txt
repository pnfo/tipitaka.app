cha:13-18:අනුලොමපච්චනීයපට්ඨානවණ්ණනා
bod:1:ඉදානි කුසලාදීසු ධම්මෙසු පච්චයධම්මං අප්පටික්ඛිපිත්වා පච්චයුප්පන්නස්ස කුසලාදිභාවපටික්ඛෙපවසෙන ධම්මානං අනුලොමපච්චනීයතාය ලද්ධනාමං <b>අනුලොමපච්චනීයපට්ඨානං</b> දස්සෙතුං <b>කුසලං ධම්මං පටිච්ච න කුසලො ධම්මො උප්පජ්ජති හෙතුපච්චයා</b>තිආදි ආරද්ධං। තත්ථ <b>කුසලං ධම්මං පටිච්චා</b>ති කුසලස්ස පච්චයභාවං අනුජානාති। <b>න කුසලො ධම්මො උප්පජ්ජතී</b>ති කුසලස්සෙව උප්පත්තිං වාරෙති। තස්මා “කුසලෙ ඛන්ධෙ පටිච්ච චිත්තසමුට්ඨානං රූප”න්තිආදිනා නයෙන විස්සජ්ජනං දස්සිතං, තං සබ්බං පාළිං ඔලොකෙත්වා සාධුකං සල්ලක්ඛෙතබ්බං। යම්පි යෙන සදිසං, යඤ්ච යත්ථ ලබ්භති, යො ච යෙසං විස්සජ්ජනානං යෙසු පච්චයෙසු ගණනපරිච්ඡෙදො, සො සබ්බො පාළියං දස්සිතො, තස්මා පාළියෙව එත්ථ අත්ථො। යථා චෙත්ථ, එවං දුකපට්ඨානාදීසුපීති।
bod:එත්තාවතා –
gax:තිකඤ්ච <pb V=.490/> පට්ඨානවරං දුකුත්තමං,
gax:දුකං තිකඤ්චෙව තිකං දුකඤ්ච।
gax:තිකං තිකඤ්චෙව දුකං දුකඤ්ච,
gae:ඡ අනුලොමපච්චනීයම්හි නයා සුගම්භීරාති॥ –
uni:අට්ඨකථායං වුත්තගාථාය දීපිතා <b>ධම්මානුලොමපච්චනීයපට්ඨානෙ</b> ඡ නයා නිද්දිට්ඨා හොන්ති। පච්චයවසෙන පනෙත්ථ එකෙකස්මිං පට්ඨානෙ අනුලොමාදයො චත්තාරො චත්තාරො නයාති එකෙන පරියායෙන චතුවීසතිනයපටිමණ්ඩිතං අනුලොමපච්චනීයපට්ඨානඤ්ඤෙව වෙදිතබ්බං।
cen:අනුලොමපච්චනීයපට්ඨානවණ්ණනා।
