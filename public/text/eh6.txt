cha:6:ඡක්කනිපාතො
sub:1:උරුවෙළකස්සපත්ථෙරගාථා
gax:375:“දිස්වාන <pb M=.282/> <pb V=.220/> <pb P=.42/> පාටිහීරානි, ගොතමස්ස යසස්සිනො।
gae:න තාවාහං පණිපතිං, ඉස්සාමානෙන වඤ්චිතො॥
gax:376:“මම සඞ්කප්පමඤ්ඤාය, චොදෙසි නරසාරථි।
gae:තතො <pb T=.326/> මෙ ආසි සංවෙගො, අබ්භුතො ලොමහංසනො॥
gax:377:“පුබ්බෙ ජටිලභූතස්ස, යා මෙ සිද්ධි පරිත්තිකා।
gae:තාහං තදා නිරාකත්වා <n>නිරංකත්වා (ස්යා॰ ක॰)</n>, පබ්බජිං ජිනසාසනෙ॥
gax:378:“පුබ්බෙ යඤ්ඤෙන සන්තුට්ඨො, කාමධාතුපුරක්ඛතො।
gae:පච්ඡා රාගඤ්ච දොසඤ්ච, මොහඤ්චාපි සමූහනිං॥
gax:379:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඉද්ධිමා පරචිත්තඤ්ඤූ, දිබ්බසොතඤ්ච පාපුණිං॥
gax:380:“යස්ස චත්ථාය පබ්බජිතො, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො”ති॥
cen:… උරුවෙළකස්සපො ථෙරො…।
sub:2:තෙකිච්ඡකාරිත්ථෙරගාථා
gax:381:“අතිහිතා වීහි, ඛලගතා සාලී।
gae:න ච ලභෙ පිණ්ඩං, කථමහං කස්සං॥
gax:382:“බුද්ධමප්පමෙය්යං අනුස්සර පසන්නො।
gae:පීතියා ඵුටසරීරො හොහිසි සතතමුදග්ගො॥
gax:383:“ධම්මමප්පමෙය්යං අනුස්සර පසන්නො।
gae:පීතියා ඵුටසරීරො හොහිසි සතතමුදග්ගො॥
gax:384:“සඞ්ඝමප්පමෙය්යං අනුස්සර පසන්නො।
gae:පීතියා ඵුටසරීරො හොහිසි සතතමුදග්ගො॥
gax:385:“අබ්භොකාසෙ <pb M=.283/> <pb V=.221/> විහරසි, සීතා හෙමන්තිකා ඉමා රත්යො।
gae:මා සීතෙන පරෙතො විහඤ්ඤිත්ථො, පවිස <pb T=.327/> ත්වං විහාරං ඵුසිතග්ගළං॥
gax:386:“ඵුසිස්සං චතස්සො අප්පමඤ්ඤායො, තාහි ච සුඛිතො විහරිස්සං।
gae:නාහං සීතෙන විහඤ්ඤිස්සං, අනිඤ්ජිතො විහරන්තො”ති॥
cen:… තෙකිච්ඡකාරී <n>තෙකිච්ඡකානි (සී॰ ස්යා॰ පී॰)</n> ථෙරො…।
sub:3:මහානාගත්ථෙරගාථා
gax:387:“යස්ස <pb P=.43/> සබ්රහ්මචාරීසු, ගාරවො නූපලබ්භති।
gae:පරිහායති සද්ධම්මා, මච්ඡො අප්පොදකෙ යථා॥
gax:388:“යස්ස සබ්රහ්මචාරීසු, ගාරවො නූපලබ්භති।
gae:න විරූහති සද්ධම්මෙ, ඛෙත්තෙ බීජංව පූතිකං॥
gax:389:“යස්ස සබ්රහ්මචාරීසු, ගාරවො නූපලබ්භති।
gae:ආරකා හොති නිබ්බානා <n>නිබ්බාණා (සී॰)</n>, ධම්මරාජස්ස සාසනෙ॥
gax:390:“යස්ස සබ්රහ්මචාරීසු, ගාරවො උපලබ්භති।
gae:න විහායති සද්ධම්මා, මච්ඡො බව්හොදකෙ <n>බහ්වොදකෙ (සී॰), බහොදකෙ (ස්යා॰)</n> යථා॥
gax:391:“යස්ස සබ්රහ්මචාරීසු, ගාරවො උපලබ්භති।
gae:සො විරූහති සද්ධම්මෙ, ඛෙත්තෙ බීජංව භද්දකං॥
gax:392:“යස්ස සබ්රහ්මචාරීසු, ගාරවො උපලබ්භති।
gae:සන්තිකෙ හොති නිබ්බානං <n>නිබ්බාණං (සී॰)</n>, ධම්මරාජස්ස සාසනෙ”ති॥
cen:… මහානාගො ථෙරො…।
sub:4:කුල්ලත්ථෙරගාථා
gax:393:“කුල්ලො සිවථිකං ගන්ත්වා, අද්දස ඉත්ථිමුජ්ඣිතං।
gae:අපවිද්ධං <pb T=.328/> සුසානස්මිං, ඛජ්ජන්තිං කිමිහී ඵුටං॥
gax:394:“ආතුරං <pb M=.284/> අසුචිං පූතිං, පස්ස කුල්ල සමුස්සයං।
gae:උග්ඝරන්තං පග්ඝරන්තං, බාලානං අභිනන්දිතං॥
gax:395:“ධම්මාදාසං ගහෙත්වාන, ඤාණදස්සනපත්තියා।
gae:පච්චවෙක්ඛිං ඉමං කායං, තුච්ඡං සන්තරබාහිරං॥
gax:396:“යථා ඉදං තථා එතං, යථා එතං තථා ඉදං।
gae:යථා අධො තථා උද්ධං, යථා උද්ධං තථා අධො॥
gax:397:“යථා <pb V=.222/> දිවා තථා රත්තිං, යථා රත්තිං තථා දිවා।
gae:යථා පුරෙ තථා පච්ඡා, යථා පච්ඡා තථා පුරෙ॥
gax:398:“පඤ්චඞ්ගිකෙන තුරියෙන, න රතී හොති තාදිසී।
gae:යථා එකග්ගචිත්තස්ස, සම්මා ධම්මං විපස්සතො”ති॥
cen:… කුල්ලො ථෙරො…।
sub:5:මාලුක්යපුත්තත්ථෙරගාථා
gax:399:“මනුජස්ස පමත්තචාරිනො, තණ්හා වඩ්ඪති මාලුවා විය।
gae:සො ප්ලවතී <n>ප්ලවති (සී॰ පී॰ ක॰), පරිප්ලවති (ස්යා॰)</n> හුරා හුරං, ඵලමිච්ඡංව වනස්මි වානරො॥
gax:400:“යං එසා සහතෙ <n>සහති (පී॰ ක॰)</n> ජම්මී, තණ්හා ලොකෙ විසත්තිකා।
gae:සොකා තස්ස පවඩ්ඪන්ති, අභිවට්ඨංව <n>අභිවුට්ඨංව (ස්යා॰), අභිවඩ්ඪංව (ක॰)</n> බීරණං॥
gax:401:“යො චෙතං සහතෙ <n>සහති (පී॰ ක॰)</n> ජම්මිං, තණ්හං ලොකෙ දුරච්චයං।
gae:සොකා තම්හා පපතන්ති, උදබින්දූව පොක්ඛරා॥
gax:402:“තං <pb P=.44/> වො වදාමි භද්දං වො, යාවන්තෙත්ථ සමාගතා।
gax:තණ්හාය <pb T=.329/> මූලං ඛණථ, උසීරත්ථොව බීරණං।
gae:මා වො නළංව සොතොව, මාරො භඤ්ජි පුනප්පුනං॥
gax:403:“කරොථ බුද්ධවචනං, ඛණො වො මා උපච්චගා।
gae:ඛණාතීතා හි සොචන්ති, නිරයම්හි සමප්පිතා॥
gax:404:“පමාදො රජො පමාදො <n>සබ්බදා (සී॰ ක॰), සුත්තනිපාතට්ඨකථායං උට්ඨානසුත්තවණ්ණනා ඔලොකෙතබ්බා</n>, පමාදානුපතිතො රජො।
gae:අප්පමාදෙන විජ්ජාය, අබ්බහෙ සල්ලමත්තනො”ති॥
cen:… මාලුක්යපුත්තො <n>මාලුඞ්ක්යපුත්තො (සී॰ ස්යා॰ පී॰)</n> ථෙරො…।
sub:6:සප්පදාසත්ථෙරගාථා
gax:405:“පණ්ණවීසතිවස්සානි <pb M=.285/>, යතො පබ්බජිතො අහං।
gae:අච්ඡරාසඞ්ඝාතමත්තම්පි, චෙතොසන්තිමනජ්ඣගං॥
gax:406:“අලද්ධා චිත්තස්සෙකග්ගං, කාමරාගෙන අට්ටිතො <n>අද්දිතො (ස්යා॰ සී॰ අට්ඨ॰), අඩ්ඩිතො (ක॰)</n>।
gae:බාහා පග්ගය්හ කන්දන්තො, විහාරා උපනික්ඛමිං <n>නූපනික්ඛමිං (සබ්බත්ථ), දුපනික්ඛමිං (?)</n>॥
gax:407:“සත්ථං වා ආහරිස්සාමි, කො අත්ථො ජීවිතෙන මෙ।
gae:කථං හි සික්ඛං පච්චක්ඛං, කාලං කුබ්බෙථ මාදිසො॥
gax:408:“තදාහං <pb V=.223/> ඛුරමාදාය, මඤ්චකම්හි උපාවිසිං।
gae:පරිනීතො ඛුරො ආසි, ධමනිං ඡෙත්තුමත්තනො॥
gax:409:“තතො මෙ මනසීකාරො, යොනිසො උදපජ්ජථ।
gae:ආදීනවො පාතුරහු, නිබ්බිදා සමතිට්ඨථ॥
gax:410:“තතො චිත්තං විමුච්චි මෙ, පස්ස ධම්මසුධම්මතං।
gae:තිස්සො <pb T=.330/> විජ්ජා අනුප්පත්තා, කතං බුද්ධස්ස සාසන”න්ති॥
cen:… සප්පදාසො ථෙරො…।
sub:7:කාතියානත්ථෙරගාථා
gax:411:“උට්ඨෙහි නිසීද කාතියාන, මා නිද්දාබහුලො අහු ජාගරස්සු।
gae:මා තං අලසං පමත්තබන්ධු, කූටෙනෙව ජිනාතු මච්චුරාජා॥
gax:412:“සෙය්යථාපි <n>සයථාපි (සී॰ පී॰)</n> මහාසමුද්දවෙගො, එවං ජාතිජරාතිවත්තතෙ තං।
gae:සො කරොහි සුදීපමත්තනො ත්වං, න හි තාණං තව විජ්ජතෙව අඤ්ඤං॥
gax:413:“සත්ථා හි විජෙසි මග්ගමෙතං, සඞ්ගා ජාතිජරාභයා අතීතං।
gae:පුබ්බාපරරත්තමප්පමත්තො, අනුයුඤ්ජස්සු දළ්හං කරොහි යොගං॥
gax:414:“පුරිමානි <pb M=.286/> පමුඤ්ච බන්ධනානි, සඞ්ඝාටිඛුරමුණ්ඩභික්ඛභොජී।
gae:මා ඛිඩ්ඩාරතිඤ්ච මා නිද්දං, අනුයුඤ්ජිත්ථ ඣාය කාතියාන॥
gax:415:“ඣායාහි <pb P=.45/> ජිනාහි කාතියාන, යොගක්ඛෙමපථෙසු <pb T=.331/> කොවිදොසි।
gae:පප්පුය්ය අනුත්තරං විසුද්ධිං, පරිනිබ්බාහිසි වාරිනාව ජොති॥
gax:416:“පජ්ජොතකරො පරිත්තරංසො, වාතෙන විනම්යතෙ ලතාව।
gax:එවම්පි තුවං අනාදියානො, මාරං ඉන්දසගොත්ත නිද්ධුනාහි।
gae:සො වෙදයිතාසු වීතරාගො, කාලං කඞ්ඛ ඉධෙව සීතිභූතො”ති॥
cen:… කාතියානො ථෙරො…।
sub:8:මිගජාලත්ථෙරගාථා
gax:417:“සුදෙසිතො චක්ඛුමතා, බුද්ධෙනාදිච්චබන්ධුනා।
gae:සබ්බසංයොජනාතීතො, සබ්බවට්ටවිනාසනො॥
gax:418:“නිය්යානිකො උත්තරණො, තණ්හාමූලවිසොසනො।
gae:විසමූලං ආඝාතනං, ඡෙත්වා පාපෙති නිබ්බුතිං॥
gax:419:“අඤ්ඤාණමූලභෙදාය <pb V=.224/>, කම්මයන්තවිඝාටනො।
gae:විඤ්ඤාණානං පරිග්ගහෙ, ඤාණවජිරනිපාතනො॥
gax:420:“වෙදනානං විඤ්ඤාපනො, උපාදානප්පමොචනො।
gae:භවං අඞ්ගාරකාසුංව, ඤාණෙන අනුපස්සනො <n>අනුපස්සකො (සී॰ පී॰)</n>॥
gax:421:“මහාරසො සුගම්භීරො, ජරාමච්චුනිවාරණො।
gae:අරියො <pb T=.332/> අට්ඨඞ්ගිකො මග්ගො, දුක්ඛූපසමනො සිවො॥
gax:422:“කම්මං කම්මන්ති ඤත්වාන, විපාකඤ්ච විපාකතො।
gax:පටිච්චුප්පන්නධම්මානං, යථාවාලොකදස්සනො।
gae:මහාඛෙමඞ්ගමො සන්තො, පරියොසානභද්දකො”ති॥
cen:… මිගජාලො ථෙරො…।
sub:9:පුරොහිතපුත්තජෙන්තත්ථෙරගාථා
gax:423:“ජාතිමදෙන <pb M=.287/> මත්තොහං, භොගඉස්සරියෙන ච।
gae:සණ්ඨානවණ්ණරූපෙන, මදමත්තො අචාරිහං॥
gax:424:“නාත්තනො සමකං කඤ්චි, අතිරෙකං ච මඤ්ඤිසං।
gae:අතිමානහතො බාලො, පත්ථද්ධො උස්සිතද්ධජො॥
gax:425:“මාතරං පිතරඤ්චාපි, අඤ්ඤෙපි ගරුසම්මතෙ।
gae:න කඤ්චි අභිවාදෙසිං, මානත්ථද්ධො අනාදරො॥
gax:426:“දිස්වා විනායකං අග්ගං, සාරථීනං වරුත්තමං।
gae:තපන්තමිව ආදිච්චං, භික්ඛුසඞ්ඝපුරක්ඛතං॥
gax:427:“මානං මදඤ්ච ඡඩ්ඩෙත්වා, විප්පසන්නෙන චෙතසා।
gae:සිරසා අභිවාදෙසිං, සබ්බසත්තානමුත්තමං॥
gax:428:“අතිමානො <pb P=.46/> ච ඔමානො, පහීනා සුසමූහතා।
gae:අස්මිමානො සමුච්ඡින්නො, සබ්බෙ මානවිධා හතා”ති॥
cen:… ජෙන්තො පුරොහිතපුත්තො ථෙරො…।
sub:10:සුමනත්ථෙරගාථා
gax:429:“යදා <pb T=.333/> නවො පබ්බජිතො, ජාතියා සත්තවස්සිකො।
gae:ඉද්ධියා අභිභොත්වාන, පන්නගින්දං මහිද්ධිකං॥
gax:430:“උපජ්ඣායස්ස <pb V=.225/> උදකං, අනොතත්තා මහාසරා।
gae:ආහරාමි තතො දිස්වා, මං සත්ථා එතදබ්රවි”॥
gax:431:“සාරිපුත්ත ඉමං පස්ස, ආගච්ඡන්තං කුමාරකං।
gae:උදකකුම්භමාදාය, අජ්ඣත්තං සුසමාහිතං॥
gax:432:“පාසාදිකෙන වත්තෙන, කල්යාණඉරියාපථො।
gae:සාමණෙරොනුරුද්ධස්ස, ඉද්ධියා ච විසාරදො॥
gax:433:“ආජානීයෙන ආජඤ්ඤො, සාධුනා සාධුකාරිතො।
gae:විනීතො අනුරුද්ධෙන, කතකිච්චෙන සික්ඛිතො॥
gax:434:“සො පත්වා පරමං සන්තිං, සච්ඡිකත්වා අකුප්පතං।
gae:සාමණෙරො ස සුමනො, මා මං ජඤ්ඤාති ඉච්ඡතී”ති॥
cen:… සුමනො ථෙරො…।
sub:11:න්හාතකමුනිත්ථෙරගාථා
gax:435:“වාතරොගාභිනීතො <pb M=.288/> ත්වං, විහරං කානනෙ වනෙ।
gae:පවිද්ධගොචරෙ ලූඛෙ, කථං භික්ඛු කරිස්සසි”॥
gax:436:“පීතිසුඛෙන විපුලෙන, ඵරිත්වාන සමුස්සයං।
gae:ලූඛම්පි අභිසම්භොන්තො, විහරිස්සාමි කානනෙ॥
gax:437:“භාවෙන්තො සත්ත බොජ්ඣඞ්ගෙ, ඉන්ද්රියානි බලානි ච।
gae:ඣානසොඛුම්මසම්පන්නො <n>ඣානසුඛුමසම්පන්නො (ස්යා॰ ක॰)</n>, විහරිස්සං අනාසවො॥
gax:438:“විප්පමුත්තං <pb T=.334/> කිලෙසෙහි, සුද්ධචිත්තං අනාවිලං।
gae:අභිණ්හං පච්චවෙක්ඛන්තො, විහරිස්සං අනාසවො॥
gax:439:“අජ්ඣත්තඤ්ච බහිද්ධා ච, යෙ මෙ විජ්ජිංසු ආසවා।
gae:සබ්බෙ අසෙසා උච්ඡින්නා, න ච උප්පජ්ජරෙ පුන॥
gax:440:“පඤ්චක්ඛන්ධා පරිඤ්ඤාතා, තිට්ඨන්ති ඡින්නමූලකා।
gae:දුක්ඛක්ඛයො අනුප්පත්තො, නත්ථි දානි පුනබ්භවො”ති॥
cen:… න්හාතකමුනිත්ථෙරො…।
sub:12:බ්රහ්මදත්තත්ථෙරගාථා
gax:441:“අක්කොධස්ස කුතො කොධො, දන්තස්ස සමජීවිනො।
gae:සම්මදඤ්ඤා විමුත්තස්ස, උපසන්තස්ස තාදිනො॥
gax:442:“තස්සෙව <pb V=.226/> <pb P=.47/> තෙන පාපියො, යො කුද්ධං පටිකුජ්ඣති।
gae:කුද්ධං අප්පටිකුජ්ඣන්තො, සඞ්ගාමං ජෙති දුජ්ජයං॥
gax:443:<n>සං॰ නි॰ 1.188, 250</n> “උභින්නමත්ථං චරති, අත්තනො ච පරස්ස ච।
gae:පරං සඞ්කුපිතං ඤත්වා, යො සතො උපසම්මති॥
gax:444:<n>සං॰ නි॰ 1.188, 250</n> “උභින්නං තිකිච්ඡන්තං තං, අත්තනො ච පරස්ස ච।
gae:ජනා මඤ්ඤන්ති බාලොති, යෙ ධම්මස්ස අකොවිදා॥
gax:445:“උප්පජ්ජෙ තෙ සචෙ කොධො, ආවජ්ජ කකචූපමං।
gae:උප්පජ්ජෙ චෙ රසෙ තණ්හා, පුත්තමංසූපමං සර॥
gax:446:“සචෙ ධාවති චිත්තං තෙ, කාමෙසු ච භවෙසු ච।
gae:ඛිප්පං <pb T=.335/> නිග්ගණ්හ සතියා, කිට්ඨාදං විය දුප්පසු”න්ති।
cen:… බ්රහ්මදත්තො ථෙරො…।
sub:13:සිරිමණ්ඩත්ථෙරගාථා
gax:447:<n>උදා॰ 45; චූළව॰ 385; පරි॰ 339</n> “ඡන්නමතිවස්සති <pb M=.289/>, විවටං නාතිවස්සති।
gae:තස්මා ඡන්නං විවරෙථ, එවං තං නාතිවස්සති॥
gax:448:<n>සං॰ නි॰ 1.66; නෙත්ති॰ 18</n> “මච්චුනාබ්භහතො ලොකො, ජරාය පරිවාරිතො।
gae:තණ්හාසල්ලෙන ඔතිණ්ණො, ඉච්ඡාධූපායිතො සදා॥
gax:449:“මච්චුනාබ්භහතො ලොකො, පරික්ඛිත්තො ජරාය ච।
gae:හඤ්ඤති නිච්චමත්තාණො, පත්තදණ්ඩොව තක්කරො॥
gax:450:“ආගච්ඡන්තග්ගිඛන්ධාව, මච්චු බ්යාධි ජරා තයො।
gae:පච්චුග්ගන්තුං බලං නත්ථි, ජවො නත්ථි පලායිතුං॥
gax:451:“අමොඝං දිවසං කයිරා, අප්පෙන බහුකෙන වා।
gae:යං යං විජහතෙ <n>විරහතෙ (සී॰ පී॰), විවහතෙ (ස්යා॰)</n> රත්තිං, තදූනං තස්ස ජීවිතං॥
gax:452:“චරතො තිට්ඨතො වාපි, ආසීනසයනස්ස වා।
gae:උපෙති චරිමා රත්ති, න තෙ කාලො පමජ්ජිතු”න්ති॥
cen:… සිරිමණ්ඩො <n>සිරිමන්දො (සී॰)</n> ථෙරො…।
sub:14:සබ්බකාමිත්ථෙරගාථා
gax:453:“ද්විපාදකොයං අසුචි, දුග්ගන්ධො පරිහීරති <n>පරිහරති (ක॰)</n>।
gae:නානාකුණපපරිපූරො, විස්සවන්තො තතො තතො॥
gax:454:“මිගං <pb V=.227/> නිලීනං කූටෙන, බළිසෙනෙව අම්බුජං।
gae:වානරං විය ලෙපෙන, බාධයන්ති පුථුජ්ජනං॥
gax:455:“රූපා <pb T=.336/> සද්දා රසා ගන්ධා, ඵොට්ඨබ්බා ච මනොරමා।
gae:පඤ්ච කාමගුණා එතෙ, ඉත්ථිරූපස්මි දිස්සරෙ॥
gax:456:“යෙ <pb P=.48/> එතා උපසෙවන්ති, රත්තචිත්තා පුථුජ්ජනා।
gae:වඩ්ඪෙන්ති කටසිං ඝොරං, ආචිනන්ති පුනබ්භවං॥
gax:457:“යො චෙතා පරිවජ්ජෙති, සප්පස්සෙව පදා සිරො।
gae:සොමං විසත්තිකං ලොකෙ, සතො සමතිවත්තති॥
gax:458:“කාමෙස්වාදීනවං <pb M=.290/> දිස්වා, නෙක්ඛම්මං දට්ඨු ඛෙමතො।
gae:නිස්සටො සබ්බකාමෙහි, පත්තො මෙ ආසවක්ඛයො”ති॥
cen:… සබ්බකාමිත්ථෙරො…।
cen:ඡක්කනිපාතො නිට්ඨිතො।
bod:තත්රුද්දානං –
gax:උරුවෙළකස්සපො ච, ථෙරො තෙකිච්ඡකාරි ච।
gae:මහානාගො ච කුල්ලො ච, මාලුක්යො <n>මාලුතො (සී॰ ක॰), මාලුඞ්ක්යො (ස්යා॰)</n> සප්පදාසකො॥
gax:කාතියානො මිගජාලො, ජෙන්තො සුමනසව්හයො।
gax:න්හාතමුනි බ්රහ්මදත්තො, සිරිමණ්ඩො සබ්බකාමී ච।
gae:ගාථායො චතුරාසීති, ථෙරා චෙත්ථ චතුද්දසාති॥
