cha:26:කස්සපබුද්ධවංසො
gax:1:කොණාගමනස්ස <pb V=2.360/> <pb P=.62/> අපරෙන, සම්බුද්ධො ද්විපදුත්තමො।
gae:කස්සපො නාම ගොත්තෙන, ධම්මරාජා පභඞ්කරො॥
gax:2:සඤ්ඡඩ්ඩිතං <pb T=2.538/> කුලමූලං, බහ්වන්නපානභොජනං।
gax:දත්වාන යාචකෙ දානං, පූරයිත්වාන මානසං।
gae:උසභොව ආළකං භෙත්වා, පත්තො සම්බොධිමුත්තමං॥
gax:3:ධම්මචක්කං <pb M=2.376/> පවත්තෙන්තෙ, කස්සපෙ ලොකනායකෙ।
gae:වීසකොටිසහස්සානං, පඨමාභිසමයො අහු॥
gax:4:චතුමාසං යදා බුද්ධො, ලොකෙ චරති චාරිකං।
gae:දසකොටිසහස්සානං, දුතියාභිසමයො අහු॥
gax:5:යමකං විකුබ්බනං කත්වා, ඤාණධාතුං පකිත්තයි।
gae:පඤ්චකොටිසහස්සානං, තතියාභිසමයො අහු॥
gax:6:සුධම්මා දෙවපුරෙ රම්මෙ, තත්ථ ධම්මං පකිත්තයි।
gae:තීණිකොටිසහස්සානං, දෙවානං බොධයී ජිනො॥
gax:7:නරදෙවස්ස යක්ඛස්ස, අපරෙ ධම්මදෙසනෙ।
gae:එතෙසානං අභිසමයා, ගණනාතො අසඞ්ඛියා॥
gax:8:තස්සාපි දෙවදෙවස්ස, එකො ආසි සමාගමො।
gae:ඛීණාසවානං විමලානං, සන්තචිත්තාන තාදිනං॥
gax:9:වීසභික්ඛුසහස්සානං, තදා ආසි සමාගමො।
gae:අතික්කන්තභවන්තානං, හිරිසීලෙන තාදිනං॥
gax:10:අහං තදා මාණවකො, ජොතිපාලොති විස්සුතො।
gae:අජ්ඣායකො මන්තධරො, තිණ්ණං වෙදාන පාරගූ॥
gax:11:ලක්ඛණෙ <pb T=2.539/> ඉතිහාසෙ ච, සධම්මෙ පාරමිං ගතො।
gae:භූමන්තලික්ඛකුසලො, කතවිජ්ජො අනාවයො॥
gax:12:කස්සපස්ස භගවතො, ඝටිකාරො නාමුපට්ඨාකො।
gae:සගාරවො සප්පතිස්සො, නිබ්බුතො තතියෙ ඵලෙ॥
gax:13:ආදාය <pb V=2.361/> මං ඝටීකාරො, උපගඤ්ඡි කස්සපං ජිනං।
gae:තස්ස ධම්මං සුණිත්වාන, පබ්බජිං තස්ස සන්තිකෙ॥
gax:14:ආරද්ධවීරියො හුත්වා, වත්තාවත්තෙසු කොවිදො।
gae:න ක්වචි පරිහායාමි, පූරෙසිං ජිනසාසනං॥
gax:15:යාවතා බුද්ධභණිතං, නවඞ්ගං ජිනසාසනං।
gae:සබ්බං පරියාපුණිත්වාන, සොභයිං ජිනසාසනං॥
gax:16:මම අච්ඡරියං දිස්වා, සොපි බුද්ධො වියාකරි।
gae:“ඉමම්හි භද්දකෙ කප්පෙ, අයං බුද්ධො භවිස්සති॥
gax:17:“අහු <pb M=2.377/> <pb P=.63/> කපිලව්හයා රම්මා, නික්ඛමිත්වා තථාගතො।
gae:පධානං පදහිත්වාන, කත්වා දුක්කරකාරිකං॥
gax:18:“අජපාලරුක්ඛමූලෙ, නිසීදිත්වා තථාගතො।
gae:තත්ථ පායාසං පග්ගය්හ, නෙරඤ්ජරමුපෙහිති॥
gax:19:“නෙරඤ්ජරාය තීරම්හි, පායාසං පරිභුඤ්ජිය।
gae:පටියත්තවරමග්ගෙන, බොධිමූලමුපෙහිති॥
gax:20:“තතො පදක්ඛිණං කත්වා, බොධිමණ්ඩං අනුත්තරො।
gax:අපරාජිතට්ඨානම්හි <n>අපරාජිතනිසභට්ඨානෙ (ක॰)</n>, බොධිපල්ලඞ්කමුත්තමෙ।
gae:පල්ලඞ්කෙන නිසීදිත්වා, බුජ්ඣිස්සති මහායසො॥
gax:21:“ඉමස්ස <pb T=2.540/> ජනිකා මාතා, මායා නාම භවිස්සති।
gae:පිතා සුද්ධොදනො නාම, අයං හෙස්සති ගොතමො॥
gax:22:“අනාසවා වීතරාගා, සන්තචිත්තා සමාහිතා।
gae:කොලිතො උපතිස්සො ච, අග්ගා හෙස්සන්ති සාවකා।
gae:ආනන්දො නාමුපට්ඨාකො, උපට්ඨිස්සතිමං ජිනං॥
gax:23:“ඛෙමා උප්පලවණ්ණා ච, අග්ගා හෙස්සන්ති සාවිකා।
gax:අනාසවා සන්තචිත්තා, වීතරාගා සමාහිතා।
gae:බොධි තස්ස භගවතො, අස්සත්ථොති පවුච්චති॥
gax:24:“චිත්තො හත්ථාළවකො ච, අග්ගා හෙස්සන්තුපට්ඨකා।
gae:නන්දමාතා ච උත්තරා, අග්ගා හෙස්සන්තුපට්ඨිකා”॥
gax:25:ඉදං සුත්වාන වචනං, අස්සමස්ස මහෙසිනො।
gae:ආමොදිතා නරමරූ, බුද්ධබීජං කිර අයං॥
gax:26:උක්කුට්ඨිසද්දා <pb V=2.362/> පවත්තන්ති, අප්ඵොටෙන්ති හසන්ති ච।
gae:කතඤ්ජලී නමස්සන්ති, දසසහස්සී සදෙවකා॥
gax:27:“යදිමස්ස ලොකනාථස්ස, විරජ්ඣිස්සාම සාසනං।
gae:අනාගතම්හි අද්ධානෙ, හෙස්සාම සම්මුඛා ඉමං॥
gax:28:“යථා මනුස්සා නදිං තරන්තා, පටිතිත්ථං විරජ්ඣිය।
gae:හෙට්ඨා තිත්ථෙ ගහෙත්වාන, උත්තරන්ති මහානදිං॥
gax:29:“එවමෙව <pb T=2.541/> <pb M=2.378/> මයං සබ්බෙ, යදි මුඤ්චාමිමං ජිනං।
gae:අනාගතම්හි අද්ධානෙ, හෙස්සාම සම්මුඛා ඉමං”॥
gax:30:තස්සාපි වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දසපාරමිපූරියා॥
gax:31:එවමහං සංසරිත්වා, පරිවජ්ජෙන්තො අනාචරං।
gae:දුක්කරඤ්ච කතං මය්හං, බොධියායෙව කාරණා॥
gax:32:නගරං බාරාණසී නාම, කිකී නාමාසි ඛත්තියො।
gae:වසතෙ තත්ථ නගරෙ, සම්බුද්ධස්ස මහාකුලං॥
gax:33:බ්රාහ්මණො බ්රහ්මදත්තොව, ආසි බුද්ධස්ස සො පිතා।
gae:ධනවතී නාම ජනිකා, කස්සපස්ස මහෙසිනො॥
gax:34:දුවෙ <pb P=.64/> වස්සසහස්සානි, අගාරං අජ්ඣ සො වසි।
gae:හංසො යසො සිරිනන්දො, තයො පාසාදමුත්තමා॥
gax:35:තිසොළසසහස්සානි, නාරියො සමලඞ්කතා।
gae:සුනන්දා නාම සා නාරී, විජිතසෙනො නාම අත්රජො॥
gax:36:නිමිත්තෙ චතුරො දිස්වා, පාසාදෙනාභිනික්ඛමි।
gae:සත්තාහං පධානචාරං, අචරී පුරිසුත්තමො॥
gax:37:බ්රහ්මුනා යාචිතො සන්තො, කස්සපො ලොකනායකො।
gae:වත්ති චක්කං මහාවීරො, මිගදායෙ නරුත්තමො॥
gax:38:තිස්සො ච භාරද්වාජො ච, අහෙසුං අග්ගසාවකා।
gae:සබ්බමිත්තො නාමුපට්ඨාකො, කස්සපස්ස මහෙසිනො॥
gax:39:අනුළා <pb T=2.542/> උරුවෙළා ච, අහෙසුං අග්ගසාවිකා।
gae:බොධි තස්ස භගවතො, නිග්රොධොති පවුච්චති॥
gax:40:සුමඞ්ගලො <pb V=2.363/> ඝටිකාරො ච, අහෙසුං අග්ගුපට්ඨකා।
gae:විචිතසෙනා භද්දා <n>භද්රා (ක॰)</n> ච, අහෙසුං අග්ගුපට්ඨිකා॥
gax:41:උච්චත්තනෙන සො බුද්ධො, වීසතිරතනුග්ගතො।
gae:විජ්ජුලට්ඨීව ආකාසෙ, චන්දොව ගහපූරිතො॥
gax:42:වීසතිවස්සසහස්සානි <pb M=2.379/>, ආයු තස්ස මහෙසිනො।
gae:තාවතා තිට්ඨමානො සො, තාරෙසි ජනතං බහුං॥
gax:43:ධම්මතළාකං මාපයිත්වා, සීලං දත්වා විලෙපනං।
gae:ධම්මදුස්සං නිවාසෙත්වා, ධම්මමාලං විභජ්ජිය॥
gax:44:ධම්මවිමලමාදාසං, ඨපයිත්වා මහාජනෙ।
gae:කෙචි නිබ්බානං පත්ථෙන්තා, පස්සන්තු මෙ අලඞ්කරං॥
gax:45:සීලකඤ්චුකං දත්වාන, ඣානකවචවම්මිතං।
gae:ධම්මචම්මං පාරුපිත්වා, දත්වා සන්නාහමුත්තමං॥
gax:46:සතිඵලකං දත්වාන, තිඛිණඤාණකුන්තිමං।
gae:ධම්මඛග්ගවරං දත්වා, සීලසංසග්ගමද්දනං॥
gax:47:තෙවිජ්ජාභූසනං දත්වාන, ආවෙළං චතුරො ඵලෙ।
gae:ඡළභිඤ්ඤාභරණං දත්වා, ධම්මපුප්ඵපිළන්ධනං॥
gax:48:සද්ධම්මපණ්ඩරච්ඡත්තං, දත්වා පාපනිවාරණං।
gae:මාපයිත්වාභයං පුප්ඵං, නිබ්බුතො සො සසාවකො॥
gax:49:එසො <pb T=2.543/> හි සම්මාසම්බුද්ධො, අප්පමෙය්යො දුරාසදො।
gae:එසො හි ධම්මරතනො, ස්වාක්ඛාතො එහිපස්සිකො॥
gax:50:එසො හි සඞ්ඝරතනො, සුප්පටිපන්නො අනුත්තරො।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:51:මහාකස්සපො ජිනො සත්ථා, සෙතබ්යාරාමම්හි නිබ්බුතො।
gae:තත්ථෙවස්ස ජිනථූපො, යොජනුබ්බෙධමුග්ගතොති॥
cen:කස්සපස්ස භගවතො වංසො චතුවීසතිමො।
