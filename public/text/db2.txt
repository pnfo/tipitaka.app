cha:3:බාලවග්ගො
bod:22:“‘ද්වෙමෙ <pb V=1.76/>, භික්ඛවෙ, බාලා। කතමෙ ද්වෙ? යො ච අච්චයං අච්චයතො න පස්සති, යො ච අච්චයං දෙසෙන්තස්ස යථාධම්මං නප්පටිග්ගණ්හාති <pb T=1.76/>। ඉමෙ ඛො, භික්ඛවෙ, ද්වෙ බාලා’ති। ‘ද්වෙමෙ <pb M=1.61/>, භික්ඛවෙ, පණ්ඩිතා। කතමෙ ද්වෙ? යො ච අච්චයං අච්චයතො පස්සති, යො ච අච්චයං දෙසෙන්තස්ස යථාධම්මං පටිග්ගණ්හාති। ඉමෙ ඛො, භික්ඛවෙ, ද්වෙ පණ්ඩිතා’”ති।
bod:23:“ද්වෙමෙ, භික්ඛවෙ, තථාගතං අබ්භාචික්ඛන්ති। කතමෙ ද්වෙ? දුට්ඨො වා දොසන්තරො, සද්ධො වා දුග්ගහිතෙන <n>දුග්ගහීතෙන (සී॰)</n>। ඉමෙ ඛො, භික්ඛවෙ, ද්වෙ තථාගතං අබ්භාචික්ඛන්තී”ති।
bod:24:“‘ද්වෙමෙ, භික්ඛවෙ, තථාගතං අබ්භාචික්ඛන්ති। කතමෙ ද්වෙ? යො <pb P=1.60/> ච අභාසිතං අලපිතං තථාගතෙන භාසිතං ලපිතං තථාගතෙනාති දීපෙති, යො ච භාසිතං ලපිතං තථාගතෙන අභාසිතං අලපිතං තථාගතෙනාති දීපෙති। ඉමෙ ඛො, භික්ඛවෙ, ද්වෙ තථාගතං අබ්භාචික්ඛන්තී’ති। ‘ද්වෙමෙ, භික්ඛවෙ, තථාගතං නාබ්භාචික්ඛන්ති। කතමෙ ද්වෙ? යො ච අභාසිතං අලපිතං තථාගතෙන අභාසිතං අලපිතං තථාගතෙනාති දීපෙති, යො ච භාසිතං ලපිතං තථාගතෙන භාසිතං ලපිතං තථාගතෙනාති දීපෙති। ඉමෙ ඛො, භික්ඛවෙ, ද්වෙ තථාගතං නාබ්භාචික්ඛන්තී’”ති।
bod:25:“ද්වෙමෙ, භික්ඛවෙ, තථාගතං අබ්භාචික්ඛන්ති। කතමෙ ද්වෙ? යො ච නෙය්යත්ථං සුත්තන්තං නීතත්ථො සුත්තන්තොති දීපෙති, යො ච නීතත්ථං සුත්තන්තං නෙය්යත්ථො සුත්තන්තොති දීපෙති। ඉමෙ ඛො, භික්ඛවෙ, ද්වෙ තථාගතං අබ්භාචික්ඛන්තී”ති।
bod:26:“ද්වෙමෙ, භික්ඛවෙ, තථාගතං නාබ්භාචික්ඛන්ති। කතමෙ ද්වෙ? යො ච නෙය්යත්ථං සුත්තන්තං නෙය්යත්ථො සුත්තන්තොති දීපෙති <pb T=1.77/>, යො ච නීතත්ථං සුත්තන්තං නීතත්ථො සුත්තන්තොති දීපෙති। ඉමෙ ඛො, භික්ඛවෙ, ද්වෙ තථාගතං නාබ්භාචික්ඛන්තී”ති।
bod:27:“පටිච්ඡන්නකම්මන්තස්ස <pb V=1.77/>, භික්ඛවෙ, ද්වින්නං ගතීනං අඤ්ඤතරා ගති පාටිකඞ්ඛා – නිරයො වා තිරච්ඡානයොනි වාති। අප්පටිච්ඡන්නකම්මන්තස්ස, භික්ඛවෙ, ද්වින්නං ගතීනං අඤ්ඤතරා ගති පාටිකඞ්ඛා – දෙවා වා මනුස්සා වා”ති।
bod:28:“මිච්ඡාදිට්ඨිකස්ස <pb M=1.62/>, භික්ඛවෙ, ද්වින්නං ගතීනං අඤ්ඤතරා ගති පාටිකඞ්ඛා – නිරයො වා තිරච්ඡානයොනි වා”ති।
bod:29:“සම්මාදිට්ඨිකස්ස, භික්ඛවෙ, ද්වින්නං ගතීනං අඤ්ඤතරා ගති පාටිකඞ්ඛා – දෙවා වා මනුස්සා වා”ති।
bod:30:“දුස්සීලස්ස, භික්ඛවෙ, ද්වෙ පටිග්ගාහා – නිරයො වා තිරච්ඡානයොනි වා। සීලවතො, භික්ඛවෙ, ද්වෙ පටිග්ගාහා – දෙවා වා මනුස්සා වා”ති <n>දෙවො වා මනුස්සො වාති (ක॰)</n>।
bod:31:“ද්වාහං, භික්ඛවෙ, අත්ථවසෙ සම්පස්සමානො අරඤ්ඤවනපත්ථානි <n>අරඤ්ඤෙ පවනපත්ථානි (සී॰ පී॰)</n> පන්තානි සෙනාසනානි පටිසෙවාමි। කතමෙ ද්වෙ? අත්තනො ච දිට්ඨධම්මසුඛවිහාරං සම්පස්සමානො, පච්ඡිමඤ්ච <pb P=1.61/> ජනතං අනුකම්පමානො। ඉමෙ ඛො අහං, භික්ඛවෙ, ද්වෙ අත්ථවසෙ සම්පස්සමානො අරඤ්ඤවනපත්ථානි පන්තානි සෙනාසනානි පටිසෙවාමී”ති।
bod:32:“ද්වෙ මෙ, භික්ඛවෙ, ධම්මා විජ්ජාභාගියා। කතමෙ ද්වෙ? සමථො ච විපස්සනා ච। සමථො, භික්ඛවෙ, භාවිතො කමත්ථ <n>කිමත්ථ (ස්යා॰ කං॰), කතමත්ථ (ක॰)</n> මනුභොති? චිත්තං <pb T=1.78/> භාවීයති। චිත්තං භාවිතං කමත්ථමනුභොති? යො රාගො සො පහීයති। විපස්සනා, භික්ඛවෙ, භාවිතා කමත්ථමනුභොති? පඤ්ඤා භාවීයති। පඤ්ඤා භාවිතා කමත්ථමනුභොති? යා අවිජ්ජා සා පහීයති। රාගුපක්කිලිට්ඨං වා, භික්ඛවෙ, චිත්තං න විමුච්චති, අවිජ්ජුපක්කිලිට්ඨා වා පඤ්ඤා භාවීයති। ඉති ඛො, භික්ඛවෙ, රාගවිරාගා චෙතොවිමුත්ති, අවිජ්ජාවිරාගා පඤ්ඤාවිමුත්තී”ති।
cen:බාලවග්ගො තතියො।
