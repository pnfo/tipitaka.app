cha:කායඛමනීය-නිද්දෙස
gax:234:අභිවාදන-සීලිස්ස <pb M=.420/>,
gax:නිච්චං වුඩ්ඪාපචායිනො।
gax:චත්තාරො ධම්මා වඩ්ඪන්ති,
gae:ආයු වණ්ණො සුඛං බලං॥
bod:235:පඤ්චිමෙ <pb M=.421/> භික්ඛවෙ ධම්මා ආයුස්සා, කතමෙ පඤ්ච। සප්පාය-කාරී හොති। සප්පායෙච මත්තං ජානාති। පරිණත්තභොජී ච හොති। කාල-චාරී ච, බ්රහ්ම-චාරීච। ඉමෙ ඛො භික්ඛවෙ පඤ්ච ධම්මා ආයුස්සාති॥
bod:236:පඤ්චිමෙ <pb M=.424/> භික්ඛවෙ ධම්මා ආයුස්සා, කතමෙ පඤ්ච। සප්පාය-කාරී හොති। සප්පායෙච මත්තං ජානාති। පරිණතභොජීචහොති। සීලවාච, කල්යාණ මිත්තොච। ඉමෙ ඛො භික්ඛවෙ පඤ්ච ධම්මා ආයුස්සාති॥
gax:237:පඤ්ච-සීලං <pb M=.427/> සමාදාය,
gax:සමං කත්වා දිනෙ දිනෙ।
gax:සතිමා පඤ්ඤවා හුත්වා,
gae:චරෙ සබ්බිරියාපථෙ॥
bod:238:පඤ්චිමෙ <pb M=.428/> භික්ඛවෙ චඞ්කමෙ ආනිසංසා, කතමෙ පඤ්ච, අද්ධානක්ඛමො හොති। පධානක්ඛමො හොති। අප්පාබාධො හොති। අසිතංපීතංඛායිතංසායිතං සම්මා පරිණාමං ගච්ඡති। චඞ්කමාධිගතො සමාධි චිරට්ඨිතිකො හොති। ඉමෙඛො භික්ඛවෙ පඤ්ච චඞ්කමෙ ආනි සංසාති॥
gax:239:පරිස්සාවන-දානඤ්ච <pb M=.431/>,
gax:ආවාස-දානමෙව ච।
gax:ගිලාන-වත්ථු-දානඤ්ච,
gae:දාතබ්බං මනුජාධිප॥
gax:240:කාතබ්බං <pb M=.432/> ජිණ්ණකාවාසං,
gax:පටිසඞ්ඛරණං තථා।
gax:පඤ්ච-සීල-සමාදානං,
gax:කත්වා තං සාධු-රක්ඛිතං।
gax:උපොසථොපවාසො ච,
gae:කාතබ්බොපොසථෙ ඉති॥
gax:241:අති-භොත්තා <pb M=.434/> රොග-මූලං,
gax:ආයුක්ඛයං කරොති වෙ।
gax:තස්මා තං අති-භුත්තිංව,
gae:පරිහරෙය්ය පණ්ඩිතො॥
gax:242:අ-ජිණ්ණෙ <pb M=.435/> භොජනං විසං,
gax:දුල්ලද්ධෙ අ-විචාරකෙ।
gax:ජිණ්ණෙ සු-ලද්ධෙ විචාරෙ,
gae:න වජ්ජං සබ්බ-භොජනං॥
gax:243:චත්තාරො <pb M=.437/> පඤ්ච ආලොපෙ,
gax:ආභුත්වා උදකං පිවෙ।
gax:අලං ඵාසු-විහාරාය।
gae:පහිතත්තස්ස භික්ඛුනො॥
gax:244:මනුජස්ස <pb M=.438/> සදා සතිමතො,
gax:මත්තං ජානතො ලද්ධ-භොජනං।
gax:තනුකස්ස භවන්ති වෙදනා,
gae:සනිකං ජීරති ආයු පාලයං॥
gax:245:ගරූනං <pb M=.440/> අඩ්ඪ-සොහිච්චං,
gax:ලහූනං නාති-කිත්තියා।
gax:මත්තා-පමාණං නිද්දිට්ඨං,
gae:සුඛං ජීරති තාවතා॥
gax:246:තොයාභාවෙ <pb M=.441/> පිපාසත්තා,
gax:ඛණා පාණෙහි මුච්චතෙ।
gax:තස්මා සබ්බාසුවත්ථාසු,
gae:දෙය්යං වාරිං පිපාසයෙ॥
gax:247:සීතොදකං <pb M=.442/> පයො ඛුද්දං,
gax:ඝතමෙකෙකසො ද්විසො।
gax:තිස්සො සමග්ගමථ වා,
gae:පගෙ පිතං යුවත්තදං॥
gax:248:අන්නං <pb M=.444/> බ්රහ්මා රසෙ විණ්හු,
gax:භුත්තෙ චෙව මහෙසරො।
gax:එවං ඤත්වාතු යො භුඤ්ජෙ,
gae:අන්න-දොසං න ලිම්පතෙ॥
gax:249:කත්තිකස්සන්තිමො <pb M=.445/> භාගො,
gax:යං චාදො මිග-මාසජො।
gax:තාවුභො යම-දාඨාඛ්යො,
gae:ලඝ්වාහාරොව ජීවති॥
gax:250:සත්ථානුකුල-චරියා <pb M=.447/>,
gax:චිත්තඤ්ඤාවසවත්තිනා।
gax:බුද්ධි-රක්ඛිලිතත්ථෙන,
gae:පරිපුණ්ණං රසායනං॥
gax:250:අ-ජාතියා <pb M=.448/> අ-ජාතානං,
gax:ජාතානං විනිවත්තියා।
gax:රොගානං යො විධි දිට්ඨො,
gae:තං සුඛත්ථී සමාචරෙ॥
gax:252:ආරොග්යං <pb M=.449/> පරමා ලාභා,
gax:සන්තුට්ඨි පරමං ධනං।
gax:විස්සාසා පරමා ඤාති,
gae:නිබ්බානං පරමං සුඛං॥
