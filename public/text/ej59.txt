cha:3:කුණ්ඩලකෙසීවග්ගො
sub:1:කුණ්ඩලකෙසාථෙරීඅපදානං
gax:1:“පදුමුත්තරො <pb T=2.325/> <pb M=2.240/> <pb V=2.230/> නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:2:“තදාහං හංසවතියං, ජාතා සෙට්ඨිකුලෙ අහුං।
gae:නානාරතනපජ්ජොතෙ, මහාසුඛසමප්පිතා॥
gax:3:“උපෙත්වා <pb P=2.561/> තං මහාවීරං, අස්සොසිං ධම්මදෙසනං।
gae:තතො ජාතප්පසාදාහං, උපෙසිං සරණං ජිනං॥
gax:4:“තදා මහාකාරුණිකො, පදුමුත්තරනාමකො।
gae:ඛිප්පාභිඤ්ඤානමග්ගන්ති, ඨපෙසි භික්ඛුනිං සුභං॥
gax:5:“තං සුත්වා මුදිතා හුත්වා, දානං දත්වා මහෙසිනො।
gae:නිපච්ච සිරසා පාදෙ, තං ඨානමභිපත්ථයිං॥
gax:6:“අනුමොදි මහාවීරො, ‘භද්දෙ යං තෙභිපත්ථිතං।
gae:සමිජ්ඣිස්සති තං සබ්බං, සුඛිනී හොහි නිබ්බුතා॥
gax:7:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:8:“‘තස්ස ධම්මෙසු දායාදා, ඔරසා ධම්මනිම්මිතා।
gae:භද්දාකුණ්ඩලකෙසාති, හෙස්සති සත්ථු සාවිකා’॥
gax:9:“තෙන <pb T=2.326/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:10:“තතො චුතා යාමමගං, තතොහං තුසිතං ගතා।
gae:තතො ච නිම්මානරතිං, වසවත්තිපුරං තතො॥
gax:11:“යත්ථ යත්ථූපපජ්ජාමි, තස්ස කම්මස්ස වාහසා।
gae:තත්ථ තත්ථෙව රාජූනං, මහෙසිත්තමකාරයිං॥
gax:12:“තතො <pb V=2.231/> චුතා මනුස්සෙසු, රාජූනං චක්කවත්තිනං।
gae:මණ්ඩලීනඤ්ච රාජූනං, මහෙසිත්තමකාරයිං॥
gax:13:“සම්පත්තිං <pb M=2.241/> අනුභොත්වාන, දෙවෙසු මානුසෙසු ච।
gae:සබ්බත්ථ සුඛිතා හුත්වා, නෙකකප්පෙසු සංසරිං॥
gax:14:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:15:“උපට්ඨාකො මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:16:“තස්ස ධීතා චතුත්ථාසිං, භික්ඛුදායීති විස්සුතා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:17:“අනුජානි න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
gax:18:“කොමාරිබ්රහ්මචරියං, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්ත ධීතරො॥
gax:19:“සමණී <pb T=2.327/> සමණගුත්තා ච, භික්ඛුනී භික්ඛුදායිකා।
gae:ධම්මා චෙව සුධම්මා ච, සත්තමී සඞ්ඝදායිකා॥
gax:20:“ඛෙමා <pb P=2.562/> උප්පලවණ්ණා ච, පටාචාරා අහං තදා।
gae:කිසාගොතමී ධම්මදින්නා, විසාඛා හොති සත්තමී॥
gax:21:“තෙහි කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:22:“පච්ඡිමෙ ච භවෙ දානි, ගිරිබ්බජපුරුත්තමෙ।
gae:ජාතා සෙට්ඨිකුලෙ ඵීතෙ, යදාහං යොබ්බනෙ ඨිතා॥
gax:23:“චොරං වධත්ථං නීයන්තං, දිස්වා රත්තා තහිං අහං।
gae:පිතා මෙ තං සහස්සෙන, මොචයිත්වා වධා තතො॥
gax:24:“අදාසි තස්ස මං තාතො, විදිත්වාන මනං මම।
gae:තස්සාහමාසිං විසට්ඨා, අතීව දයිතා හිතා॥
gax:25:“සො මෙ භූසනලොභෙන, බලිමජ්ඣාසයො <n>ඛලිතජ්ඣාසයො (සී॰), බලිං පච්චාහරං (ස්යා॰), මාලපච්ඡාහතං (පී॰)</n> දිසො।
gae:චොරප්පපාතං නෙත්වාන, පබ්බතං චෙතයී වධං॥
gax:26:“තදාහං <pb M=2.242/> <pb V=2.232/> පණමිත්වාන, සත්තුකං සුකතඤ්ජලී।
gae:රක්ඛන්තී අත්තනො පාණං, ඉදං වචනමබ්රවිං॥
gax:27:“‘ඉදං සුවණ්ණකෙයූරං, මුත්තා වෙළුරියා බහූ।
gae:සබ්බං හරස්සු <n>වරස්සු (ක॰)</n> භද්දන්තෙ, මඤ්ච දාසීති සාවය’॥
gax:28:“‘ඔරොපයස්සු කල්යාණී, මා බාළ්හං පරිදෙවසි।
gae:න චාහං අභිජානාමි, අහන්ත්වා ධනමාභතං’॥
gax:29:“‘යතො <pb T=2.328/> සරාමි අත්තානං, යතො පත්තොස්මි විඤ්ඤුතං।
gae:න චාහං අභිජානාමි, අඤ්ඤං පියතරං තයා’॥
gax:30:“‘එහි තං උපගූහිස්සං, කත්වාන තං පදක්ඛිණං।
gae:න ච දානි පුනො අත්ථි <n>තං වන්දාමි පුන නත්ථි (ස්යා॰)</n>, මම තුය්හඤ්ච සඞ්ගමො॥
gax:31:“‘න හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි පණ්ඩිතා හොති, තත්ථ තත්ථ විචක්ඛණා॥
gax:32:“‘න හි සබ්බෙසු ඨානෙසු, පුරිසො හොති පණ්ඩිතො।
gae:ඉත්ථීපි පණ්ඩිතා හොති, ලහුං අත්ථවිචින්තිකා॥
gax:33:“‘ලහුඤ්ච <pb P=2.563/> වත ඛිප්පඤ්ච, නිකට්ඨෙ <n>නෙකත්ථෙ (සී॰ ස්යා॰)</n> සමචෙතයිං।
gae:මිගං උණ්ණා යථා එවං <n>චිත්තපුණ්ණාය තානෙව (ස්යා॰), මිගං පුණ්ණාය තෙනෙව (පී॰)</n>, තදාහං සත්තුකං වධිං॥
gax:34:“‘යො ච උප්පතිතං අත්ථං, න ඛිප්පමනුබුජ්ඣති।
gae:සො හඤ්ඤතෙ මන්දමති, චොරොව ගිරිගබ්භරෙ॥
gax:35:“‘යො ච උප්පතිතං අත්ථං, ඛිප්පමෙව නිබොධති।
gae:මුච්චතෙ සත්තුසම්බාධා, තදාහං සත්තුකා යථා’॥
gax:36:“තදාහං පාතයිත්වාන, ගිරිදුග්ගම්හි සත්තුකං।
gae:සන්තිකං සෙතවත්ථානං, උපෙත්වා පබ්බජිං අහං॥
gax:37:“සණ්ඩාසෙන ච කෙසෙ මෙ, ලුඤ්චිත්වා සබ්බසො තදා।
gae:පබ්බජිත්වාන සමයං, ආචික්ඛිංසු නිරන්තරං॥
gax:38:“තතො තං උග්ගහෙත්වාහං, නිසීදිත්වාන එකිකා।
gae:සමයං තං විචින්තෙසිං, සුවානො මානුසං කරං॥
gax:39:“ඡින්නං <pb T=2.329/> <pb M=2.243/> ගය්හ සමීපෙ මෙ, පාතයිත්වා අපක්කමි।
gae:දිස්වා නිමිත්තමලභිං, හත්ථං තං පුළවාකුලං॥
gax:40:“තතො <pb V=2.233/> උට්ඨාය සංවිග්ගා, අපුච්ඡිං සහධම්මිකෙ।
gae:තෙ අවොචුං විජානන්ති, තං අත්ථං සක්යභික්ඛවො॥
gax:41:“සාහං තමත්ථං පුච්ඡිස්සං, උපෙත්වා බුද්ධසාවකෙ।
gae:තෙ මමාදාය ගච්ඡිංසු, බුද්ධසෙට්ඨස්ස සන්තිකං॥
gax:42:“සො මෙ ධම්මමදෙසෙසි, ඛන්ධායතනධාතුයො।
gae:අසුභානිච්චදුක්ඛාති, අනත්තාති ච නායකො॥
gax:43:“තස්ස ධම්මං සුණිත්වාහං, ධම්මචක්ඛුං විසොධයිං।
gae:තතො විඤ්ඤාතසද්ධම්මා, පබ්බජ්ජං උපසම්පදං॥
gax:44:“ආයාචිතො තදා ආහ, ‘එහි භද්දෙ’ති නායකො।
gae:තදාහං උපසම්පන්නා, පරිත්තං තොයමද්දසං॥
gax:45:“පාදපක්ඛාලනෙනාහං <pb P=2.564/>, ඤත්වා සඋදයබ්බයං।
gae:තථා සබ්බෙපි සඞ්ඛාරෙ, ඊදිසං චින්තයිං <n>සඞ්ඛාරා, ඉති සංචින්තයිං (සී॰ ස්යා॰ පී॰)</n> තදා॥
gax:46:“තතො චිත්තං විමුච්චි මෙ, අනුපාදාය සබ්බසො।
gae:ඛිප්පාභිඤ්ඤානමග්ගං මෙ, තදා පඤ්ඤාපයී ජිනො॥
gax:47:“ඉද්ධීසු ච වසී හොමි, දිබ්බාය සොතධාතුයා।
gae:පරචිත්තානි ජානාමි, සත්ථුසාසනකාරිකා॥
gax:48:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඛෙපෙත්වා ආසවෙ සබ්බෙ, විසුද්ධාසිං සුනිම්මලා॥
gax:49:“පරිචිණ්ණො <pb T=2.330/> මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:50:“යස්සත්ථාය පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:51:“අත්ථධම්මනිරුත්තීසු, පටිභානෙ තථෙව ච।
gae:ඤාණං මෙ විමලං සුද්ධං, බුද්ධසෙට්ඨස්ස සාසනෙ॥
gax:52:“කිලෙසා <pb M=2.244/> ඣාපිතා මය්හං, භවා සබ්බෙ සමූහතා।
gae:නාගීව බන්ධනං ඡෙත්වා, විහරාමි අනාසවා॥
gax:53:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:54:“පටිසම්භිදා <pb V=2.234/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං භද්දාකුණ්ඩලකෙසා භික්ඛුනී ඉමා ගාථායො අභාසිත්ථාති।
cen:කුණ්ඩලකෙසාථෙරියාපදානං පඨමං।
sub:2:කිසාගොතමීථෙරීඅපදානං
gax:55:“පදුමුත්තරො නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:56:“තදාහං <pb T=2.331/> හංසවතියං, ජාතා අඤ්ඤතරෙ කුලෙ।
gae:උපෙත්වා තං නරවරං, සරණං සමුපාගමිං॥
gax:57:“ධම්මඤ්ච තස්ස අස්සොසිං, චතුසච්චූපසඤ්හිතං।
gae:මධුරං පරමස්සාදං, වට්ටසන්තිසුඛාවහං <n>චිත්තසන්ති … (ස්යා॰)</n>॥
gax:58:“තදා ච භික්ඛුනිං වීරො, ලූඛචීවරධාරිනිං।
gae:ඨපෙන්තො එතදග්ගම්හි, වණ්ණයී පුරිසුත්තමො॥
gax:59:“ජනෙත්වානප්පකං <pb P=2.565/> පීතිං, සුත්වා භික්ඛුනියා ගුණෙ।
gae:කාරං කත්වාන බුද්ධස්ස, යථාසත්ති යථාබලං॥
gax:60:“නිපච්ච මුනිවරං තං, තං ඨානමභිපත්ථයිං।
gae:තදානුමොදි සම්බුද්ධො, ඨානලාභාය නායකො॥
gax:61:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:62:“‘තස්ස ධම්මෙසු දායාදා, ඔරසා ධම්මනිම්මිතා।
gae:කිසාගොතමී <n>ගොතමී නාම (සී॰ ක॰)</n> නාමෙන, හෙස්සති සත්ථු සාවිකා’॥
gax:63:“තං <pb M=2.245/> සුත්වා මුදිතා හුත්වා, යාවජීවං තදා ජිනං।
gae:මෙත්තචිත්තා පරිචරිං, පච්චයෙහි විනායකං॥
gax:64:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:65:“ඉමම්හි <pb V=2.235/> භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:66:“උපට්ඨාකො <pb T=2.332/> මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:67:“පඤ්චමී තස්ස ධීතාසිං, ධම්මා නාමෙන විස්සුතා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:68:“අනුජානි න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
gax:69:“කොමාරිබ්රහ්මචරියං, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්ත ධීතරො॥
gax:70:“සමණී සමණගුත්තා ච, භික්ඛුනී භික්ඛුදායිකා।
gae:ධම්මා චෙව සුධම්මා ච, සත්තමී සඞ්ඝදායිකා॥
gax:71:“ඛෙමා උප්පලවණ්ණා ච, පටාචාරා ච කුණ්ඩලා।
gae:අහඤ්ච ධම්මදින්නා ච, විසාඛා හොති සත්තමී॥
gax:72:“තෙහි කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:73:“පච්ඡිමෙ ච භවෙ දානි, ජාතා සෙට්ඨිකුලෙ අහං।
gae:දුග්ගතෙ අධනෙ නට්ඨෙ <n>නීචෙ (ස්යා॰), නිද්ධෙ (පී॰)</n>, ගතා ච සධනං කුලං॥
gax:74:“පතිං ඨපෙත්වා සෙසා මෙ, දෙස්සන්ති අධනා ඉති।
gae:යදා ච පසූතා <n>සසුතා (සී॰ පී॰)</n> ආසිං, සබ්බෙසං දයිතා තදා॥
gax:75:“යදා <pb P=2.566/> සො තරුණො භද්දො <n>පුත්තො (සී॰ ස්යා॰)</n>, කොමලකො <n>කොමාරකො (ස්යා॰), කොමලඞ්ගො (සී॰ පී॰)</n> සුඛෙධිතො।
gae:සපාණමිව කන්තො මෙ, තදා යමවසං ගතො॥
gax:76:“සොකට්ටා <pb T=2.333/> දීනවදනා <pb M=2.246/>, අස්සුනෙත්තා රුදම්මුඛා।
gae:මතං කුණපමාදාය, විලපන්තී ගමාමහං॥
gax:77:“තදා එකෙන සන්දිට්ඨා, උපෙත්වාභිසක්කුත්තමං।
gae:අවොචං දෙහි භෙසජ්ජං, පුත්තසඤ්ජීවනන්ති භො॥
gax:78:“න විජ්ජන්තෙ මතා යස්මිං, ගෙහෙ සිද්ධත්ථකං තතො।
gae:ආහරාති ජිනො ආහ, විනයොපායකොවිදො॥
gax:79:“තදා <pb V=2.236/> ගමිත්වා සාවත්ථිං, න ලභිං තාදිසං ඝරං।
gae:කුතො සිද්ධත්ථකං තස්මා, තතො ලද්ධා සතිං අහං॥
gax:80:“කුණපං ඡඩ්ඩයිත්වාන, උපෙසිං ලොකනායකං।
gae:දූරතොව මමං දිස්වා, අවොච මධුරස්සරො॥
gax:81:“‘යො ච වස්සසතං ජීවෙ, අපස්සං උදයබ්බයං।
gae:එකාහං ජීවිතං සෙය්යො, පස්සතො උදයබ්බයං॥
gax:82:“‘න ගාමධම්මො නිගමස්ස ධම්මො, න චාපියං එකකුලස්ස ධම්මො।
gae:සබ්බස්ස ලොකස්ස සදෙවකස්ස, එසෙව ධම්මො යදිදං අනිච්චතා’॥
gax:83:“සාහං සුත්වානිමා <n>සහසුත්වානිමා (ක॰)</n> ගාථා, ධම්මචක්ඛුං විසොධයිං।
gae:තතො විඤ්ඤාතසද්ධම්මා, පබ්බජිං අනගාරියං॥
gax:84:“තථා පබ්බජිතා සන්තී, යුඤ්ජන්තී ජිනසාසනෙ।
gae:න චිරෙනෙව කාලෙන, අරහත්තමපාපුණිං॥
gax:85:“ඉද්ධීසු <pb T=2.334/> ච වසී හොමි, දිබ්බාය සොතධාතුයා।
gae:පරචිත්තානි ජානාමි, සත්ථුසාසනකාරිකා॥
gax:86:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඛෙපෙත්වා ආසවෙ සබ්බෙ, විසුද්ධාසිං සුනිම්මලා॥
gax:87:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:88:“යස්සත්ථාය <pb M=2.247/> <pb P=2.567/> පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:89:“අත්ථධම්මනිරුත්තීසු, පටිභානෙ තථෙව ච।
gae:ඤාණං මෙ විමලං සුද්ධං, බුද්ධසෙට්ඨස්ස වාහසා॥
gax:90:“සඞ්කාරකූටා ආහිත්වා, සුසානා රථියාපි ච।
gae:තතො සඞ්ඝාටිකං කත්වා, ලූඛං ධාරෙමි චීවරං॥
gax:91:“ජිනො තස්මිං ගුණෙ තුට්ඨො, ලූඛචීවරධාරණෙ।
gae:ඨපෙසි එතදග්ගම්හි, පරිසාසු විනායකො॥
gax:92:“කිලෙසා <pb V=2.237/> ඣාපිතා මය්හං…පෙ॰… විහරාමි අනාසවා॥
gax:93:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:94:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=2.335/> සුදං කිසාගොතමී භික්ඛුනී ඉමා ගාථායො අභාසිත්ථාති।
cen:කිසාගොතමීථෙරියාපදානං දුතියං।
sub:3:ධම්මදින්නාථෙරීඅපදානං
gax:95:“පදුමුත්තරො නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:96:“තදාහං හංසවතියං, කුලෙ අඤ්ඤතරෙ අහුං।
gae:පරකම්මකාරී ආසිං, නිපකා සීලසංවුතා॥
gax:97:“පදුමුත්තරබුද්ධස්ස, සුජාතො අග්ගසාවකො।
gae:විහාරා අභිනික්ඛම්ම, පිණ්ඩපාතාය <n>පත්තමාදාය (ක॰)</n> ගච්ඡති॥
gax:98:“ඝටං ගහෙත්වා ගච්ඡන්තී, තදා උදකහාරිකා।
gae:තං දිස්වා අදදං පූපං, පසන්නා සෙහි පාණිභි॥
gax:99:“පටිග්ගහෙත්වා තත්ථෙව, නිසින්නො පරිභුඤ්ජි සො।
gae:තතො නෙත්වාන තං ගෙහං, අදාසිං තස්ස භොජනං॥
gax:100:“තතො <pb M=2.248/> මෙ අය්යකො තුට්ඨො, අකරී සුණිසං සකං।
gae:සස්සුයා සහ ගන්ත්වාන, සම්බුද්ධං අභිවාදයිං॥
gax:101:“තදා සො ධම්මකථිකං, භික්ඛුනිං පරිකිත්තයං।
gae:ඨපෙසි එතදග්ගම්හි, තං සුත්වා මුදිතා අහං॥
gax:102:“නිමන්තයිත්වා <pb P=2.568/> සුගතං, සසඞ්ඝං ලොකනායකං।
gae:මහාදානං දදිත්වාන, තං ඨානමභිපත්ථයිං॥
gax:103:“තතො <pb T=2.336/> මං සුගතො ආහ, ඝනනින්නාදසුස්සරො <n>ඝනනින්නාදසුස්සරෙ (ක॰)</n>।
gae:‘මමුපට්ඨානනිරතෙ, සසඞ්ඝපරිවෙසිකෙ॥
gax:104:“‘සද්ධම්මස්සවනෙ <pb V=2.238/> යුත්තෙ, ගුණවද්ධිතමානසෙ।
gae:භද්දෙ භවස්සු මුදිතා, ලච්ඡසෙ පණිධීඵලං॥
gax:105:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:106:“‘තස්ස ධම්මෙසු දායාදා, ඔරසා ධම්මනිම්මිතා।
gae:ධම්මදින්නාති නාමෙන, හෙස්සති සත්ථු සාවිකා’॥
gax:107:“තං සුත්වා මුදිතා හුත්වා, යාවජීවං මහාමුනිං।
gae:මෙත්තචිත්තා පරිචරිං, පච්චයෙහි විනායකං॥
gax:108:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:109:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:110:“උපට්ඨාකො මහෙසිස්ස, තදා ආසි නරිස්සරො।
gae:කාසිරාජා කිකී නාම, බාරාණසිපුරුත්තමෙ॥
gax:111:“ඡට්ඨා තස්සාසහං ධීතා, සුධම්මා ඉති විස්සුතා।
gae:ධම්මං සුත්වා ජිනග්ගස්ස, පබ්බජ්ජං සමරොචයිං॥
gax:112:“අනුජානි න නො තාතො, අගාරෙව තදා මයං।
gae:වීසවස්සසහස්සානි, විචරිම්හ අතන්දිතා॥
cen:තතියං භාණවාරං।
gax:113:“කොමාරිබ්රහ්මචරියං <pb T=2.337/> <pb M=2.249/>, රාජකඤ්ඤා සුඛෙධිතා।
gae:බුද්ධොපට්ඨානනිරතා, මුදිතා සත්ත ධීතරො॥
gax:114:“සමණී සමණගුත්තා ච, භික්ඛුනී භික්ඛුදායිකා।
gae:ධම්මා චෙව සුධම්මා ච, සත්තමී සඞ්ඝදායිකා॥
gax:115:“ඛෙමා උප්පලවණ්ණා ච, පටාචාරා ච කුණ්ඩලා।
gae:ගොතමී ච අහඤ්චෙව, විසාඛා හොති සත්තමී॥
gax:116:“තෙහි කම්මෙහි සුකතෙහි, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:117:“පච්ඡිමෙ <pb V=2.239/> <pb P=2.569/> ච භවෙ දානි, ගිරිබ්බජපුරුත්තමෙ।
gae:ජාතා සෙට්ඨිකුලෙ ඵීතෙ, සබ්බකාමසමිද්ධිනෙ॥
gax:118:“යදා රූපගුණූපෙතා, පඨමෙ යොබ්බනෙ ඨිතා।
gae:තදා පරකුලං ගන්ත්වා, වසිං සුඛසමප්පිතා॥
gax:119:“උපෙත්වා ලොකසරණං, සුණිත්වා ධම්මදෙසනං।
gae:අනාගාමිඵලං පත්තො, සාමිකො මෙ සුබුද්ධිමා॥
gax:120:“තදාහං අනුජානෙත්වා, පබ්බජිං අනගාරියං।
gae:න චිරෙනෙව කාලෙන, අරහත්තමපාපුණිං॥
gax:121:“තදා උපාසකො සො මං, උපගන්ත්වා අපුච්ඡථ।
gae:ගම්භීරෙ නිපුණෙ පඤ්හෙ, තෙ සබ්බෙ බ්යාකරිං අහං॥
gax:122:“ජිනො තස්මිං ගුණෙ තුට්ඨො, එතදග්ගෙ ඨපෙසි මං।
gae:‘භික්ඛුනිං ධම්මකථිකං, නාඤ්ඤං පස්සාමි එදිසිං॥
gax:123:‘ධම්මදින්නා <pb T=2.329/> යථා ධීරා, එවං ධාරෙථ භික්ඛවො’।
gae:“එවාහං පණ්ඩිතා හොමි <n>ජාතා (සී॰), නාම (ස්යා॰)</n>, නායකෙනානුකම්පිතා॥
gax:124:“පරිචිණ්ණො මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:125:“යස්සත්ථාය පබ්බජිතා, අගාරස්මානගාරියං।
bod:සො මෙ අත්ථො අනුප්පත්තො, සබ්බසංයොජනක්ඛයො॥
gax:126:“ඉද්ධීසු <pb M=2.250/> ච වසී හොමි, දිබ්බාය සොතධාතුයා।
gae:පරචිත්තානි ජානාමි, සත්ථුසාසනකාරිකා॥
gax:127:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඛෙපෙත්වා ආසවෙ සබ්බෙ, විසුද්ධාසිං සුනිම්මලා॥
gax:128:“කිලෙසා ඣාපිතා මය්හං…පෙ॰… විහරාමි අනාසවා॥
gax:129:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:130:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ධම්මදින්නා භික්ඛුනී ඉමා ගාථායො අභාසිත්ථාති।
cen:ධම්මදින්නාථෙරියාපදානං තතියං।
sub:4:සකුලාථෙරීඅපදානං
gax:131:“පදුමුත්තරො <pb T=2.339/> <pb V=2.240/> නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:132:“හිතාය සබ්බසත්තානං, සුඛාය වදතං වරො।
gae:අත්ථාය පුරිසාජඤ්ඤො, පටිපන්නො සදෙවකෙ॥
gax:133:“යසග්ගපත්තො <pb P=2.570/> සිරිමා, කිත්තිවණ්ණගතො ජිනො।
gae:පූජිතො සබ්බලොකස්ස, දිසාසබ්බාසු විස්සුතො॥
gax:134:“උත්තිණ්ණවිචිකිච්ඡො සො, වීතිවත්තකථංකථො।
gae:සම්පුණ්ණමනසඞ්කප්පො, පත්තො සම්බොධිමුත්තමං॥
gax:135:“අනුප්පන්නස්ස මග්ගස්ස, උප්පාදෙතා නරුත්තමො।
gae:අනක්ඛාතඤ්ච අක්ඛාසි, අසඤ්ජාතඤ්ච සඤ්ජනී॥
gax:136:“මග්ගඤ්ඤූ ච මග්ගවිදූ, මග්ගක්ඛායී නරාසභො।
gae:මග්ගස්ස කුසලො සත්ථා, සාරථීනං වරුත්තමො॥
gax:137:“මහාකාරුණිකො සත්ථා, ධම්මං දෙසෙසි නායකො।
gae:නිමුග්ගෙ කාමපඞ්කම්හි, සමුද්ධරති පාණිනෙ॥
gax:138:“තදාහං හංසවතියං, ජාතා ඛත්තියනන්දනා।
gae:සුරූපා සධනා චාපි, දයිතා ච සිරීමතී॥
gax:139:“ආනන්දස්ස <pb M=2.251/> මහාරඤ්ඤො, ධීතා පරමසොභණා।
gae:වෙමාතා <n>වෙමාතු (සී॰)</n> භගිනී චාපි, පදුමුත්තරනාමිනො॥
gax:140:“රාජකඤ්ඤාහි <pb T=2.340/> සහිතා, සබ්බාභරණභූසිතා।
gae:උපාගම්ම මහාවීරං, අස්සොසිං ධම්මදෙසනං॥
gax:141:“තදා හි සො ලොකගරු, භික්ඛුනිං දිබ්බචක්ඛුකං।
gae:කිත්තයං පරිසාමජ්ඣෙ <n>චතුපරිසාය මජ්ඣෙ (ස්යා॰)</n>, අග්ගට්ඨානෙ ඨපෙසි තං॥
gax:142:“සුණිත්වා තමහං හට්ඨා, දානං දත්වාන සත්ථුනො।
gae:පූජිත්වාන ච සම්බුද්ධං, දිබ්බචක්ඛුං අපත්ථයිං॥
gax:143:“තතො අවොච මං සත්ථා, ‘නන්දෙ ලච්ඡසි පත්ථිතං।
gae:පදීපධම්මදානානං, ඵලමෙතං සුනිච්ඡිතං॥
gax:144:“‘සතසහස්සිතො <pb V=2.241/> කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:145:“‘තස්ස ධම්මෙසු දායාදා, ඔරසා ධම්මනිම්මිතා।
gae:සකුලා නාම නාමෙන <n>සකුලාති ච නාමෙන (ස්යා॰)</n>, හෙස්සති සත්ථු සාවිකා’॥
gax:146:“තෙන <pb P=2.571/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:147:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:148:“පරිබ්බාජකිනී ආසිං, තදාහං එකචාරිනී।
gae:භික්ඛාය විචරිත්වාන, අලභිං තෙලමත්තකං॥
gax:149:“තෙන දීපං පදීපෙත්වා, උපට්ඨිං සබ්බසංවරිං।
gae:චෙතියං ද්විපදග්ගස්ස <n>දිපදග්ගස්ස (සී॰ ස්යා॰ පී॰)</n>, විප්පසන්නෙන චෙතසා॥
gax:150:“තෙන <pb T=2.341/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:151:“යත්ථ යත්ථූපපජ්ජාමි, තස්ස කම්මස්ස වාහසා।
gae:පජ්ජලන්ති <n>සඤ්ජලන්ති (ස්යා॰ ක॰), සංචරන්ති (පී॰)</n> මහාදීපා, තත්ථ තත්ථ ගතාය මෙ॥
gax:152:“තිරොකුට්ටං <pb M=2.252/> තිරොසෙලං, සමතිග්ගය්හ පබ්බතං।
gae:පස්සාමහං යදිච්ඡාමි, දීපදානස්සිදං ඵලං॥
gax:153:“විසුද්ධනයනා හොමි, යසසා ච ජලාමහං।
gae:සද්ධාපඤ්ඤාවතී චෙව, දීපදානස්සිදං ඵලං॥
gax:154:“පච්ඡිමෙ ච භවෙ දානි, ජාතා විප්පකුලෙ අහං।
gae:පහූතධනධඤ්ඤම්හි, මුදිතෙ රාජපූජිතෙ॥
gax:155:“අහං සබ්බඞ්ගසම්පන්නා, සබ්බාභරණභූසිතා।
gae:පුරප්පවෙසෙ සුගතං, වාතපානෙ ඨිතා අහං॥
gax:156:“දිස්වා ජලන්තං යසසා, දෙවමනුස්සසක්කතං।
gae:අනුබ්යඤ්ජනසම්පන්නං, ලක්ඛණෙහි විභූසිතං॥
gax:157:“උදග්ගචිත්තා සුමනා, පබ්බජ්ජං සමරොචයිං।
gae:න චිරෙනෙව කාලෙන, අරහත්තමපාපුණිං॥
gax:158:“ඉද්ධීසු <pb V=2.242/> ච වසී හොමි, දිබ්බාය සොතධාතුයා।
gae:පරචිත්තානි ජානාමි, සත්ථුසාසනකාරිකා॥
gax:159:“පුබ්බෙනිවාසං ජානාමි, දිබ්බචක්ඛු විසොධිතං।
gae:ඛෙපෙත්වා ආසවෙ සබ්බෙ, විසුද්ධාසිං සුනිම්මලා॥
gax:160:“පරිචිණ්ණො <pb T=2.342/> මයා සත්ථා, කතං බුද්ධස්ස සාසනං।
gae:ඔහිතො ගරුකො භාරො, භවනෙත්ති සමූහතා॥
gax:161:“යස්සත්ථාය <pb P=2.572/> පබ්බජිතා, අගාරස්මානගාරියං।
gae:සො මෙ අත්ථො අනුප්පත්තො, සබ්බසංයොජනක්ඛයො॥
gax:162:“තතො මහාකාරුණිකො, එතදග්ගෙ ඨපෙසි මං।
gae:දිබ්බචක්ඛුකානං අග්ගා, සකුලාති නරුත්තමො॥
gax:163:“කිලෙසා ඣාපිතා මය්හං…පෙ॰… විහරාමි අනාසවා॥
gax:164:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:165:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං සකුලා භික්ඛුනී ඉමා ගාථායො අභාසිත්ථාති।
cen:සකුලාථෙරියාපදානං චතුත්ථං।
sub:5:නන්දාථෙරීඅපදානං
gax:166:“පදුමුත්තරො <pb M=2.253/> නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:167:“ඔවාදකො විඤ්ඤාපකො, තාරකො සබ්බපාණිනං।
gae:දෙසනාකුසලො බුද්ධො, තාරෙසි ජනතං බහුං॥
gax:168:“අනුකම්පකො <pb T=2.343/> කාරුණිකො, හිතෙසී සබ්බපාණිනං।
gae:සම්පත්තෙ තිත්ථියෙ සබ්බෙ, පඤ්චසීලෙ පතිට්ඨපි॥
gax:169:“එවං නිරාකුලං ආසි, සුඤ්ඤතං තිත්ථියෙහි ච।
gae:විචිත්තං අරහන්තෙහි, වසීභූතෙහි තාදිභි॥
gax:170:“රතනානට්ඨපඤ්ඤාසං <pb V=2.243/>, උග්ගතොව මහාමුනි।
gae:කඤ්චනග්ඝියසඞ්කාසො, බාත්තිංසවරලක්ඛණො॥
gax:171:“වස්සසතසහස්සානි, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:172:“තදාහං හංසවතියං, ජාතා සෙට්ඨිකුලෙ අහුං।
gae:නානාරතනපජ්ජොතෙ, මහාසුඛසමප්පිතා॥
gax:173:“උපෙත්වා තං මහාවීරං, අස්සොසිං ධම්මදෙසනං।
gae:අමතං පරමස්සාදං, පරමත්ථනිවෙදකං॥
gax:174:“තදා නිමන්තයිත්වාන, සසඞ්ඝං ලොකනායකං।
gae:දත්වා තස්ස මහාදානං, පසන්නා සෙහි පාණිභි॥
gax:175:“ඣායිනීනං <pb P=2.573/> භික්ඛුනීනං, අග්ගට්ඨානමපත්ථයිං।
gae:නිපච්ච සිරසා ධීරං, සසඞ්ඝං ලොකනායකං॥
gax:176:“තදා අදන්තදමකො, තිලොකසරණො පභූ।
gae:බ්යාකාසි නරසාරථි, ‘ලච්ඡසෙ තං සුපත්ථිතං॥
gax:177:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:178:“‘තස්ස <pb T=2.344/> ධම්මෙසු දායාදා, ඔරසා ධම්මනිම්මිතා।
gae:නන්දාති නාම නාමෙන, හෙස්සති සත්ථු සාවිකා’॥
gax:179:“තං <pb M=2.254/> සුත්වා මුදිතා හුත්වා, යාවජීවං තදා ජිනං।
gae:මෙත්තචිත්තා පරිචරිං, පච්චයෙහි විනායකං॥
gax:180:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:181:“තතො චුතා යාමමගං, තතොහං තුසිතං ගතා <n>අගං (සී॰ පී॰ ක॰)</n>।
gae:තතො ච නිම්මානරතිං, වසවත්තිපුරං තතො <n>ගතා (ස්යා॰)</n>॥
gax:182:“යත්ථ යත්ථූපපජ්ජාමි, තස්ස කම්මස්ස වාහසා।
gae:තත්ථ තත්ථෙව රාජූනං, මහෙසිත්තමකාරයිං॥
gax:183:“තතො චුතා මනුස්සත්තෙ, රාජානං චක්කවත්තිනං।
gae:මණ්ඩලීනඤ්ච රාජූනං, මහෙසිත්තමකාරයිං॥
gax:184:“සම්පත්තිං <pb V=2.244/> අනුභොත්වාන, දෙවෙසු මනුජෙසු ච।
gae:සබ්බත්ථ සුඛිතා හුත්වා, නෙකකප්පෙසු සංසරිං॥
gax:185:“පච්ඡිමෙ භවෙ සම්පත්තෙ, සුරම්මෙ <n>පුරස්මිං (ස්යා॰)</n> කපිලව්හයෙ।
gae:රඤ්ඤො සුද්ධොදනස්සාහං, ධීතා ආසිං අනින්දිතා॥
gax:186:“සිරියා <n>සිරිංව (සී॰), රංසිරිව (ස්යා॰)</n> රූපිනිං දිස්වා, නන්දිතං ආසි තං කුලං।
gae:තෙන නන්දාති මෙ නාමං, සුන්දරං පවරං අහු॥
gax:187:“යුවතීනඤ්ච සබ්බාසං, කල්යාණීති ච විස්සුතා।
gae:තස්මිම්පි නගරෙ රම්මෙ, ඨපෙත්වා තං යසොධරං॥
gax:188:“ජෙට්ඨො <pb T=2.345/> භාතා තිලොකග්ගො, පච්ඡිමො <n>මජ්ඣිමො (පී॰)</n> අරහා තථා।
gae:එකාකිනී ගහට්ඨාහං, මාතරා පරිචොදිතා॥
gax:189:“‘සාකියම්හි <pb P=2.574/> කුලෙ ජාතා, පුත්තෙ බුද්ධානුජා තුවං।
gae:නන්දෙනපි විනා භූතා, අගාරෙ කිං නු අච්ඡසි॥
gax:190:“‘ජරාවසානං යොබ්බඤ්ඤං, රූපං අසුචිසම්මතං।
gae:රොගන්තමපිචාරොග්යං, ජීවිතං මරණන්තිකං॥
gax:191:“‘ඉදම්පි තෙ සුභං රූපං, සසීකන්තං මනොහරං।
gae:භූසනානං අලඞ්කාරං, සිරිසඞ්ඝාටසන්නිභං॥
gax:192:“‘පුඤ්ජිතං <pb M=2.255/> ලොකසාරංව, නයනානං රසායනං।
gae:පුඤ්ඤානං කිත්තිජනනං, උක්කාකකුලනන්දනං॥
gax:193:“‘න චිරෙනෙව කාලෙන, ජරා සමධිසෙස්සති <n>සමභිභොස්සති (සී॰ ස්යා॰), සමධිහෙස්සති (පී॰)</n>।
gae:විහාය ගෙහං කාරුඤ්ඤෙ <n>කාරුඤ්ඤෙ (සී॰ පී॰), පාරය්හිං (ස්යා॰)</n>, චර ධම්මමනින්දිතෙ’॥
gax:194:“සුත්වාහං මාතු වචනං, පබ්බජිං අනගාරියං।
gae:දෙහෙන න තු චිත්තෙන, රූපයොබ්බනලාළිතා॥
gax:195:“මහතා ච පයත්තෙන, ඣානජ්ඣෙන පරං මම।
gae:කාතුඤ්ච වදතෙ මාතා, න චාහං තත්ථ උස්සුකා॥
gax:196:“තතො මහාකාරුණිකො, දිස්වා මං කාමලාලසං <n>කමලානනං (ස්යා॰)</n>।
gae:නිබ්බින්දනත්ථං රූපස්මිං, මම චක්ඛුපථෙ ජිනො॥
gax:197:“සකෙන ආනුභාවෙන, ඉත්ථිං මාපෙසි සොභිනිං।
gae:දස්සනීයං සුරුචිරං, මමතොපි සුරූපිනිං॥
gax:198:“තමහං <pb T=2.346/> <pb V=2.245/> විම්හිතා දිස්වා, අතිවිම්හිතදෙහිනිං।
gae:චින්තයිං සඵලං මෙති, නෙත්තලාභඤ්ච මානුසං॥
gax:199:“තමහං එහි සුභගෙ, යෙනත්ථො තං වදෙහි මෙ।
gae:කුලං තෙ නාමගොත්තඤ්ච, වද මෙ යදි තෙ පියං॥
gax:200:‘න <pb P=2.575/> වඤ්චකාලො සුභගෙ <n>පඤ්හකාලො සුභණෙ (සී॰ ස්යා॰ පී॰)</n>, උච්ඡඞ්ගෙ මං නිවාසය।
gae:සීදන්තීව මමඞ්ගානි, පසුප්පය මුහුත්තකං’॥
gax:201:“තතො සීසං මමඞ්කෙ සා, කත්වා සයි සුලොචනා।
gae:තස්සා නලාටෙ පතිතා, ලුද්ධා <n>ලූතා (ස්යා॰)</n> පරමදාරුණා॥
gax:202:“සහ තස්සා නිපාතෙන, පිළකා උපපජ්ජථ।
gae:පග්ඝරිංසු පභින්නා ච, කුණපා පුබ්බලොහිතා॥
gax:203:“පභින්නං වදනඤ්චාපි, කුණපං පූතිගන්ධනං।
gae:උද්ධුමාතං විනිලඤ්ච, පුබ්බඤ්චාපි සරීරකං॥
gax:204:“සා පවෙදිතසබ්බඞ්ගී, නිස්සසන්තී මුහුං මුහුං।
gae:වෙදයන්තී සකං දුක්ඛං, කරුණං පරිදෙවයි॥
gax:205:“‘දුක්ඛෙන <pb M=2.256/> දුක්ඛිතා හොමි, ඵුසයන්ති ච වෙදනා।
gae:මහාදුක්ඛෙ නිමුග්ගම්හි, සරණං හොහි මෙ සඛී’॥
gax:206:“‘කුහිං වදනසොභං තෙ, කුහිං තෙ තුඞ්ගනාසිකා।
gae:තම්බබිම්බවරොට්ඨං තෙ, වදනං තෙ කුහිං ගතං॥
gax:207:“‘කුහිං සසීනිභං වණ්ණං, කම්බුගීවා කුහිං ගතා।
gae:දොළාලොලාව <n>දාමාමාලඤ්ච (ස්යා॰), දොලොලුල්ලාව (ක॰)</n> තෙ කණ්ණා, වෙවණ්ණං සමුපාගතා॥
gax:208:“‘මකුළඛාරකාකාරා <pb T=2.347/> <n>මකුලම්බුරූහාකාරා (සී॰), මකුළපදුමාකාරා (ස්යා॰)</n>, කලිකාව <n>කලසාව (සී॰ ස්යා॰ පී॰)</n> පයොධරා।
gae:පභින්නා පූතිකුණපා, දුට්ඨගන්ධිත්තමාගතා॥
gax:209:“‘වෙදිමජ්ඣාව සුස්සොණී <n>තනුමජ්ඣා පුථුස්සොණී (සී॰ ස්යා॰), වෙදිමජ්ඣා පුථුස්සොණී (පී॰)</n>, සූනාව නීතකිබ්බිසා।
gae:ජාතා අමෙජ්ඣභරිතා, අහො රූපමසස්සතං॥
gax:210:“‘සබ්බං සරීරසඤ්ජාතං, පූතිගන්ධං භයානකං।
gae:සුසානමිව බීභච්ඡං, රමන්තෙ යත්ථ බාලිසා’॥
gax:211:“තදා <pb P=2.576/> මහාකාරුණිකො, භාතා මෙ ලොකනායකො।
gae:දිස්වා සංවිග්ගචිත්තං මං, ඉමා ගාථා අභාසථ॥
gax:212:“‘ආතුරං <pb V=2.246/> කුණපං පූතිං, පස්ස නන්දෙ සමුස්සයං।
gae:අසුභාය චිත්තං භාවෙහි, එකග්ගං සුසමාහිතං॥
gax:213:“‘යථා ඉදං තථා එතං, යථා එතං තථා ඉදං।
gae:දුග්ගන්ධං පූතිකං වාති, බාලානං අභිනන්දිතං॥
gax:214:“‘එවමෙතං අවෙක්ඛන්තී, රත්තින්දිවමතන්දිතා।
gae:තතො සකාය පඤ්ඤාය, අභිනිබ්බිජ්ඣ දක්ඛසි’॥
gax:215:“තතොහං අතිසංවිග්ගා, සුත්වා ගාථා සුභාසිතා।
gae:තත්රට්ඨිතාවහං සන්තී, අරහත්තමපාපුණිං॥
gax:216:“යත්ථ යත්ථ නිසින්නාහං, සදා ඣානපරායනා।
gae:ජිනො තස්මිං ගුණෙ තුට්ඨො, එතදග්ගෙ ඨපෙසි මං॥
gax:217:“කිලෙසා ඣාපිතා මය්හං…පෙ॰… විහරාමි අනාසවා॥
gax:218:“ස්වාගතං <pb T=2.348/> <pb M=2.257/> වත මෙ ආසි…පෙ॰… කතං බුද්ධස්ස සාසනං॥
gax:219:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං නන්දා භික්ඛුනී ජනපදකල්යාණී ඉමා ගාථායො අභාසිත්ථාති।
cen:නන්දාථෙරියාපදානං පඤ්චමං।
sub:6:සොණාථෙරීඅපදානං
gax:220:“පදුමුත්තරො නාම ජිනො, සබ්බධම්මාන පාරගූ।
gae:ඉතො සතසහස්සම්හි, කප්පෙ උප්පජ්ජි නායකො॥
gax:221:“තදා සෙට්ඨිකුලෙ ජාතා, සුඛිතා පූජිතා පියා।
gae:උපෙත්වා තං මුනිවරං, අස්සොසිං මධුරං වචං॥
gax:222:“ආරද්ධවීරියානග්ගං, වණ්ණෙසි <n>වණ්ණෙති (ස්යා॰)</n> භික්ඛුනිං ජිනො।
gae:තං සුත්වා මුදිතා හුත්වා, කාරං කත්වාන සත්ථුනො॥
gax:223:“අභිවාදිය සම්බුද්ධං, ඨානං තං පත්ථයිං තදා।
gae:අනුමොදි මහාවීරො, ‘සිජ්ඣතං පණිධී තව॥
gax:224:“‘සතසහස්සිතො <pb V=2.247/> කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:225:“‘තස්ස <pb T=2.349/> <pb P=2.577/> ධම්මෙසු දායාදා, ඔරසා ධම්මනිම්මිතා।
gae:සොණාති නාම නාමෙන, හෙස්සති සත්ථු සාවිකා’॥
gax:226:“තං සුත්වා මුදිතා හුත්වා, යාවජීවං තදා ජිනං।
gae:මෙත්තචිත්තා පරිචරිං, පච්චයෙහි විනායකං॥
gax:227:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:228:“පච්ඡිමෙ ච භවෙ දානි, ජාතා සෙට්ඨිකුලෙ අහං।
gae:සාවත්ථියං පුරවරෙ, ඉද්ධෙ ඵීතෙ මහද්ධනෙ॥
gax:229:“යදා <pb M=2.258/> ච යොබ්බනප්පත්තා, ගන්ත්වා පතිකුලං අහං।
gae:දස පුත්තානි අජනිං, සුරූපානි විසෙසතො॥
gax:230:“සුඛෙධිතා ච තෙ සබ්බෙ, ජනනෙත්තමනොහරා।
gae:අමිත්තානම්පි රුචිතා, මම පගෙව තෙ පියා॥
gax:231:“තතො මය්හං අකාමාය, දසපුත්තපුරක්ඛතො।
gae:පබ්බජිත්ථ ස මෙ භත්තා, දෙවදෙවස්ස සාසනෙ॥
gax:232:“තදෙකිකා විචින්තෙසිං, ජීවිතෙනාලමත්ථු මෙ।
gae:චත්තාය පතිපුත්තෙහි, වුඩ්ඪාය ච වරාකියා॥
gax:233:“අහම්පි තත්ථ ගච්ඡිස්සං, සම්පත්තො යත්ථ මෙ පති।
gae:එවාහං චින්තයිත්වාන, පබ්බජිං අනගාරියං॥
gax:234:“තතො ච මං භික්ඛුනියො, එකං භික්ඛුනුපස්සයෙ।
gae:විහාය ගච්ඡුමොවාදං, තාපෙහි උදකං ඉති॥
gax:235:“තදා <pb T=2.350/> උදකමාහිත්වා, ඔකිරිත්වාන කුම්භියා।
gae:චුල්ලෙ ඨපෙත්වා ආසීනා, තතො චිත්තං සමාදහිං॥
gax:236:“ඛන්ධෙ අනිච්චතො දිස්වා, දුක්ඛතො ච අනත්තතො।
gae:ඛෙපෙත්වා ආසවෙ සබ්බෙ, අරහත්තමපාපුණිං॥
gax:237:“තදාගන්ත්වා භික්ඛුනියො, උණ්හොදකමපුච්ඡිසුං।
gae:තෙජොධාතුමධිට්ඨාය, ඛිප්පං සන්තාපයිං ජලං॥
gax:238:“විම්හිතා <pb V=2.248/> <pb P=2.578/> තා ජිනවරං, එතමත්ථමසාවයුං।
gae:තං සුත්වා මුදිතො නාථො, ඉමං ගාථං අභාසථ॥
gax:239:“‘යො ච වස්සසතං ජීවෙ, කුසීතො හීනවීරියො।
gae:එකාහං ජීවිතං සෙය්යො, වීරියමාරභතො දළ්හං’॥
gax:240:“ආරාධිතො මහාවීරො, මයා සුප්පටිපත්තියා।
gae:ආරද්ධවීරියානග්ගං, මමාහ ස මහාමුනි॥
gax:241:“කිලෙසා ඣාපිතා මය්හං…පෙ॰… විහරාමි අනාසවා॥
gax:242:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:243:“පටිසම්භිදා <pb M=2.259/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං සොණා භික්ඛුනී ඉමා ගාථායො අභාසිත්ථාති।
cen:සොණාථෙරියාපදානං ඡට්ඨං।
sub:7:භද්දකාපිලානීථෙරීඅපදානං
gax:244:“පදුමුත්තරො <pb T=2.351/> නාම ජිනො, සබ්බධම්මාන පාරගූ <n>සබ්බධම්මෙසු චක්ඛුමා (සී॰ පී॰)</n>।
gae:ඉතො සතසහස්සම්හි, කප්පෙ උප්පජ්ජි නායකො॥
gax:245:“තදාහු හංසවතියං, විදෙහො නාම නාමතො <n>නාමකො (ස්යා॰ පී॰)</n>।
gae:සෙට්ඨී පහූතරතනො, තස්ස ජායා අහොසහං॥
gax:246:“කදාචි සො නරාදිච්චං, උපෙච්ච සපරිජ්ජනො।
gae:ධම්මමස්සොසි බුද්ධස්ස, සබ්බදුක්ඛභයප්පහං <n>දුක්ඛක්ඛයාවහං (ස්යා॰)</n>॥
gax:247:“සාවකං ධුතවාදානං, අග්ගං කිත්තෙසි නායකො।
gae:සුත්වා සත්තාහිකං දානං, දත්වා බුද්ධස්ස තාදිනො॥
gax:248:“නිපච්ච සිරසා පාදෙ, තං ඨානමභිපත්ථයිං।
gae:ස හාසයන්තො පරිසං, තදා හි නරපුඞ්ගවො॥
gax:249:“සෙට්ඨිනො අනුකම්පාය, ඉමා ගාථා අභාසථ।
gae:‘ලච්ඡසෙ පත්ථිතං ඨානං, නිබ්බුතො හොහි පුත්තක॥
gax:250:“‘සතසහස්සිතො <pb V=2.249/> <pb P=2.579/> කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:251:“‘තස්ස ධම්මෙසු දායාදො, ඔරසො ධම්මනිම්මිතො।
gae:කස්සපො නාම ගොත්තෙන, හෙස්සති සත්ථු සාවකො’॥
gax:252:“තං සුත්වා මුදිතො හුත්වා, යාවජීවං තදා ජිනං।
gae:මෙත්තචිත්තො පරිචරි, පච්චයෙහි විනායකං॥
gax:253:“සාසනං <pb T=2.352/> ජොතයිත්වාන, සො මද්දිත්වා කුතිත්ථියෙ।
gae:වෙනෙය්යං විනයිත්වා ච, නිබ්බුතො සො සසාවකො॥
gax:254:“නිබ්බුතෙ <pb M=2.260/> තම්හි ලොකග්ගෙ, පූජනත්ථාය සත්ථුනො।
gae:ඤාතිමිත්තෙ සමානෙත්වා, සහ තෙහි අකාරයි॥
gax:255:“සත්තයොජනිකං ථූපං, උබ්බිද්ධං රතනාමයං।
gae:ජලන්තං සතරංසිංව, සාලරාජංව ඵුල්ලිතං॥
gax:256:“සත්තසතසහස්සානි, පාතියො <n>චාතියො (ස්යා॰)</n> තත්ථ කාරයි।
gae:නළග්ගී විය ජොතන්තී <n>ජොතන්තෙ (ස්යා॰ පී॰)</n>, රතනෙහෙව සත්තහි॥
gax:257:“ගන්ධතෙලෙන පූරෙත්වා, දීපානුජ්ජලයී තහිං।
gae:පූජනත්ථාය <n>පූජත්ථාය (සී॰ ක॰)</n> මහෙසිස්ස, සබ්බභූතානුකම්පිනො॥
gax:258:“සත්තසතසහස්සානි, පුණ්ණකුම්භානි කාරයි।
gae:රතනෙහෙව පුණ්ණානි, පූජනත්ථාය මහෙසිනො॥
gax:259:“මජ්ඣෙ අට්ඨට්ඨකුම්භීනං, උස්සිතා කඤ්චනග්ඝියො।
gae:අතිරොචන්ති වණ්ණෙන, සරදෙව දිවාකරො॥
gax:260:“චතුද්වාරෙසු සොභන්ති, තොරණා රතනාමයා।
gae:උස්සිතා ඵලකා රම්මා, සොභන්ති රතනාමයා॥
gax:261:“විරොචන්ති පරික්ඛිත්තා <n>පරික්ඛායො (ස්යා॰)</n>, අවටංසා සුනිම්මිතා।
gae:උස්සිතානි පටාකානි, රතනානි විරොචරෙ॥
gax:262:“සුරත්තං සුකතං චිත්තං, චෙතියං රතනාමයං।
gae:අතිරොචති වණ්ණෙන, සසඤ්ඣොව <n>සසජ්ඣාව (ස්යා॰ ක॰), සසඤ්ජාව (පී॰)</n> දිවාකරො॥
gax:263:“ථූපස්ස <pb T=2.353/> <pb P=2.580/> වෙදියො තිස්සො, හරිතාලෙන පූරයි।
gae:එකං මනොසිලායෙකං, අඤ්ජනෙන ච එකිකං॥
gax:264:“පූජං <pb V=2.250/> එතාදිසං රම්මං, කාරෙත්වා වරවාදිනො।
gae:අදාසි දානං සඞ්ඝස්ස, යාවජීවං යථාබලං॥
gax:265:“සහාව සෙට්ඨිනා තෙන, තානි පුඤ්ඤානි සබ්බසො।
gae:යාවජීවං කරිත්වාන, සහාව සුගතිං ගතා॥
gax:266:“සම්පත්තියොනුභොත්වාන, දෙවත්තෙ අථ මානුසෙ।
gae:ඡායා විය සරීරෙන, සහ තෙනෙව සංසරිං॥
gax:267:“එකනවුතිතො <pb M=2.261/> කප්පෙ, විපස්සී නාම නායකො।
gae:උප්පජ්ජි චාරුදස්සනො, සබ්බධම්මවිපස්සකො॥
gax:268:“තදායං බන්ධුමතියං, බ්රාහ්මණො සාධුසම්මතො।
gae:අඩ්ඪො සන්තො ගුණෙනාපි <n>සත්ථාගමෙනාසි (සී॰)</n>, ධනෙන ච සුදුග්ගතො॥
gax:269:“තදාපි තස්සාහං ආසිං, බ්රාහ්මණී සමචෙතසා।
gae:කදාචි සො දිජවරො, සඞ්ගමෙසි මහාමුනිං॥
gax:270:“නිසින්නං ජනකායම්හි, දෙසෙන්තං අමතං පදං।
gae:සුත්වා ධම්මං පමුදිතො, අදාසි එකසාටකං॥
gax:271:“ඝරමෙකෙන වත්ථෙන, ගන්ත්වානෙතං ස මබ්රවි <n>මමබ්රවි (සී॰ ස්යා॰ පී॰)</n>।
gae:‘අනුමොද මහාපුඤ්ඤං <n>මහාපඤ්ඤෙ (සී॰), මහාපුඤ්ඤෙ (ස්යා॰ ක॰)</n>, දින්නං බුද්ධස්ස සාටකං’॥
gax:272:“තදාහං අඤ්ජලිං කත්වා, අනුමොදිං සුපීණිතා <n>සුවිදිතා (ස්යා॰), සුපීතියා (ක॰)</n>।
gae:‘සුදින්නො සාටකො සාමි, බුද්ධසෙට්ඨස්ස තාදිනො’॥
gax:273:“සුඛිතො <pb T=2.354/> සජ්ජිතො හුත්වා, සංසරන්තො භවාභවෙ।
gae:බාරාණසිපුරෙ රම්මෙ, රාජා ආසි මහීපති॥
gax:274:“තදා <pb P=2.581/> තස්ස මහෙසීහං, ඉත්ථිගුම්බස්ස උත්තමා।
gae:තස්සාති දයිතා <n>තස්සාවි දුතියිකා (ස්යා॰)</n> ආසිං, පුබ්බස්නෙහෙන භත්තුනො <n>චුත්තරි (ස්යා॰ පී॰ ක॰)</n>॥
gax:275:“පිණ්ඩාය විචරන්තෙ තෙ <n>සො (සී॰ ස්යා॰ පී॰)</n>, අට්ඨ පච්චෙකනායකෙ।
gae:දිස්වා පමුදිතො හුත්වා, දත්වා පිණ්ඩං මහාරහං॥
gax:276:“පුනො නිමන්තයිත්වාන, කත්වා රතනමණ්ඩපං।
gae:කම්මාරෙහි කතං පත්තං <n>කතං ඡත්තං (සී॰), කතමට්ඨං (ස්යා॰)</n>, සොවණ්ණං වත තත්තකං॥
gax:277:“සමානෙත්වාන තෙ සබ්බෙ, තෙසං දානමදාසි සො।
gae:සොණ්ණාසනෙ පවිට්ඨානං, පසන්නො සෙහි පාණිභි॥
gax:278:“තම්පි <pb V=2.251/> දානං සහාදාසිං, කාසිරාජෙනහං තදා।
gae:පුනාහං බාරාණසියං, ජාතා කාසිකගාමකෙ॥
gax:279:“කුටුම්බිකකුලෙ <pb M=2.262/> ඵීතෙ, සුඛිතො සො සභාතුකො।
gae:ජෙට්ඨස්ස භාතුනො ජායා, අහොසිං සුපතිබ්බතා॥
gax:280:“පච්චෙකබුද්ධං දිස්වාන, කනියස්ස මම භත්තුනො <n>භත්තුකනියසො (ස්යා॰)</n>।
gae:භාගන්නං තස්ස දත්වාන, ආගතෙ තම්හි පාවදිං॥
gax:281:“නාභිනන්දිත්ථ සො දානං, තතො තස්ස අදාසහං।
gae:උඛා <n>බුද්ධා (ස්යා॰)</n> ආනිය තං අන්නං, පුනො තස්සෙව සො අදා॥
gax:282:“තදන්නං ඡඩ්ඩයිත්වාන, දුට්ඨා බුද්ධස්සහං තදා।
gae:පත්තං කලලපුණ්ණං තං, අදාසිං තස්ස තාදිනො॥
gax:283:“දානෙ <pb T=2.355/> ච ගහණෙ චෙව, අපචෙ පදුසෙපි ච।
gae:සමචිත්තමුඛං දිස්වා, තදාහං සංවිජිං භුසං॥
gax:284:“පුනො <pb P=2.582/> පත්තං ගහෙත්වාන, සොධයිත්වා සුගන්ධිනා।
gae:පසන්නචිත්තා පූරෙත්වා, සඝතං සක්කරං අදං॥
gax:285:“යත්ථ යත්ථූපපජ්ජාමි, සුරූපා හොමි දානතො।
gae:බුද්ධස්ස අපකාරෙන, දුග්ගන්ධා වදනෙන ච॥
gax:286:“පුන කස්සපවීරස්ස, නිධායන්තම්හි චෙතියෙ।
gae:සොවණ්ණං ඉට්ඨකං වරං, අදාසිං මුදිතා අහං॥
gax:287:“චතුජ්ජාතෙන ගන්ධෙන, නිචයිත්වා තමිට්ඨකං।
gae:මුත්තා දුග්ගන්ධදොසම්හා, සබ්බඞ්ගසුසමාගතා॥
gax:288:“සත්තපාතිසහස්සානි, රතනෙහෙව සත්තහි।
gae:කාරෙත්වා ඝතපූරානි, වට්ටීනි <n>වට්ටීයො (සී॰)</n> ච සහස්සසො॥
gax:289:“පක්ඛිපිත්වා පදීපෙත්වා, ඨපයිං සත්තපන්තියො।
gae:පූජනත්ථං ලොකනාථස්ස, විප්පසන්නෙන චෙතසා॥
gax:290:“තදාපි තම්හි පුඤ්ඤම්හි, භාගිනීයි විසෙසතො।
gae:පුන කාසීසු සඤ්ජාතො, සුමිත්තා ඉති විස්සුතො॥
gax:291:“තස්සාහං භරියා ආසිං, සුඛිතා සජ්ජිතා පියා।
gae:තදා පච්චෙකමුනිනො, අදාසිං ඝනවෙඨනං॥
gax:292:“තස්සාපි <pb M=2.263/> <pb V=2.252/> භාගිනී ආසිං, මොදිත්වා දානමුත්තමං।
gae:පුනාපි කාසිරට්ඨම්හි, ජාතො කොලියජාතියා॥
gax:293:“තදා <pb T=2.356/> කොලියපුත්තානං, සතෙහි සහ පඤ්චහි।
gae:පඤ්චපච්චෙකබුද්ධානං, සතානි සමුපට්ඨහි॥
gax:294:“තෙමාසං තප්පයිත්වාන <n>වාසයිත්වාන (ස්යා॰ පී॰)</n>, අදාසි ච තිචීවරෙ <n>තිචීවරං (ස්යා॰)</n>।
gae:ජායා තස්ස තදා ආසිං, පුඤ්ඤකම්මපථානුගා॥
gax:295:“තතො <pb P=2.583/> චුතො අහු රාජා, නන්දො නාම මහායසො।
gae:තස්සාපි මහෙසී ආසිං, සබ්බකාමසමිද්ධිනී॥
gax:296:“තදා රාජා භවිත්වාන, බ්රහ්මදත්තො මහීපති।
gae:පදුමවතීපුත්තානං, පච්චෙකමුනිනං තදා॥
gax:297:“සතානි පඤ්චනූනානි, යාවජීවං උපට්ඨහිං।
gae:රාජුය්යානෙ නිවාසෙත්වා, නිබ්බුතානි ච පූජයිං॥
gax:298:“චෙතියානි ච කාරෙත්වා, පබ්බජිත්වා උභො මයං।
gae:භාවෙත්වා අප්පමඤ්ඤායො, බ්රහ්මලොකං අගම්හසෙ॥
gax:299:“තතො චුතො මහාතිත්ථෙ, සුජාතො පිප්ඵලායනො।
gae:මාතා සුමනදෙවීති, කොසිගොත්තො දිජො පිතා॥
gax:300:“අහං මද්දෙ ජනපදෙ, සාකලාය පුරුත්තමෙ।
gae:කප්පිලස්ස දිජස්සාසිං, ධීතා මාතා සුචීමති॥
gax:301:“ඝනකඤ්චනබිම්බෙන, නිම්මිනිත්වාන මං පිතා।
gae:අදා කස්සපධීරස්ස, කාමෙහි වජ්ජිතස්සමං॥
gax:302:“කදාචි සො කාරුණිකො, ගන්ත්වා කම්මන්තපෙක්ඛකො।
gae:කාකාදිකෙහි ඛජ්ජන්තෙ, පාණෙ දිස්වාන සංවිජි॥
gax:303:“ඝරෙවාහං <pb T=2.357/> තිලෙ ජාතෙ, දිස්වානාතපතාපනෙ।
gae:කිමි කාකෙහි ඛජ්ජන්තෙ, සංවෙගමලභිං තදා॥
gax:304:“තදා සො පබ්බජී ධීරො, අහං තමනුපබ්බජිං।
gae:පඤ්චවස්සානි නිවසිං, පරිබ්බාජවතෙ <n>පරිබ්බාජපථෙ (ස්යා॰ පී॰)</n> අහං॥
gax:305:“යදා <pb M=2.264/> පබ්බජිතා ආසි, ගොතමී ජිනපොසිකා।
gae:තදාහං තමුපගන්ත්වා, බුද්ධෙන අනුසාසිතා॥
gax:306:“න <pb V=2.253/> චිරෙනෙව කාලෙන, අරහත්තමපාපුණිං।
gae:අහො කල්යාණමිත්තත්තං, කස්සපස්ස සිරීමතො॥
gax:307:“සුතො බුද්ධස්ස දායාදො, කස්සපො සුසමාහිතො।
gae:පුබ්බෙනිවාසං යො වෙදි, සග්ගාපායඤ්ච පස්සති॥
gax:308:“අථො <pb P=2.584/> ජාතික්ඛයං පත්තො, අභිඤ්ඤාවොසිතො මුනි।
gae:එතාහි තීහි විජ්ජාහි, තෙවිජ්ජො හොති බ්රාහ්මණො॥
gax:309:“තථෙව භද්දකාපිලානී <n>භද්දාකාපිලානී (සී॰ පී॰)</n>, තෙවිජ්ජා මච්චුහායිනී।
gae:ධාරෙති අන්තිමං දෙහං, ජිත්වා මාරං සවාහනං॥
gax:310:“දිස්වා ආදීනවං ලොකෙ, උභො පබ්බජිතා මයං।
gae:ත්යම්හ ඛීණාසවා දන්තා, සීතිභූතාම්හ නිබ්බුතා॥
gax:311:“කිලෙසා ඣාපිතා මය්හං…පෙ॰… විහරාමි අනාසවා॥
gax:312:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:313:“පටිසම්භිදා <pb T=2.358/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං භද්දකාපිලානී භික්ඛුනී ඉමා ගාථායො අභාසිත්ථාති।
cen:භද්දකාපිලානීථෙරියාපදානං සත්තමං।
sub:8:යසොධරාථෙරීඅපදානං
gax:314:එකස්මිං සමයෙ රම්මෙ, ඉද්ධෙ රාජගහෙ පුරෙ।
gae:පබ්භාරම්හි වරෙකම්හි, වසන්තෙ නරනායකෙ॥
gax:315:වසන්තියා තම්හි නගරෙ, රම්මෙ භික්ඛුනුපස්සයෙ।
gae:යසොධරාභික්ඛුනියා, එවං ආසි විතක්කිතං॥
gax:316:“සුද්ධොදනො මහාරාජා, ගොතමී ච පජාපතී।
gae:අභිඤ්ඤාතා මහාථෙරා, ථෙරියො ච මහිද්ධිකා॥
gax:317:“සන්තිං <pb M=2.265/> ගතාව ආසුං තෙ, දීපච්චීව නිරාසවා।
gae:ලොකනාථෙ ධරන්තෙව, අහම්පි ච සිවං පදං॥
gax:318:“ගමිස්සාමීති <pb V=2.254/> චින්තෙත්වා, පස්සන්තී ආයුමත්තනො।
gae:පස්සිත්වා ආයුසඞ්ඛාරං, තදහෙව ඛයං ගතං॥
gax:319:“පත්තචීවරමාදාය, නික්ඛමිත්වා සකස්සමා।
gae:පුරක්ඛතා භික්ඛුනීභි, සතෙහි සහස්සෙහි සා <n>සහ පඤ්චහි (සී॰ පී॰)</n>॥
gax:320:“මහිද්ධිකා මහාපඤ්ඤා, සම්බුද්ධං උපසඞ්කමි।
gax:සම්බුද්ධං අභිවාදෙත්වා, සත්ථුනො චක්කලක්ඛණෙ।
gae:නිසින්නා එකමන්තම්හි, ඉදං වචනමබ්රවි॥
gax:321:“‘අට්ඨසත්තතිවස්සාහං, පච්ඡිමො වත්තතෙ වයො <n>පච්ඡිමා වත්තයි වයා (ස්යා॰)</n>।
gae:පබ්භාරම්හි අනුප්පත්තා, ආරොචෙමි මහාමුනි॥
gax:322:“‘පරිපක්කො වයො මය්හං, පරිත්තං මම ජීවිතං।
gae:පහාය වො ගමිස්සාමි, කතං මෙ සරණමත්තනො॥
gax:323:“‘වයම්හි පච්ඡිමෙ කාලෙ, මරණං උපරුද්ධති।
gae:අජ්ජරත්තිං මහාවීර, පාපුණිස්සාමි නිබ්බුතිං॥
gax:324:“‘නත්ථි ජාති ජරා බ්යාධි, මරණඤ්ච මහාමුනෙ।
gae:අජරාමරණං පුරං, ගමිස්සාමි අසඞ්ඛතං॥
gax:325:“‘යාවතා පරිසා නාම, සමුපාසන්ති සත්ථුනො।
gae:අපරාධමජානන්තී <n>සචෙ මෙත්ථි (සී॰), පජානන්තී (ක॰)</n>, ඛමන්තං සම්මුඛා මුනෙ॥
gax:326:“‘සංසරිත්වා <pb T=2.359/> <pb P=2.585/> ච සංසාරෙ, ඛලිතඤ්චෙ මමං තයි।
gae:ආරොචෙමි මහාවීර, අපරාධං ඛමස්සු මෙ’॥
gax:327:“සුත්වාන වචනං තස්සා, මුනින්දො ඉදමබ්රවි।
gae:‘කිමුත්තරං තෙ වක්ඛාමි, නිබ්බානාය වජන්තියා॥
gax:328:“‘ඉද්ධිඤ්චාපි නිදස්සෙහි, මම සාසනකාරිකෙ।
gae:පරිසානඤ්ච සබ්බාසං, කඞ්ඛං ඡින්දස්සු යාවතා’॥
gax:329:“සුත්වා තං මුනිනො වාචං, භික්ඛුනී සා යසොධරා।
gae:වන්දිත්වා මුනිරාජං තං, ඉදං වචනමබ්රවි॥
gax:330:“‘යසොධරා <pb M=2.266/> අහං වීර, අගාරෙ තෙ පජාපති।
gae:සාකියම්හි කුලෙ ජාතා, ඉත්ථිඅඞ්ගෙ පතිට්ඨිතා॥
gax:331:“‘ථීනං සතසහස්සානං, නවුතීනං ඡදුත්තරි।
gae:අගාරෙ තෙ අහං වීර, පාමොක්ඛා සබ්බා ඉස්සරා॥
gax:332:“‘රූපාචාරගුණූපෙතා <pb V=2.255/>, යොබ්බනට්ඨා පියංවදා।
gae:සබ්බා මං අපචායන්ති, දෙවතා විය මානුසා॥
gax:333:“‘කඤ්ඤාසතසහස්සපමුඛා, සක්යපුත්තනිවෙසනෙ।
gae:සමානසුඛදුක්ඛතා, දෙවතා විය නන්දනෙ॥
gax:334:“‘කාමධාතුමතික්කම්ම <n>කාමධාතුමතික්කන්තා (සී॰ ස්යා॰ පී॰ ක॰)</n>, සණ්ඨිතා රූපධාතුයා।
gae:රූපෙන සදිසා නත්ථි, ඨපෙත්වා ලොකනායකං॥
gax:335:“‘සම්බුද්ධං අභිවාදෙත්වා, ඉද්ධිං දස්සෙසි සත්ථුනො।
gae:නෙකා නානාවිධාකාරා, මහාඉද්ධීපි දස්සයී <n>එවමාදීනි වත්වාන, උපතිත්වාන අම්බරං। ඉද්ධී අනෙකා දස්සෙසි, බුද්ධානුඤ්ඤා යසොධරා। (සී॰)</n>॥
gax:336:“‘චක්කවාළසමං කායං, සීසං උත්තරතො කුරු।
gae:උභො පක්ඛා දුවෙ දීපා, ජම්බුදීපං සරීරතො॥
gax:337:“‘දක්ඛිණඤ්ච සරං පිඤ්ඡං, නානාසාඛා තු පත්තකා।
gae:චන්දඤ්ච සූරියඤ්චක්ඛි, මෙරුපබ්බතතො සිඛං॥
gax:338:“‘චක්කවාලගිරිං <pb T=2.360/> තුණ්ඩං, ජම්බුරුක්ඛං සමූලකං।
gae:බීජමානා උපාගන්ත්වා, වන්දන්තී ලොකනායකං॥
gax:339:“‘හත්ථිවණ්ණං තථෙවස්සං, පබ්බතං ජලධිං තථා।
gae:චන්දිමං සූරියං මෙරුං, සක්කවණ්ණඤ්ච දස්සයි॥
gax:340:“‘යසොධරා <pb P=2.586/> අහං වීර, පාදෙ වන්දාමි චක්ඛුම।
gae:සහස්සලොකධාතූනං, ඵුල්ලපද්මෙන ඡාදයි॥
gax:341:“‘බ්රහ්මවණ්ණඤ්ච මාපෙත්වා, ධම්මං දෙසෙසි සුඤ්ඤතං।
gae:යසොධරා අහං වීර, පාදෙ වන්දාමි චක්ඛුම॥
gax:342:“‘ඉද්ධීසු ච වසී හොමි, දිබ්බාය සොතධාතුයා।
gae:චෙතොපරියඤාණස්ස, වසී හොමි මහාමුනි॥
gax:343:“‘පුබ්බෙනිවාසං <pb M=2.267/> ජානාමි, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි දානි පුනබ්භවො॥
gax:344:“‘අත්ථධම්මනිරුත්තීසු, පටිභානෙ තථෙව ච।
gae:ඤාණං මය්හං මහාවීර, උප්පන්නං තව සන්තිකෙ॥
gax:345:“‘පුබ්බානං ලොකනාථානං, සඞ්ගමං තෙ නිදස්සිතං <n>සුදස්සිතං (ස්යා॰ පී॰ ක॰)</n>।
gae:අධිකාරං බහුං මය්හං, තුය්හත්ථාය මහාමුනෙ॥
gax:346:“‘යං <pb V=2.256/> මය්හං පූරිතං කම්මං, කුසලං සරසෙ මුනෙ।
gae:තුය්හත්ථාය මහාවීර, පුඤ්ඤං උපචිතං මයා॥
gax:347:“‘අභබ්බට්ඨානෙ වජ්ජෙත්වා, වාරයිත්වා අනාචරං।
gae:තුය්හත්ථාය මහාවීර, සඤ්චත්තං ජීවිතං මයා॥
gax:348:“‘නෙකකොටිසහස්සානි <pb T=2.361/>, භරියත්ථායදාසි මං।
gae:න තත්ථ විමනා හොමි, තුය්හත්ථාය මහාමුනි॥
gax:349:“‘නෙකකොටිසහස්සානි, උපකාරායදාසි මං।
gae:න තත්ථ විමනා හොමි, තුය්හත්ථාය මහාමුනි॥
gax:350:“‘නෙකකොටිසහස්සානි, භොජනත්ථායදාසි මං।
gae:න තත්ථ විමනා හොමි, තුය්හත්ථාය මහාමුනි॥
gax:351:“‘නෙකකොටිසහස්සානි, ජීවිතානි පරිච්චජිං।
gae:භයමොක්ඛං කරිස්සන්ති, දදාමි මම ජීවිතං॥
gax:352:“‘අඞ්ගගතෙ <n>අඞ්ගෙ එවං (ක॰)</n> අලඞ්කාරෙ, වත්ථෙ නානාවිධෙ බහූ।
gae:ඉත්ථිමණ්ඩෙ න ගූහාමි, තුය්හත්ථාය මහාමුනි॥
gax:353:“‘ධනධඤ්ඤපරිච්චාගං <pb P=2.587/>, ගාමානි නිගමානි ච।
gae:ඛෙත්තං පුත්තා ච ධීතා ච, පරිච්චත්තා මහාමුනි॥
gax:354:“‘හත්ථී අස්සා ගවා චාපි, දාසියො පරිචාරිකා।
gae:තුය්හත්ථාය මහාවීර, පරිච්චත්තා අසඞ්ඛියා॥
gax:355:“‘යං මය්හං පටිමන්තෙසි <n>පතිමන්තෙසි (සී॰)</n>, දානං දස්සාමි යාචකෙ।
gae:විමනං මෙ න පස්සාමි, දදතො දානමුත්තමං॥
gax:356:“‘නානාවිධං <pb M=2.268/> බහුං දුක්ඛං, සංසාරෙ ච බහුබ්බිධෙ।
gae:තුය්හත්ථාය මහාවීර, අනුභුත්තං අසඞ්ඛියං॥
gax:357:“‘සුඛප්පත්තානුමොදාමි, න ච දුක්ඛෙසු දුම්මනා।
gae:සබ්බත්ථ තුලිතා හොමි, තුය්හත්ථාය මහාමුනි॥
gax:358:“‘අනුමග්ගෙන <pb T=2.362/> සම්බුද්ධො, යං ධම්මං අභිනීහරි।
gae:අනුභොත්වා සුඛං දුක්ඛං, පත්තො බොධිං මහාමුනි॥
gax:359:“‘බ්රහ්මදෙවඤ්ච සම්බුද්ධං, ගොතමං ලොකනායකං।
gae:අඤ්ඤෙසං ලොකනාථානං, සඞ්ගමං තෙ බහුං මයා॥
gax:360:“‘අධිකාරං <pb V=2.257/> බහුං මය්හං, තුය්හත්ථාය මහාමුනි।
gae:ගවෙසතො බුද්ධධම්මෙ, අහං තෙ පරිචාරිකා॥
gax:361:“‘කප්පෙ ච සතසහස්සෙ, චතුරො ච අසඞ්ඛියෙ।
gae:දීපඞ්කරො මහාවීරො, උප්පජ්ජි ලොකනායකො॥
gax:362:“‘පච්චන්තදෙසවිසයෙ, නිමන්තෙත්වා තථාගතං।
gae:තස්ස ආගමනං මග්ගං, සොධෙන්ති තුට්ඨමානසා॥
gax:363:“‘තෙන කාලෙන සො ආසි, සුමෙධො නාම බ්රාහ්මණො।
gae:මග්ගඤ්ච පටියාදෙසි, ආයතො <n>ආයතං (සී॰)</n> සබ්බදස්සිනො॥
gax:364:“‘තෙන කාලෙනහං ආසිං, කඤ්ඤා බ්රාහ්මණසම්භවා।
gae:සුමිත්තානාම නාමෙන, උපගච්ඡිං සමාගමං॥
gax:365:“‘අට්ඨ උප්පලහත්ථානි, පූජනත්ථාය සත්ථුනො।
gae:ආදාය ජනසංමජ්ඣෙ, අද්දසං ඉසි මුග්ගතං॥
gax:366:“‘චිරානුගතං <pb P=2.588/> දයිතං <n>චිරානුපරි ආසීනං (සී॰)</n>, අතික්කන්තං මනොහරං।
gae:දිස්වා තදා අමඤ්ඤිස්සං, සඵලං ජීවිතං මම॥
gax:367:“‘පරක්කමං තං සඵලං, අද්දසං ඉසිනො තදා।
gae:පුබ්බකම්මෙන සම්බුද්ධෙ, චිත්තඤ්චාපි පසීදි මෙ॥
gax:368:“‘භිය්යො <pb T=2.363/> චිත්තං පසාදෙසිං, ඉසෙ උග්ගතමානසෙ।
gae:දෙය්යං අඤ්ඤං න පස්සාමි, දෙමි පුප්ඵානි තෙ ඉසි॥
gax:369:“‘පඤ්චහත්ථා <pb M=2.269/> තව හොන්තු, තයො හොන්තු මමං ඉසෙ।
gae:තෙන සද්ධිං සමා හොන්තු, බොධත්ථාය තවං ඉසෙ’॥
cen:චතුත්ථං භාණවාරං।
gax:370:“ඉසි ගහෙත්වා පුප්ඵානි, ආගච්ඡන්තං මහායසං।
gae:පූජෙසි ජනසංමජ්ඣෙ, බොධත්ථාය මහාඉසි॥
gax:371:“පස්සිත්වා ජනසංමජ්ඣෙ, දීපඞ්කරො මහාමුනි।
gae:වියාකාසි මහාවීරො, ඉසි මුග්ගතමානසං॥
gax:372:“අපරිමෙය්යෙ ඉතො කප්පෙ, දීපඞ්කරො මහාමුනි।
gae:මම කම්මං වියාකාසි, උජුභාවං මහාමුනි॥
gax:373:“‘සමචිත්තා <pb V=2.258/> සමකම්මා, සමකාරී භවිස්සති।
gae:පියා හෙස්සති කම්මෙන, තුය්හත්ථාය මහාඉසි <n>මහාඉසෙ (ස්යා॰)</n>॥
gax:374:“‘සුදස්සනා සුපියා ච, මනාපා පියවාදිනී।
gae:තස්ස ධම්මෙසු දායාදා, විහරිස්සති ඉද්ධිකා॥
gax:375:“‘යථාපි භණ්ඩසාමුග්ගං, අනුරක්ඛති සාමිනො।
gae:එවං කුසලධම්මානං, අනුරක්ඛිස්සතෙ අයං॥
gax:376:“‘තස්ස තෙ <n>තස්ස තං (ස්යා॰)</n> අනුකම්පන්තී, පූරයිස්සති පාරමී।
gae:සීහොව පඤ්ජරං භෙත්වා <n>හිත්වා (ස්යා॰), හෙත්වා (පී॰)</n>, පාපුණිස්සති බොධියං’॥
gax:377:“අපරිමෙය්යෙ <pb T=2.364/> ඉතො කප්පෙ, යං මං බුද්ධො වියාකරී।
gae:තං වාචං අනුමොදෙන්තී, එවංකාරී භවිං අහං॥
gax:378:“තස්ස <pb P=2.589/> කම්මස්ස සුකතස්ස, තත්ථ චිත්තං පසාදයිං।
gae:දෙවමනුස්සකං යොනිං, අනුභොත්වා අසඞ්ඛියං॥
gax:379:“සුඛදුක්ඛෙනුභොත්වාහං, දෙවෙසු මානුසෙසු ච।
gae:පච්ඡිමෙ භවෙ සම්පත්තෙ, අජායිං සාකියෙ කුලෙ॥
gax:380:“රූපවතී භොගවතී, යසසීලවතී තතො।
gae:සබ්බඞ්ගසම්පදා හොමි, කුලෙසු අභිසක්කතා॥
gax:381:“ලාභං <pb M=2.270/> සිලොකං සක්කාරං, ලොකධම්මසමාගමං।
gae:චිත්තඤ්ච දුක්ඛිතං නත්ථි, වසාමි අකුතොභයා॥
gax:382:“වුත්තඤ්හෙතං භගවතා, රඤ්ඤො අන්තෙපුරෙ තදා।
gae:ඛත්තියානං පුරෙ වීර, උපකාරඤ්ච නිද්දිසි॥
gax:383:“උපකාරා ච යා නාරී, යා ච නාරී සුඛෙ දුඛෙ।
gae:අත්ථක්ඛායී ච යා නාරී, යා ච නාරීනුකම්පිකා॥
gax:384:“පඤ්චකොටිසතා බුද්ධා, නවකොටිසතානි ච।
gae:එතෙසං දෙවදෙවානං, මහාදානං පවත්තයිං॥
gax:385:“අධිකාරං මහා <n>සදා (පී॰) එවමුපරිපි</n> මය්හං, ධම්මරාජ සුණොහි මෙ।
gae:එකාදසකොටිසතා, බුද්ධා ද්වාදස කොටියො <n>හොන්ති ලොකග්ගනායකා (සී॰ ස්යා॰), පණ්ණාකොටිසතානි ච (පී॰)</n>॥
gax:386:“එතෙසං දෙවදෙවානං, මහාදානං පවත්තයිං।
gae:අධිකාරං මහා මය්හං, ධම්මරාජ සුණොහි මෙ॥
gax:387:“‘වීසකොටිසතා <pb T=2.365/> <pb V=2.259/> බුද්ධා, තිංසකොටිසතානි ච।
gae:එතෙසං දෙවදෙවානං, මහාදානං පවත්තයිං॥
gax:388:“‘අධිකාරං මහා මය්හං, ධම්මරාජ සුණොහි මෙ।
gae:චත්තාලීසකොටිසතා, පඤ්ඤාස කොටිසතානි ච॥
gax:389:“‘එතෙසං <pb P=2.590/> දෙවදෙවානං, මහාදානං පවත්තයිං।
gae:අධිකාරං මහා මය්හං, ධම්මරාජ සුණොහි මෙ॥
gax:390:“‘සට්ඨිකොටිසතා බුද්ධා, සත්තතිකොටිසතානි ච।
gae:එතෙසං දෙවදෙවානං, මහාදානං පවත්තයිං॥
gax:391:“‘අධිකාරං මහා මය්හං, ධම්මරාජ සුණොහි මෙ।
gae:අසීතිකොටිසතා බුද්ධා, නවුතිකොටිසතානි ච॥
gax:392:“‘එතෙසං දෙවදෙවානං, මහාදානං පවත්තයිං।
gae:අධිකාරං මහා මය්හං, ධම්මරාජ සුණොහි මෙ॥
gax:393:“‘කොටිසතසහස්සානි, හොන්ති ලොකග්ගනායකා।
gae:එතෙසං දෙවදෙවානං, මහාදානං පවත්තයිං॥
gax:394:“‘අධිකාරං <pb M=2.271/> මහා මය්හං, ධම්මරාජ සුණොහි මෙ।
gae:නවකොටිසහස්සානි, අපරෙ ලොකනායකා॥
gax:395:“‘එතෙසං දෙවදෙවානං, මහාදානං පවත්තයිං।
gae:අධිකාරං මහා මය්හං, ධම්මරාජ සුණොහි මෙ॥
gax:396:“‘කොටිසතසහස්සානි, පඤ්චාසීතිමහෙසිනං।
gae:පඤ්චාසීතිකොටිසතා, සත්තතිංසා ච කොටියො॥
gax:397:“‘එතෙසං <pb T=2.366/> දෙවදෙවානං, මහාදානං පවත්තයිං।
gae:අධිකාරං මහා මය්හං, ධම්මරාජ සුණොහි මෙ॥
gax:398:“‘පච්චෙකබුද්ධා වීතරාගා <n>ධුතරාගා (පී॰ ක॰)</n>, අට්ඨට්ඨමකකොටියො <n>අට්ඨමත්තක… (සී॰), අට්ඨමත්ථක… (ස්යා॰)</n>।
gae:අධිකාරං මහා මය්හං, ධම්මරාජ සුණොහි මෙ॥
gax:399:“‘ඛීණාසවා වීතමලා, අසඞ්ඛියා බුද්ධසාවකා।
gae:අධිකාරං මහා මය්හං, ධම්මරාජ සුණොහි මෙ॥
gax:400:“‘එවං ධම්මෙ සුචිණ්ණානං, සදා ධම්මස්ස චාරිනං।
gae:ධම්මචාරී සුඛං සෙති, අස්මිං ලොකෙ පරම්හි ච॥
gax:401:“‘ධම්මං <pb V=2.260/> චරෙ සුචරිතං, න නං දුච්චරිතං චරෙ।
gae:ධම්මචාරී සුඛං සෙති, අස්මිං ලොකෙ පරම්හි ච॥
gax:402:“‘නිබ්බින්දිත්වාන සංසාරෙ, පබ්බජිං අනගාරියං।
gae:සහස්සපරිවාරෙන, පබ්බජිත්වා අකිඤ්චනා॥
gax:403:“‘අගාරං විජහිත්වාන, පබ්බජිං අනගාරියං।
gae:අඩ්ඪමාසෙ අසම්පත්තෙ, චතුසච්චමපාපුණිං॥
gax:404:“‘චීවරං පිණ්ඩපාතඤ්ච, පච්චයං සයනාසනං।
gae:උපනෙන්ති බහූ ජනා, සාගරෙයෙව ඌමියො॥
gax:405:“‘කිලෙසා ඣාපිතා මය්හං…පෙ॰… විහරාමි අනාසවා॥
gax:406:“‘ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:407:“‘පටිසම්භිදා <pb T=2.367/> චතස්සො…පෙ॰… කතං බුද්ධස්ස සාසනං’॥
gax:408:“එවං බහුවිධං දුක්ඛං, සම්පත්තී ච බහුබ්බිධා।
gae:විසුද්ධිභාවං සම්පත්තා, ලභාමි සබ්බසම්පදා॥
gax:409:“යා <pb M=2.272/> දදාති සකත්තානං, පුඤ්ඤත්ථාය මහෙසිනො।
gae:සහායසම්පදා හොන්ති, නිබ්බානපදමසඞ්ඛතං॥
gax:410:“පරික්ඛීණං අතීතඤ්ච, පච්චුප්පන්නං අනාගතං।
gae:සබ්බකම්මං මමං ඛීණං, පාදෙ වන්දාමි චක්ඛුම”॥
bod:ඉත්ථං සුදං යසොධරා භික්ඛුනී භගවතො සම්මුඛා ඉමා ගාථායො අභාසිත්ථාති।
cen:යසොධරාථෙරියාපදානං අට්ඨමං।
sub:9:යසොධරාපමුඛදසභික්ඛුනීසහස්සඅපදානං
gax:411:“කප්පෙ <pb P=2.591/> ච සතසහස්සෙ, චතුරො ච අසඞ්ඛියෙ।
gae:දීපඞ්කරො නාම ජිනො, උප්පජ්ජි ලොකනායකො॥
gax:412:“දීපඞ්කරො මහාවීරො, වියාකාසි විනායකො।
gae:සුමෙධඤ්ච සුමිත්තඤ්ච, සමානසුඛදුක්ඛතං॥
gax:413:“සදෙවකඤ්ච <pb V=2.261/> පස්සන්තො, විචරන්තො සදෙවකං।
gae:තෙසං පකිත්තනෙ අම්හෙ, උපගම්ම සමාගමං॥
gax:414:“අම්හං <pb T=2.368/> සබ්බපති හොහි <n>සබ්බා පතී හොන්ති (පී॰)</n>, අනාගතසමාගමෙ।
gae:සබ්බාව තුය්හං භරියා, මනාපා පියවාදිකා॥
gax:415:“දානං සීලමයං සබ්බං, භාවනා ච සුභාවිතා।
gae:දීඝරත්තඤ්ච නො <n>දීඝරත්තමිදං (ස්යා॰ ක॰)</n> සබ්බං, පරිච්චත්තං මහාමුනෙ॥
gax:416:“ගන්ධං විලෙපනං මාලං, දීපඤ්ච රතනාමයං।
gae:යංකිඤ්චි පත්ථිතං සබ්බං, පරිච්චත්තං මහාමුනි॥
gax:417:“අඤ්ඤං වාපි කතං කම්මං, පරිභොගඤ්ච මානුසං।
gae:දීඝරත්තඤ්හි නො සබ්බං, පරිච්චත්තං මහාමුනි॥
gax:418:“අනෙකජාතිසංසාරං, බහුං පුඤ්ඤම්පි නො කතං।
gae:ඉස්සරමනුභොත්වාන, සංසරිත්වා භවාභවෙ॥
gax:419:“පච්ඡිමෙ <pb M=2.273/> භවෙ සම්පත්තෙ, සක්යපුත්තනිවෙසනෙ।
gae:නානාකුලූපපන්නායො, අච්ඡරා කාමවණ්ණිනී॥
gax:420:“ලාභග්ගෙන යසං පත්තා, පූජිතා සබ්බසක්කතා।
gae:ලාභියො අන්නපානානං, සදා සම්මානිතා මයං॥
gax:421:“අගාරං පජහිත්වාන, පබ්බජිම්හනගාරියං।
gae:අඩ්ඪමාසෙ අසම්පත්තෙ, සබ්බා පත්තාම්හ නිබ්බුතිං॥
gax:422:“ලාභියො අන්නපානානං, වත්ථසෙනාසනානි ච।
gae:උපෙන්ති පච්චයා සබ්බෙ, සදා සක්කතපූජිතා॥
gax:423:“කිලෙසා <pb P=2.592/> ඣාපිතා අම්හං…පෙ॰… විහරාම අනාසවා॥
gax:424:“ස්වාගතං <pb T=2.369/> වත නො ආසි…පෙ॰… කතං බුද්ධස්ස සාසනං॥
gax:425:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං යසොධරාපමුඛානි දසභික්ඛුනීසහස්සානි භගවතො සම්මුඛා ඉමා ගාථායො අභාසිත්ථාති।
cen:යසොධරාපමුඛදසභික්ඛුනීසහස්සාපදානං නවමං।
sub:10:යසොධරාපමුඛඅට්ඨාරසභික්ඛුනීසහස්සඅපදානං
gax:426:“අට්ඨාරසසහස්සානි <pb V=2.262/>, භික්ඛුනී සක්යසම්භවා।
gae:යසොධරාපමුඛානි, සම්බුද්ධං උපසඞ්කමුං॥
gax:427:“අට්ඨාරසසහස්සානි, සබ්බා හොන්ති මහිද්ධිකා।
gae:වන්දන්තී මුනිනො පාදෙ, ආරොචෙන්ති යථාබලං॥
gax:428:“‘ජාති ඛීණා ජරා බ්යාධි, මරණඤ්ච මහාමුනි।
gae:අනාසවං පදං සන්තං, අමතං යාම නායක॥
gax:429:“‘ඛලිතඤ්චෙ පුරෙ අත්ථි, සබ්බාසම්පි මහාමුනි।
gae:අපරාධමජානන්තී, ඛම අම්හං විනායක॥
gax:430:“‘ඉද්ධිඤ්චාපි නිදස්සෙථ, මම සාසනකාරිකා।
gae:පරිසානඤ්ච සබ්බාසං, කඞ්ඛං ඡින්දථ යාවතා॥
gax:431:“‘යසොධරා <pb M=2.274/> මහාවීර, මනාපා පියදස්සනා।
gae:සබ්බා <pb T=2.370/> තුය්හං මහාවීර, අගාරස්මිං පජාපති॥
gax:432:“‘ථීනං සතසහස්සානං, නවුතීනං ඡදුත්තරි।
gae:අගාරෙ තෙ මයං වීර, පාමොක්ඛා සබ්බා ඉස්සරා॥
gax:433:“‘රූපාචාරගුණූපෙතා, යොබ්බනට්ඨා පියංවදා।
gae:සබ්බා නො අපචායන්ති, දෙවතා විය මානුසා॥
gax:434:“‘අට්ඨාරසසහස්සානි, සබ්බා සාකියසම්භවා।
gae:යසොධරාසහස්සානි, පාමොක්ඛා ඉස්සරා තදා॥
gax:435:“‘කාමධාතුමතික්කම්ම <pb P=2.593/>, සණ්ඨිතා රූපධාතුයා।
gae:රූපෙන සදිසා නත්ථි, සහස්සානං මහාමුනි॥
gax:436:“‘සම්බුද්ධං අභිවාදෙත්වා, ඉද්ධිං දස්සංසු සත්ථුනො।
gae:නෙකා නානාවිධාකාරා, මහාඉද්ධීපි දස්සයුං॥
gax:437:“‘චක්කවාළසමං කායං, සීසං උත්තරතො කුරු।
gae:උභො පක්ඛා දුවෙ දීපා, ජම්බුදීපං සරීරතො॥
gax:438:“‘දක්ඛිණඤ්ච සරං පිඤ්ඡං, නානාසාඛා තු පත්තකා।
gae:චන්දඤ්ච සූරියඤ්චක්ඛි, මෙරුපබ්බතතො සිඛං॥
gax:439:“‘චක්කවාළගිරිං <pb V=2.263/> තුණ්ඩං, ජම්බුරුක්ඛං සමූලකං।
gae:බීජමානා උපාගන්ත්වා, වන්දන්තී ලොකනායකං॥
gax:440:“‘හත්ථිවණ්ණං තථෙවස්සං, පබ්බතං ජලධිං තථා।
gae:චන්දඤ්ච සූරියං මෙරුං, සක්කවණ්ණඤ්ච දස්සයුං॥
gax:441:“‘යසොධරා <pb T=2.371/> මයං වීර, පාදෙ වන්දාම චක්ඛුම।
gae:තව චිරපභාවෙන, නිප්ඵන්නා නරනායක॥
gax:442:“‘ඉද්ධීසු ච වසී හොම, දිබ්බාය සොතධාතුයා।
gae:චෙතොපරියඤාණස්ස, වසී හොම මහාමුනෙ॥
gax:443:“‘පුබ්බෙනිවාසං ජානාම, දිබ්බචක්ඛු විසොධිතං।
gae:සබ්බාසවපරික්ඛීණා, නත්ථි දානි පුනබ්භවො॥
gax:444:“‘අත්ථධම්මනිරුත්තීසු, පටිභානෙ තථෙව ච।
gae:ඤාණං අම්හං මහාවීර, උප්පන්නං තව සන්තිකෙ॥
gax:445:“‘පුබ්බානං <pb M=2.275/> ලොකනාථානං, සඞ්ගමං නො නිදස්සිතං।
gae:අධිකාරා බහූ අම්හං, තුය්හත්ථාය මහාමුනෙ॥
gax:446:“‘යං අම්හං පූරිතං කම්මං, කුසලං සරසෙ මුනෙ।
gae:තුය්හත්ථාය මහාවීර, පුඤ්ඤානුපචිතානි නො॥
gax:447:“‘අභබ්බට්ඨානෙ වජ්ජෙත්වා, වාරයිම්හ අනාචරං।
gae:තුය්හත්ථාය මහාවීර, චත්තානි ජීවිතානි නො <n>සඤ්චත්තං ජීවිතම්පි නො (ස්යා॰)</n>॥
gax:448:“‘නෙකකොටිසහස්සානි <pb P=2.594/>, භරියත්ථායදාසි නො।
gae:න තත්ථ විමනා හොම, තුය්හත්ථාය මහාමුනෙ॥
gax:449:“‘නෙකකොටිසහස්සානි, උපකාරායදාසි නො।
gae:න තත්ථ විමනා හොම, තුය්හත්ථාය මහාමුනෙ॥
gax:450:“‘නෙකකොටිසහස්සානි, භොජනත්ථායදාසි නො।
gae:න තත්ථ විමනා හොම, තුය්හත්ථාය මහාමුනෙ॥
gax:451:“‘නෙකකොටිසහස්සානි <pb T=2.372/>, ජීවිතානි චජිම්හසෙ <n>චජිම්හ නො (පී॰ ක॰)</n>।
gae:භයමොක්ඛං කරිස්සාම, ජීවිතානි චජිම්හසෙ॥
gax:452:“‘අඞ්ගගතෙ අලඞ්කාරෙ, වත්ථෙ නානාවිධෙ බහූ।
gae:ඉත්ථිභණ්ඩෙ න ගූහාම, තුය්හත්ථාය මහාමුනෙ॥
gax:453:“‘ධනධඤ්ඤපරිච්චාගං <pb V=2.264/>, ගාමානි නිගමානි ච।
gae:ඛෙත්තං පුත්තා ච ධීතා ච, පරිච්චත්තා මහාමුනෙ॥
gax:454:“‘හත්ථී අස්සා ගවා චාපි, දාසියො පරිචාරිකා।
gae:තුය්හත්ථාය මහාවීර, පරිච්චත්තං අසඞ්ඛියං॥
gax:455:“‘යං අම්හෙ පටිමන්තෙසි, දානං දස්සාම යාචකෙ।
gae:විමනං නො න පස්සාම, දදතො දානමුත්තමං॥
gax:456:“‘නානාවිධං බහුං දුක්ඛං, සංසාරෙ ච බහුබ්බිධෙ।
gae:තුය්හත්ථාය මහාවීර, අනුභුත්තං අසඞ්ඛියං॥
gax:457:“‘සුඛප්පත්තානුමොදාම, න ච දුක්ඛෙසු දුම්මනා।
gae:සබ්බත්ථ තුලිතා හොම, තුය්හත්ථාය මහාමුනෙ॥
gax:458:“‘අනුමග්ගෙන <pb M=2.276/> සම්බුද්ධො, යං ධම්මං අභිනීහරි।
gae:අනුභොත්වා සුඛං දුක්ඛං, පත්තො බොධිං මහාමුනෙ॥
gax:459:“‘බ්රහ්මදෙවඤ්ච සම්බුද්ධං, ගොතමං ලොකනායකං।
gae:අඤ්ඤෙසං ලොකනාථානං, සඞ්ගමං තෙහි නො බහූ॥
gax:460:“‘අධිකාරං බහුං අම්හෙ, තුය්හත්ථාය මහාමුනෙ।
gae:ගවෙසතො බුද්ධධම්මෙ, මයං තෙ පරිචාරිකා॥
gax:461:“‘කප්පෙ <pb T=2.373/> ච සතසහස්සෙ, චතුරො ච අසඞ්ඛියෙ।
gae:දීපඞ්කරො මහාවීරො, උප්පජ්ජි ලොකනායකො॥
gax:462:“‘පච්චන්තදෙසවිසයෙ, නිමන්තෙත්වා තථාගතං।
gae:තස්ස ආගමනං මග්ගං, සොධෙන්ති තුට්ඨමානසා॥
gax:463:“‘තෙන <pb P=2.595/> කාලෙන සො ආසි, සුමෙධො නාම බ්රාහ්මණො।
gae:මග්ගඤ්ච පටියාදෙසි, ආයතො සබ්බදස්සිනො॥
gax:464:“‘තෙන කාලෙන අහුම්හ, සබ්බා බ්රාහ්මණසම්භවා।
gae:ථලූදජානි පුප්ඵානි, ආහරිම්හ සමාගමං॥
gax:465:“‘තස්මිං සො සමයෙ බුද්ධො, දීපඞ්කරො මහායසො।
gae:වියාකාසි මහාවීරො, ඉසිමුග්ගතමානසං॥
gax:466:“‘චලතී රවතී පුථවී, සඞ්කම්පති සදෙවකෙ।
gae:තස්ස කම්මං පකිත්තෙන්තෙ, ඉසිමුග්ගතමානසං॥
gax:467:“‘දෙවකඤ්ඤා <pb V=2.265/> මනුස්සා ච, මයඤ්චාපි සදෙවකා।
gae:නානාපූජනීයං භණ්ඩං, පූජයිත්වාන පත්ථයුං॥
gax:468:“‘තෙසං බුද්ධො වියාකාසි, ජොතිදීප සනාමකො।
gae:අජ්ජ යෙ පත්ථිතා අත්ථි, තෙ භවිස්සන්ති සම්මුඛා॥
gax:469:“‘අපරිමෙය්යෙ ඉතො කප්පෙ, යං නො බුද්ධො වියාකරි।
gae:තං වාචමනුමොදෙන්තා, එවංකාරී අහුම්හ නො॥
gax:470:“‘තස්ස කම්මස්ස සුකතස්ස, තස්ස චිත්තං පසාදයුං।
gae:දෙවමානුසිකං යොනිං, අනුභොත්වා අසඞ්ඛියං॥
gax:471:“‘සුඛදුක්ඛෙනුභොත්වාන <pb T=2.374/>, දෙවෙසු මානුසෙසු ච।
gae:පච්ඡිමෙ භවෙ සම්පත්තෙ, ජාතාම්හ සාකියෙ කුලෙ॥
gax:472:“‘රූපවතී <pb M=2.277/> භොගවතී, යසසීලවතී තතො।
gae:සබ්බඞ්ගසම්පදා හොම, කුලෙසු අභිසක්කතා॥
gax:473:“‘ලාභං සිලොකං සක්කාරං, ලොකධම්මසමාගමං।
gae:චිත්තඤ්ච දුක්ඛිතං නත්ථි, වසාම අකුතොභයා॥
gax:474:“‘වුත්තඤ්හෙතං භගවතා, රඤ්ඤො අන්තෙපුරෙ තදා।
gae:ඛත්තියානං පුරෙ වීර <n>තාසං (ස්යා॰)</n>, උපකාරඤ්ච නිද්දිසි॥
gax:475:“‘උපකාරා ච යා නාරී, යා ච නාරී සුඛෙ දුඛෙ।
gae:අත්ථක්ඛායී ච යා නාරී, යා ච නාරීනුකම්පිකා॥
gax:476:“‘ධම්මං <pb P=2.596/> චරෙ සුචරිතං, න නං දුච්චරිතං චරෙ।
gae:ධම්මචාරී සුඛං සෙති, අස්මිං ලොකෙ පරම්හි ච॥
gax:477:“‘අගාරං විජහිත්වාන, පබ්බජිම්හනගාරියං।
gae:අඩ්ඪමාසෙ අසම්පත්තෙ, චතුසච්චං ඵුසිම්හ නො॥
gax:478:“‘චීවරං පිණ්ඩපාතඤ්ච, පච්චයං සයනාසනං।
gae:උපනෙන්ති බහූ අම්හෙ, සාගරස්සෙව ඌමියො॥
gax:479:“‘කිලෙසා ඣාපිතා අම්හං <n>මය්හං (ස්යා॰), අම්හාකං (ක॰)</n>, භවා සබ්බෙ සමූහතා।
gae:නාගීව බන්ධනං ඡෙත්වා, විහරාම අනාසවා॥
gax:480:“‘ස්වාගතං වත නො ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:481:“‘පටිසම්භිදා <pb T=2.375/> <pb V=2.266/> චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං’॥
gax:482:“එවං බහුවිධං දුක්ඛං, සම්පත්තී ච බහුබ්බිධා।
gae:විසුද්ධභාවං සම්පත්තා, ලභාම සබ්බසම්පදා॥
gax:483:“යා දදන්ති සකත්තානං, පුඤ්ඤත්ථාය මහෙසිනො।
gae:සහායසම්පදා හොන්ති, නිබ්බානපදමසඞ්ඛතං॥
gax:484:“පරික්ඛීණං අතීතඤ්ච, පච්චුප්පන්නං අනාගතං।
gae:සබ්බකම්මම්පි නො ඛීණං, පාදෙ වන්දාම චක්ඛුම॥
gax:485:“නිබ්බානාය <pb M=2.278/> වදන්තීනං, කිං වො වක්ඛාම උත්තරි।
gae:සන්තසඞ්ඛතදොසඤ්හි, පප්පොථ <n>සන්තසඞ්ඛතදොසො යො, පජ්ජොතං (ස්යා॰ පී॰ ක॰)</n> අමතං පදං”॥
bod:ඉත්ථං සුදං යසොධරාපමුඛානි අට්ඨාරසභික්ඛුනීසහස්සානි භගවතො සම්මුඛා ඉමා ගාථායො අභාසිත්ථාති।
cen:යසොධරාපමුඛඅට්ඨාරසභික්ඛුනීසහස්සාපදානං දසමං।
cen:කුණ්ඩලකෙසීවග්ගො තතියො।
bod:තස්සුද්දානං –
gax:කුණ්ඩලා ගොතමී චෙව, ධම්මදින්නා ච සකුලා।
gae:වරනන්දා ච සොණා ච, කාපිලානී යසොධරා॥
gax:දසසහස්සභික්ඛුනී, අට්ඨාරසසහස්සකා।
gae:ගාථාසතානි චත්තාරි, ඡ ච සත්තතිමෙව ච <n>අට්ඨසත්තතිමෙව ච (ස්යා॰)</n>॥
