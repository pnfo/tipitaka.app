cha:3:තිකනිපාතො
sub:1:අපරාසාමාථෙරීගාථා
gax:39:“පණ්ණවීසතිවස්සානි <pb M=.384/>, යතො පබ්බජිතාය මෙ।
gae:නාභිජානාමි චිත්තස්ස, සමං ලද්ධං කුදාචනං॥
gax:40:“අලද්ධා චෙතසො සන්තිං, චිත්තෙ අවසවත්තිනී।
gae:තතො සංවෙගමාපාදිං, සරිත්වා ජිනසාසනං॥
gax:41:“බහූහි දුක්ඛධම්මෙහි, අප්පමාදරතාය මෙ।
gax:තණ්හක්ඛයො අනුප්පත්තො, කතං බුද්ධස්ස සාසනං।
gae:අජ්ජ <pb P=.128/> මෙ සත්තමී රත්ති, යතො තණ්හා විසොසිතා”ති॥
cen:… අපරා සාමා ථෙරී…।
sub:2:උත්තමාථෙරීගාථා
gax:42:“චතුක්ඛත්තුං <pb T=.449/> පඤ්චක්ඛත්තුං, විහාරා උපනික්ඛමිං।
gae:අලද්ධා චෙතසො සන්තිං, චිත්තෙ අවසවත්තිනී॥
gax:43:“සා <pb V=.311/> භික්ඛුනිං උපගච්ඡිං, යා මෙ සද්ධායිකා අහු।
gae:සා මෙ ධම්මමදෙසෙසි, ඛන්ධායතනධාතුයො॥
gax:44:“තස්සා ධම්මං සුණිත්වාන, යථා මං අනුසාසි සා।
gax:සත්තාහං එකපල්ලඞ්කෙන, නිසීදිං පීතිසුඛසමප්පිතා <n>නිසීදිං සුඛසමප්පිතා (සී॰)</n>।
gae:අට්ඨමියා පාදෙ පසාරෙසිං, තමොඛන්ධං පදාලියා”ති॥
cen:… උත්තමා ථෙරී…।
sub:3:අපරාඋත්තමාථෙරීගාථා
gax:45:“යෙ ඉමෙ සත්ත බොජ්ඣඞ්ගා, මග්ගා නිබ්බානපත්තියා।
gae:භාවිතා තෙ මයා සබ්බෙ, යථා බුද්ධෙන දෙසිතා॥
gax:46:“සුඤ්ඤතස්සානිමිත්තස්ස, ලාභිනීහං යදිච්ඡකං।
gae:ඔරසා ධීතා බුද්ධස්ස, නිබ්බානාභිරතා සදා॥
gax:47:“සබ්බෙ <pb M=.385/> කාමා සමුච්ඡින්නා, යෙ දිබ්බා යෙ ච මානුසා।
gae:වික්ඛීණො ජාතිසංසාරො, නත්ථි දානි පුනබ්භවො”ති॥
cen:… අපරා උත්තමා ථෙරී…।
sub:4:දන්තිකාථෙරීගාථා
gax:48:“දිවාවිහාරා නික්ඛම්ම, ගිජ්ඣකූටම්හි පබ්බතෙ।
gae:නාගං ඔගාහමුත්තිණ්ණං, නදීතීරම්හි අද්දසං॥
gax:49:“පුරිසො අඞ්කුසමාදාය, ‘දෙහි පාද’න්ති යාචති।
gae:නාගො පසාරයී පාදං, පුරිසො නාගමාරුහි॥
gax:50:“දිස්වා <pb T=.450/> අදන්තං දමිතං, මනුස්සානං වසං ගතං।
gae:තතො චිත්තං සමාධෙසිං, ඛලු තාය වනං ගතා”ති॥
cen:… දන්තිකා ථෙරී…।
sub:5:උබ්බිරිථෙරීගාථා
gax:51:“අම්ම ජීවාති වනම්හි කන්දසි, අත්තානං අධිගච්ඡ උබ්බිරි।
gax:චුල්ලාසීතිසහස්සානි <n>චූළාසීතිසහස්සානි (සී॰)</n>, සබ්බා ජීවසනාමිකා।
gae:එතම්හාළාහනෙ දඩ්ඪා, තාසං කමනුසොචසි॥
gax:52:“අබ්බහී <pb V=.312/> <pb P=.129/> <n>අබ්බුතී (ස්යා॰), අබ්බුළ්හං (ක॰)</n> වත මෙ සල්ලං, දුද්දසං හදයස්සිතං <n>හදයනිස්සිතං (සී॰ ස්යා॰)</n>।
gae:යං මෙ සොකපරෙතාය, ධීතුසොකං බ්යපානුදි॥
gax:53:“සාජ්ජ අබ්බූළ්හසල්ලාහං, නිච්ඡාතා පරිනිබ්බුතා।
gae:බුද්ධං ධම්මඤ්ච සඞ්ඝඤ්ච, උපෙමි සරණං මුනි”න්ති॥
cen:… උබ්බිරී ථෙරී…।
sub:6:සුක්කාථෙරීගාථා
gax:54:“කිංමෙ කතා රාජගහෙ මනුස්සා, මධුං පීතාව <n>මධුපීතාව (සී॰)</n> අච්ඡරෙ।
gae:යෙ සුක්කං න උපාසන්ති, දෙසෙන්තිං බුද්ධසාසනං॥
gax:55:“තඤ්ච අප්පටිවානීයං, අසෙචනකමොජවං।
gae:පිවන්ති මඤ්ඤෙ සප්පඤ්ඤා, වලාහකමිවද්ධගූ॥
gax:56:“සුක්කා <pb M=.386/> සුක්කෙහි ධම්මෙහි, වීතරාගා සමාහිතා।
gae:ධාරෙති අන්තිමං දෙහං, ජෙත්වා මාරං සවාහන”න්ති॥
cen:… සුක්කා ථෙරී…।
sub:7:සෙලාථෙරීගාථා
gax:57:“නත්ථි නිස්සරණං ලොකෙ, කිං විවෙකෙන කාහසි।
gae:භුඤ්ජාහි <pb T=.451/> කාමරතියො, මාහු පච්ඡානුතාපිනී”॥
gax:58:“සත්තිසූලූපමා කාමා, ඛන්ධාසං අධිකුට්ටනා।
gae:යං ත්වං ‘කාමරතිං’ බ්රූසි, ‘අරතී’ දානි සා මම॥
gax:59:“සබ්බත්ථ විහතා නන්දී <n>නන්දි (සී॰ ස්යා॰)</n>, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තකා”ති॥
cen:… සෙලා ථෙරී…।
sub:8:සොමාථෙරීගාථා
gax:60:“යං තං ඉසීහි පත්තබ්බං, ඨානං දුරභිසම්භවං।
gae:න තං ද්වඞ්ගුලපඤ්ඤාය, සක්කා පප්පොතුමිත්ථියා”॥
gax:61:“ඉත්ථිභාවො නො කිං කයිරා, චිත්තම්හි සුසමාහිතෙ।
gae:ඤාණම්හි වත්තමානම්හි, සම්මා ධම්මං විපස්සතො॥
gax:62:“සබ්බත්ථ <pb V=.313/> <pb P=.130/> විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තකා”ති॥
cen:… සොමා ථෙරී…।
cen:තිකනිපාතො නිට්ඨිතො।
