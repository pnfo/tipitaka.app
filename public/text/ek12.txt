cha:12:පදුමුත්තරබුද්ධවංසො
gax:1:නාරදස්ස <pb V=2.329/> <pb P=.35/> අපරෙන, සම්බුද්ධො ද්විපදුත්තමො।
gae:පදුමුත්තරො නාම ජිනො, අක්ඛොභො සාගරූපමො॥
gax:2:මණ්ඩකප්පොව සො ආසි, යම්හි බුද්ධො අජායථ।
gae:උස්සන්නකුසලා ජනතා, තම්හි කප්පෙ අජායථ॥
gax:3:පදුමුත්තරස්ස භගවතො, පඨමෙ ධම්මදෙසනෙ।
gae:කොටිසතසහස්සානං, ධම්මාභිසමයො අහු॥
gax:4:තතො පරම්පි වස්සන්තෙ, තප්පයන්තෙ ච පාණිනෙ।
gae:සත්තතිංසසතසහස්සානං, දුතියාභිසමයො අහු॥
gax:5:යම්හි <pb M=2.344/> කාලෙ මහාවීරො, ආනන්දං උපසඞ්කමි।
gae:පිතුසන්තිකං උපගන්ත්වා, ආහනී අමතදුන්දුභිං॥
gax:6:ආහතෙ අමතභෙරිම්හි, වස්සන්තෙ ධම්මවුට්ඨියා।
gae:පඤ්ඤාසසතසහස්සානං, තතියාභිසමයො අහු॥
gax:7:ඔවාදකො <pb T=2.477/> විඤ්ඤාපකො, තාරකො සබ්බපාණිනං।
gae:දෙසනාකුසලො බුද්ධො, තාරෙසි ජනතං බහුං॥
gax:8:සන්නිපාතා තයො ආසුං, පදුමුත්තරස්ස සත්ථුනො।
gae:කොටිසතසහස්සානං, පඨමො ආසි සමාගමො॥
gax:9:යදා බුද්ධො අසමසමො, වසි වෙභාරපබ්බතෙ।
gae:නවුතිකොටිසහස්සානං, දුතියො ආසි සමාගමො॥
gax:10:පුන චාරිකං පක්කන්තෙ, ගාමනිගමරට්ඨතො।
gae:අසීතිකොටිසහස්සානං, තතියො ආසි සමාගමො॥
gax:11:අහං තෙන සමයෙන, ජටිලො නාම රට්ඨිකො।
gae:සම්බුද්ධප්පමුඛං සඞ්ඝං, සභත්තං දුස්සමදාසහං॥
gax:12:සොපි මං බුද්ධො බ්යාකාසි, සඞ්ඝමජ්ඣෙ නිසීදිය।
gae:“සතසහස්සිතො කප්පෙ, අයං බුද්ධො භවිස්සති॥
gax:13:“පධානං <pb V=2.330/> පදහිත්වාන…පෙ॰… <pb T=2.478/> හෙස්සාම සම්මුඛා ඉමං”॥
gax:14:තස්සාපි වචනං සුත්වා, උත්තරිං වතමධිට්ඨහිං।
gae:අකාසිං උග්ගදළ්හං ධිතිං, දසපාරමිපූරියා॥
gax:15:බ්යාහතා තිත්ථියා සබ්බෙ, විමනා දුම්මනා තදා।
gae:න තෙසං කෙචි පරිචරන්ති, රට්ඨතො නිච්ඡුභන්ති තෙ॥
gax:16:සබ්බෙ <pb P=.36/> තත්ථ සමාගන්ත්වා, උපගච්ඡුං බුද්ධසන්තිකෙ।
gae:තුවං නාථො මහාවීර, සරණං හොහි චක්ඛුම॥
gax:17:අනුකම්පකො කාරුණිකො, හිතෙසී සබ්බපාණිනං।
gae:සම්පත්තෙ තිත්ථියෙ සබ්බෙ, පඤ්චසීලෙ පතිට්ඨපි॥
gax:18:එවං නිරාකුලං ආසි, සුඤ්ඤතං තිත්ථියෙහි තං।
gae:විචිත්තං අරහන්තෙහි, වසීභූතෙහි තාදිහි॥
gax:19:නගරං <pb M=2.345/> හංසවතී නාම, ආනන්දො නාම ඛත්තියො।
gae:සුජාතා නාම ජනිකා, පදුමුත්තරස්ස සත්ථුනො॥
gax:20:දසවස්සසහස්සානි, අගාරං අජ්ඣ සො වසි।
gae:නරවාහනො යසො වසවත්තී <n>නාරිවාහනො යසවතී (ස්යා॰ කං॰)</n>, තයො පාසාදමුත්තමා॥
gax:21:තිචත්තාරීසසහස්සානි, නාරියො සමලඞ්කතා।
gae:වසුදත්තා නාම නාරී, උත්තමො නාම අත්රජො॥
gax:22:නිමිත්තෙ චතුරො දිස්වා, පාසාදෙනාභිනික්ඛමි।
gae:සත්තාහං පධානචාරං, අචරී පුරිසුත්තමො॥
gax:23:බ්රහ්මුනා <pb T=2.480/> යාචිතො සන්තො, පදුමුත්තරො විනායකො।
gae:වත්ති චක්කං මහාවීරො, මිථිලුය්යානමුත්තමෙ॥
gax:24:දෙවලො ච සුජාතො ච, අහෙසුං අග්ගසාවකා।
gae:සුමනො නාමුපට්ඨාකො, පදුමුත්තරස්ස මහෙසිනො॥
gax:25:අමිතා ච අසමා ච, අහෙසුං අග්ගසාවිකා।
gae:බොධි තස්ස භගවතො, සලලොති පවුච්චති॥
gax:26:විතිණ්ණො චෙව <n>අමිතො චෙව (ස්යා॰)</n> තිස්සො ච, අහෙසුං අග්ගුපට්ඨකා।
gae:හට්ඨා චෙව විචිත්තා ච, අහෙසුං අග්ගුපට්ඨිකා॥
gax:27:අට්ඨපණ්ණාසරතනං, අච්චුග්ගතො මහාමුනි।
gae:කඤ්චනග්ඝියසඞ්කාසො, ද්වත්තිංසවරලක්ඛණො॥
gax:28:කුට්ටා <pb V=2.331/> කවාටා භිත්තී ච, රුක්ඛා නගසිලුච්චයා।
gae:න තස්සාවරණං අත්ථි, සමන්තා ද්වාදසයොජනෙ॥
gax:29:වස්සසතසහස්සානි, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:30:සන්තාරෙත්වා බහුජනං, ඡින්දිත්වා සබ්බසංසයං।
gae:ජලිත්වා අග්ගික්ඛන්ධොව නිබ්බුතො සො සසාවකො॥
gax:31:පදුමුත්තරො ජිනො බුද්ධො, නන්දාරාමම්හි නිබ්බුතො।
gae:තත්ථෙවස්ස ථූපවරො, ද්වාදසුබ්බෙධයොජනොති॥
cen:පදුමුත්තරස්ස භගවතො වංසො දසමො।
