cha:2:උබ්බරිවග්ගො
sub:1:සංසාරමොචකපෙතිවත්ථු
gax:95:“නග්ගා <pb M=.138/> <pb V=.101/> <pb P=.15/> දුබ්බණ්ණරූපාසි, කිසා ධමනිසන්ථතා।
gae:උප්ඵාසුලිකෙ <n>උප්පාසුළිකෙ (ක॰)</n> කිසිකෙ, කා නු ත්වං ඉධ තිට්ඨසී”ති॥
gax:96:“අහං භදන්තෙ පෙතීම්හි, දුග්ගතා යමලොකිකා।
gae:පාපකම්මං කරිත්වාන, පෙතලොකං ඉතො ගතා”ති॥
gax:97:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පෙතලොකං ඉතො ගතා”ති॥
gax:98:“අනුකම්පකා මය්හං නාහෙසුං භන්තෙ, පිතා ච මාතා අථවාපි ඤාතකා।
gae:යෙ මං නියොජෙය්යුං දදාහි දානං, පසන්නචිත්තා සමණබ්රාහ්මණානං॥
gax:99:“ඉතො අහං වස්සසතානි පඤ්ච, යං එවරූපා විචරාමි නග්ගා।
gae:ඛුදාය <pb T=.171/> තණ්හාය ච ඛජ්ජමානා, පාපස්ස කම්මස්ස ඵලං මමෙදං॥
gax:100:“වන්දාමි තං අය්ය පසන්නචිත්තා, අනුකම්ප මං වීර මහානුභාව।
gae:දත්වා ච මෙ ආදිස යං හි කිඤ්චි, මොචෙහි මං දුග්ගතියා භදන්තෙ”ති॥
gax:101:සාධූති සො පටිස්සුත්වා, සාරිපුත්තොනුකම්පකො।
gax:භික්ඛූනං ආලොපං දත්වා, පාණිමත්තඤ්ච චොළකං।
gae:ථාලකස්ස ච පානීයං, තස්සා දක්ඛිණමාදිසි॥
gax:102:සමනන්තරානුද්දිට්ඨෙ, විපාකො උදපජ්ජථ।
gae:භොජනච්ඡාදනපානීයං, දක්ඛිණාය ඉදං ඵලං॥
gax:103:තතො <pb M=.139/> <pb P=.16/> සුද්ධා සුචිවසනා, කාසිකුත්තමධාරිනී।
gae:විචිත්තවත්ථාභරණා, සාරිපුත්තං උපසඞ්කමි॥
gax:104:“අභික්කන්තෙන වණ්ණෙන, යා ත්වං තිට්ඨසි දෙවතෙ।
gae:ඔභාසෙන්තී දිසා සබ්බා, ඔසධී විය තාරකා॥
gax:105:“කෙන තෙතාදිසො වණ්ණො, කෙන තෙ ඉධ මිජ්ඣති।
gae:උප්පජ්ජන්ති ච තෙ භොගා, යෙ කෙචි මනසො පියා॥
gax:106:“පුච්ඡාමි <pb V=.102/> තං දෙවි මහානුභාවෙ, මනුස්සභූතා කිමකාසි පුඤ්ඤං।
gae:කෙනාසි එවං ජලිතානුභාවා, වණ්ණො <pb T=.172/> ච තෙ සබ්බදිසා පභාසතී”ති॥
gax:107:“උප්පණ්ඩුකිං කිසං ඡාතං, නග්ගං සම්පතිතච්ඡවිං <n>ආපතිතච්ඡවිං (සී॰)</n>।
gae:මුනි කාරුණිකො ලොකෙ, තං මං අද්දක්ඛි දුග්ගතං॥
gax:108:“භික්ඛූනං ආලොපං දත්වා, පාණිමත්තඤ්ච චොළකං।
gae:ථාලකස්ස ච පානීයං, මම දක්ඛිණමාදිසි॥
gax:109:“ආලොපස්ස ඵලං පස්ස, භත්තං වස්සසතං දස।
gae:භුඤ්ජාමි කාමකාමිනී, අනෙකරසබ්යඤ්ජනං॥
gax:110:“පාණිමත්තස්ස චොළස්ස, විපාකං පස්ස යාදිසං।
gae:යාවතා නන්දරාජස්ස, විජිතස්මිං පටිච්ඡදා॥
gax:111:“තතො බහුතරා භන්තෙ, වත්ථානච්ඡාදනානි මෙ।
gae:කොසෙය්යකම්බලීයානි, ඛොමකප්පාසිකානි ච॥
gax:112:“විපුලා ච මහග්ඝා ච, තෙපාකාසෙවලම්බරෙ।
gae:සාහං තං පරිදහාමි, යං යං හි මනසො පියං॥
gax:113:“ථාලකස්ස ච පානීයං, විපාකං පස්ස යාදිසං।
gae:ගම්භීරා චතුරස්සා ච, පොක්ඛරඤ්ඤො සුනිම්මිතා॥
gax:114:“සෙතොදකා සුප්පතිත්ථා, සීතා අප්පටිගන්ධියා।
gae:පදුමුප්පලසඤ්ඡන්නා, වාරිකිඤ්ජක්ඛපූරිතා॥
gax:115:“සාහං <pb M=.140/> රමාමි කීළාමි, මොදාමි අකුතොභයා।
gae:මුනිං කාරුණිකං ලොකෙ, භන්තෙ වන්දිතුමාගතා”ති॥
cen:සංසාරමොචකපෙතිවත්ථු පඨමං।
sub:2:සාරිපුත්තත්ථෙරමාතුපෙතිවත්ථු
gax:116:“නග්ගා <pb T=.173/> <pb P=.17/> දුබ්බණ්ණරූපාසි, කිසා ධමනිසන්ථතා।
gae:උප්ඵාසුලිකෙ කිසිකෙ, කා නු ත්වං ඉධ තිට්ඨසි”॥
gax:117:“අහං <pb P=.18/> තෙ සකියා මාතා, පුබ්බෙ අඤ්ඤාසු ජාතීසු।
gae:උපපන්නා පෙත්තිවිසයං, ඛුප්පිපාසසමප්පිතා॥
gax:118:“ඡඩ්ඩිතං <pb V=.103/> ඛිපිතං ඛෙළං, සිඞ්ඝාණිකං සිලෙසුමං।
gae:වසඤ්ච ඩය්හමානානං, විජාතානඤ්ච ලොහිතං॥
gax:119:“වණිකානඤ්ච යං ඝාන-සීසච්ඡින්නාන ලොහිතං।
gae:ඛුදාපරෙතා භුඤ්ජාමි, ඉත්ථිපුරිසනිස්සිතං॥
gax:120:“පුබ්බලොහිතං භක්ඛාමි <n>පුබ්බලොහිතභක්ඛාස්මි (සී॰)</n>, පසූනං මානුසාන ච।
gae:අලෙණා අනගාරා ච, නීලමඤ්චපරායණා॥
gax:121:“දෙහි පුත්තක මෙ දානං, දත්වා අන්වාදිසාහි මෙ।
gae:අප්පෙව නාම මුච්චෙය්යං, පුබ්බලොහිතභොජනා”ති॥
gax:122:මාතුයා වචනං සුත්වා, උපතිස්සොනුකම්පකො।
gae:ආමන්තයි මොග්ගල්ලානං, අනුරුද්ධඤ්ච කප්පිනං॥
gax:123:චතස්සො කුටියො කත්වා, සඞ්ඝෙ චාතුද්දිසෙ අදා।
gae:කුටියො අන්නපානඤ්ච, මාතු දක්ඛිණමාදිසී॥
gax:124:සමනන්තරානුද්දිට්ඨෙ, විපාකො උදපජ්ජථ।
gae:භොජනං පානීයං වත්ථං, දක්ඛිණාය ඉදං ඵලං॥
gax:125:තතො සුද්ධා සුචිවසනා, කාසිකුත්තමධාරිනී।
gae:විචිත්තවත්ථාභරණා, කොලිතං උපසඞ්කමි॥
gax:126:“අභික්කන්තෙන <pb T=.174/> <pb M=.141/> වණ්ණෙන, යා ත්වං තිට්ඨසි දෙවතෙ।
gae:ඔභාසෙන්තී දිසා සබ්බා, ඔසධී විය තාරකා॥
gax:127:“කෙන තෙතාදිසො වණ්ණො, කෙන තෙ ඉධ මිජ්ඣති।
gae:උප්පජ්ජන්ති ච තෙ භොගා, යෙ කෙචි මනසො පියා॥
gax:128:“පුච්ඡාමි තං දෙවි මහානුභාවෙ, මනුස්සභූතා කිමකාසි පුඤ්ඤං।
gae:කෙනාසි එවං ජලිතානුභාවා, වණ්ණො ච තෙ සබ්බදිසා පභාසතී”ති॥
gax:129:“සාරිපුත්තස්සාහං මාතා, පුබ්බෙ අඤ්ඤාසු ජාතීසු।
gae:උපපන්නා පෙත්තිවිසයං, ඛුප්පිපාසසමප්පිතා॥
gax:130:“ඡඩ්ඩිතං ඛිපිතං ඛෙළං, සිඞ්ඝාණිකං සිලෙසුමං।
gae:වසඤ්ච ඩය්හමානානං, විජාතානඤ්ච ලොහිතං॥
gax:131:“වණිකානඤ්ච යං ඝාන-සීසච්ඡින්නාන ලොහිතං।
gae:ඛුදාපරෙතා භුඤ්ජාමි, ඉත්ථිපුරිසනිස්සිතං॥
gax:132:“පුබ්බලොහිතං භක්ඛිස්සං, පසූනං මානුසාන ච।
gae:අලෙණා අනගාරා ච, නීලමඤ්චපරායණා॥
gax:133:“සාරිපුත්තස්ස <pb V=.104/> <pb P=.19/> දානෙන, මොදාමි අකුතොභයා।
gae:මුනිං කාරුණිකං ලොකෙ, භන්තෙ වන්දිතුමාගතා”ති॥
cen:සාරිපුත්තත්ථෙරස්ස මාතුපෙතිවත්ථු දුතියං।
sub:3:මත්තාපෙතිවත්ථු
gax:134:“නග්ගා දුබ්බණ්ණරූපාසි, කිසා ධමනිසන්ථතා।
gae:උප්ඵාසුලිකෙ <pb T=.175/> කිසිකෙ, කා නු ත්වං ඉධ තිට්ඨසී”ති॥
gax:135:“අහං මත්තා තුවං තිස්සා, සපත්තී තෙ පුරෙ අහුං।
gae:පාපකම්මං කරිත්වාන, පෙතලොකං ඉතො ගතා”ති॥
gax:136:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පෙතලොකං ඉතො ගතා”ති॥
gax:137:“චණ්ඩී <pb M=.142/> <pb P=.20/> ච ඵරුසා චාසිං, ඉස්සුකී මච්ඡරී සඨා <n>සඨී (සී॰)</n>।
gae:තාහං දුරුත්තං වත්වාන, පෙතලොකං ඉතො ගතා”ති॥
gax:138:සබ්බං <n>සච්චං (ක॰)</n> අහම්පි ජානාමි, යථා ත්වං චණ්ඩිකා අහු।
gae:අඤ්ඤඤ්ච ඛො තං පුච්ඡාමි, කෙනාසි පංසුකුන්ථිතා”ති॥
gax:139:“සීසංන්හාතා තුවං ආසි, සුචිවත්ථා අලඞ්කතා।
gae:අහඤ්ච ඛො <n>ඛො තං (සී॰ ක॰)</n> අධිමත්තං, සමලඞ්කතතරා තයා॥
gax:140:“තස්සා මෙ පෙක්ඛමානාය, සාමිකෙන සමන්තයි।
gae:තතො මෙ ඉස්සා විපුලා, කොධො මෙ සමජායථ॥
gax:141:“තතො පංසුං ගහෙත්වාන, පංසුනා තං හි ඔකිරිං <n>තං විකීරිහං (ස්යා॰ ක॰)</n>।
gae:තස්ස <pb T=.176/> කම්මවිපාකෙන, තෙනම්හි පංසුකුන්ථිතා”ති॥
gax:142:“සච්චං අහම්පි ජානාමි, පංසුනා මං ත්වමොකිරි।
gae:අඤ්ඤඤ්ච ඛො තං පුච්ඡාමි, කෙන ඛජ්ජසි කච්ඡුයා”ති॥
gax:143:“භෙසජ්ජහාරී උභයො, වනන්තං අගමිම්හසෙ।
gae:ත්වඤ්ච භෙසජ්ජමාහරි, අහඤ්ච කපිකච්ඡුනො॥
gax:144:“තස්සා ත්යාජානමානාය, සෙය්යං ත්යාහං සමොකිරිං।
gae:තස්ස කම්මවිපාකෙන, තෙන ඛජ්ජාමි කච්ඡුයා”ති॥
gax:145:“සච්චං <pb V=.105/> අහම්පි ජානාමි, සෙය්යං මෙ ත්වං සමොකිරි।
gae:අඤ්ඤඤ්ච ඛො තං පුච්ඡාමි, කෙනාසි නග්ගියා තුව”න්ති॥
gax:146:“සහායානං සමයො ආසි, ඤාතීනං සමිතී අහු।
gae:ත්වඤ්ච ආමන්තිතා ආසි, සසාමිනී නො ච ඛො අහං॥
gax:147:“තස්සා ත්යාජානමානාය, දුස්සං ත්යාහං අපානුදිං।
gae:තස්ස කම්මවිපාකෙන, තෙනම්හි නග්ගියා අහ”න්ති॥
gax:148:“සච්චං අහම්පි ජානාමි, දුස්සං මෙ ත්වං අපානුදි।
gae:අඤ්ඤඤ්ච ඛො තං පුච්ඡාමි, කෙනාසි ගූථගන්ධිනී”ති॥
gax:149:“තව <pb M=.143/> ගන්ධඤ්ච මාලඤ්ච, පච්චග්ඝඤ්ච විලෙපනං।
gax:ගූථකූපෙ අධාරෙසිං <n>අධාරෙසිං (ක॰)</n>, තං පාපං පකතං මයා।
gae:තස්ස කම්මවිපාකෙන, තෙනම්හි ගූථගන්ධිනී”ති॥
gax:150:“සච්චං අහම්පි ජානාමි, තං පාපං පකතං තයා।
gae:අඤ්ඤඤ්ච ඛො තං පුච්ඡාමි, කෙනාසි දුග්ගතා තුව”න්ති॥
gax:151:“උභින්නං සමකං ආසි, යං ගෙහෙ විජ්ජතෙ ධනං।
gax:සන්තෙසු දෙය්යධම්මෙසු, දීපං නාකාසිමත්තනො।
gae:තස්ස කම්මවිපාකෙන, තෙනම්හි දුග්ගතා අහං॥
gax:152:“තදෙව <pb P=.21/> මං ත්වං අවච, ‘පාපකම්මං නිසෙවසි।
gae:න හි පාපෙහි කම්මෙහි, සුලභා හොති සුග්ගතී’”ති॥
gax:153:“වාමතො මං ත්වං පච්චෙසි, අථොපි මං උසූයසි।
gae:පස්ස <pb T=.177/> පාපානං කම්මානං, විපාකො හොති යාදිසො॥
gax:154:“තෙ ඝරා තා ච දාසියො <n>තෙ ඝරදාසියො ආසුං (සී॰ ස්යා॰), තෙ ඝරෙ දාසියො චෙව (ක॰)</n>, තානෙවාභරණානිමෙ।
gae:තෙ අඤ්ඤෙ පරිචාරෙන්ති, න භොගා හොන්ති සස්සතා॥
gax:155:“ඉදානි භූතස්ස පිතා, ආපණා ගෙහමෙහිති।
gae:අප්පෙව තෙ දදෙ කිඤ්චි, මා සු තාව ඉතො අගා”ති॥
gax:156:“නග්ගා දුබ්බණ්ණරූපාම්හි, කිසා ධමනිසන්ථතා।
gae:කොපීනමෙතං ඉත්ථීනං, මා මං භූතපිතාද්දසා”ති॥
gax:157:“හන්ද කිං වා ත්යාහං <n>කිං ත්යාහං (සී॰ ස්යා॰), කිං වතාහං (ක॰)</n> දම්මි, කිං වා තෙධ <n>කිං වා ච තෙ (සී॰ ස්යා॰), කිං විධ තෙ (ක॰)</n> කරොමහං।
gae:යෙන ත්වං සුඛිතා අස්ස, සබ්බකාමසමිද්ධිනී”ති॥
gax:158:“චත්තාරො <pb V=.106/> භික්ඛූ සඞ්ඝතො, චත්තාරො පන පුග්ගලා।
gax:අට්ඨ භික්ඛූ භොජයිත්වා, මම දක්ඛිණමාදිස।
gae:තදාහං සුඛිතා හෙස්සං, සබ්බකාමසමිද්ධිනී”ති॥
gax:159:සාධූති සා පටිස්සුත්වා, භොජයිත්වාට්ඨ භික්ඛවො।
gae:වත්ථෙහච්ඡාදයිත්වාන, තස්සා දක්ඛිණමාදිසී॥
gax:160:සමනන්තරානුද්දිට්ඨෙ <pb M=.144/>, විපාකො උදපජ්ජථ।
gae:භොජනච්ඡාදනපානීයං, දක්ඛිණාය ඉදං ඵලං॥
gax:161:තතො සුද්ධා සුචිවසනා, කාසිකුත්තමධාරිනී।
gae:විචිත්තවත්ථාභරණා, සපත්තිං උපසඞ්කමි॥
gax:162:“අභික්කන්තෙන වණ්ණෙන, යා ත්වං තිට්ඨසි දෙවතෙ।
gae:ඔභාසෙන්තී <pb T=.178/> දිසා සබ්බා, ඔසධී විය තාරකා॥
gax:163:“කෙන තෙතාදිසො වණ්ණො, කෙන තෙ ඉධ මිජ්ඣති।
gae:උප්පජ්ජන්ති ච තෙ භොගා, යෙ කෙචි මනසො පියා॥
gax:164:“පුච්ඡාමි තං දෙවි මහානුභාවෙ, මනුස්සභූතා කිමකාසි පුඤ්ඤං।
gae:කෙනාසි එවං ජලිතානුභාවා, වණ්ණො ච තෙ සබ්බදිසා පභාසතී”ති॥
gax:165:“අහං මත්තා තුවං තිස්සා, සපත්තී තෙ පුරෙ අහුං।
gae:පාපකම්මං කරිත්වාන, පෙතලොකං ඉතො ගතා॥
gax:166:“තව දින්නෙන දානෙන, මොදාමි අකුතොභයා।
gax:චීරං ජීවාහි භගිනි, සහ සබ්බෙහි ඤාතිභි।
gae:අසොකං විරජං ඨානං, ආවාසං වසවත්තිනං॥
gax:167:“ඉධ <pb P=.22/> ධම්මං චරිත්වාන, දානං දත්වාන සොභනෙ।
gae:විනෙය්ය මච්ඡෙරමලං සමූලං, අනින්දිතා සග්ගමුපෙහි ඨාන”න්ති॥
cen:මත්තාපෙතිවත්ථු තතියං।
sub:4:නන්දාපෙතිවත්ථු
gax:168:“කාළී <pb P=.23/> දුබ්බණ්ණරූපාසි, ඵරුසා භීරුදස්සනා।
gae:පිඞ්ගලාසි කළාරාසි, න තං මඤ්ඤාමි මානුසි”න්ති॥
gax:169:“අහං <pb V=.107/> නන්දා නන්දිසෙන, භරියා තෙ පුරෙ අහුං।
gae:පාපකම්මං කරිත්වාන, පෙතලොකං ඉතො ගතා”ති॥
gax:170:“කිං <pb T=.179/> <pb M=.145/> නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පෙතලොකං ඉතො ගතා”ති॥
gax:171:“චණ්ඩී ච ඵරුසා චාසිං <n>චණ්ඩී ඵරුසවාචා ච (සී॰)</n>, තයි චාපි අගාරවා।
gae:තාහං දුරුත්තං වත්වාන, පෙතලොකං ඉතො ගතා”ති॥
gax:172:“හන්දුත්තරීයං දදාමි තෙ, ඉමං <n>ඉදං (සී॰ අට්ඨ॰)</n> දුස්සං නිවාසය।
gae:ඉමං දුස්සං නිවාසෙත්වා, එහි නෙස්සාමි තං ඝරං॥
gax:173:“වත්ථඤ්ච අන්නපානඤ්ච, ලච්ඡසි ත්වං ඝරං ගතා।
gae:පුත්තෙ ච තෙ පස්සිස්සසි, සුණිසායො ච දක්ඛසී”ති॥
gax:174:“හත්ථෙන හත්ථෙ තෙ දින්නං, න මය්හං උපකප්පති।
gae:භික්ඛූ ච සීලසම්පන්නෙ, වීතරාගෙ බහුස්සුතෙ॥
gax:175:“තප්පෙහි අන්නපානෙන, මම දක්ඛිණමාදිස।
gae:තදාහං සුඛිතා හෙස්සං, සබ්බකාමසමිද්ධිනී”ති॥
gax:176:සාධූති සො පටිස්සුත්වා, දානං විපුලමාකිරි।
gax:අන්නං පානං ඛාදනීයං, වත්ථසෙනාසනානි ච।
gae:ඡත්තං ගන්ධඤ්ච මාලඤ්ච, විවිධා ච උපාහනා॥
gax:177:භික්ඛූ ච සීලසම්පන්නෙ, වීතරාගෙ බහුස්සුතෙ।
gae:තප්පෙත්වා අන්නපානෙන, තස්සා දක්ඛිණමාදිසී॥
gax:178:සමනන්තරානුද්දිට්ඨෙ <pb P=.24/>, විපාකො උදපජ්ජථ।
gae:භොජනච්ඡාදනපානීයං, දක්ඛිණාය ඉදං ඵලං॥
gax:179:තතො <pb T=.180/> සුද්ධා සුචිවසනා, කාසිකුත්තමධාරිනී।
gae:විචිත්තවත්ථාභරණා, සාමිකං උපසඞ්කමි॥
gax:180:“අභික්කන්තෙන වණ්ණෙන, යා ත්වං තිට්ඨසි දෙවතෙ।
gae:ඔභාසෙන්තී දිසා සබ්බා, ඔසධී විය තාරකා॥
gax:181:“කෙන තෙතාදිසො වණ්ණො, කෙන තෙ ඉධ මිජ්ඣති।
gae:උප්පජ්ජන්ති ච තෙ භොගා, යෙ කෙචි මනසො පියා॥
gax:182:“පුච්ඡාමි <pb M=.146/> තං දෙවි මහානුභාවෙ, මනුස්සභූතා කිමකාසි පුඤ්ඤං।
gae:කෙනාසි එවං ජලිතානුභාවා, වණ්ණො ච තෙ සබ්බදිසා පභාසතී”ති॥
gax:183:“අහං <pb V=.108/> නන්දා නන්දිසෙන, භරියා තෙ පුරෙ අහුං।
gae:පාපකම්මං කරිත්වාන, පෙතලොකං ඉතො ගතා॥
gax:184:“තව දින්නෙන දානෙන, මොදාමි අකුතොභයා।
gax:චිරං ජීව ගහපති, සහ සබ්බෙහි ඤාතිභි।
gae:අසොකං විරජං ඛෙමං, ආවාසං වසවත්තිනං॥
gax:185:“ඉධ ධම්මං චරිත්වාන, දානං දත්වා ගහපති।
gae:විනෙය්ය මච්ඡෙරමලං සමූලං, අනින්දිතො සග්ගමුපෙහි ඨාන”න්ති॥
cen:නන්දාපෙතිවත්ථු චතුත්ථං।
sub:5:මට්ඨකුණ්ඩලීපෙතවත්ථු
gax:186:<n>වි॰ ව॰ 1207</n> “අලඞ්කතො <pb T=.181/> මට්ඨකුණ්ඩලී, මාලධාරී හරිචන්දනුස්සදො।
gae:බාහා පග්ගය්හ කන්දසි, වනමජ්ඣෙ කිං දුක්ඛිතො තුව”න්ති॥
gax:187:“සොවණ්ණමයො පභස්සරො, උප්පන්නො රථපඤ්ජරො මම।
gae:තස්ස චක්කයුගං න වින්දාමි, තෙන දුක්ඛෙන ජහාමි ජීවිත”න්ති॥
gax:188:“සොවණ්ණමයං මණිමයං, ලොහිතකමයං <n>ලොහිතඞ්ගමයං (ස්යා॰), ලොහිතඞ්කමයං (සී॰), ලොහමයං (කත්ථචි)</n> අථ රූපියමයං।
gae:ආචික්ඛ මෙ භද්දමාණව, චක්කයුගං පටිපාදයාමි තෙ”ති॥
gax:189:සො <pb M=.147/> මාණවො තස්ස පාවදි, “චන්දසූරියා උභයෙත්ථ දිස්සරෙ।
gae:සොවණ්ණමයො රථො මම, තෙන චක්කයුගෙන සොභතී”ති॥
gax:190:“බාලො ඛො ත්වං අසි මාණව, යො ත්වං පත්ථයසෙ අපත්ථියං।
gae:මඤ්ඤාමි තුවං මරිස්සසි, න හි ත්වං ලච්ඡසි චන්දසූරියෙ”ති॥
gax:191:“ගමනාගමනම්පි දිස්සති, වණ්ණධාතු උභයත්ථ වීථියා।
gae:පෙතො කාලකතො න දිස්සති, කො නිධ කන්දතං බාල්යතරො”ති॥
gax:192:“සච්චං ඛො වදෙසි මාණව, අහමෙව කන්දතං බාල්යතරො।
gae:චන්දං විය දාරකො රුදං, පෙතං කාලකතාභිපත්ථයි”න්ති॥
gax:193:“ආදිත්තං වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං, සබ්බං නිබ්බාපයෙ දරං॥
gax:194:“අබ්බහී <n>අබ්බූළ්හං (ස්යා॰ ක॰)</n> වත මෙ සල්ලං, සොකං හදයනිස්සිතං।
gae:යො මෙ සොකපරෙතස්ස, පුත්තසොකං අපානුදි॥
gax:195:“ස්වාහං අබ්බූළ්හසල්ලොස්මි, සීතිභූතොස්මි නිබ්බුතො।
gae:න සොචාමි න රොදාමි, තව සුත්වාන මාණවා”ති॥
gax:196:“දෙවතා <pb V=.109/> නුසි ගන්ධබ්බො, අදු සක්කො පුරින්දදො।
gae:කො වා ත්වං කස්ස වා පුත්තො, කථං ජානෙමු තං මය”න්ති॥
gax:197:“යඤ්ච කන්දසි යඤ්ච රොදසි, පුත්තං ආළාහනෙ සයං දහිත්වා।
gae:ස්වාහං කුසලං කරිත්වා කම්මං, තිදසානං සහබ්යතං ගතො”ති॥
gax:198:“අප්පං <pb M=.148/> වා බහුං වා නාද්දසාම, දානං දදන්තස්ස සකෙ අගාරෙ।
gae:උපොසථකම්මං වා තාදිසං, කෙන කම්මෙන ගතොසි දෙවලොක”න්ති॥
gax:199:“ආබාධිකොහං දුක්ඛිතො ගිලානො, ආතුරරූපොම්හි සකෙ නිවෙසනෙ।
gae:බුද්ධං විගතරජං විතිණ්ණකඞ්ඛං, අද්දක්ඛිං සුගතං අනොමපඤ්ඤං॥
gax:200:“ස්වාහං මුදිතමනො පසන්නචිත්තො, අඤ්ජලිං අකරිං තථාගතස්ස।
gae:තාහං කුසලං කරිත්වාන කම්මං, තිදසානං සහබ්යතං ගතො”ති॥
gax:201:“අච්ඡරියං වත අබ්භුතං වත, අඤ්ජලිකම්මස්ස අයමීදිසො විපාකො।
gae:අහම්පි මුදිතමනො පසන්නචිත්තො, අජ්ජෙව බුද්ධං සරණං වජාමී”ති॥
gax:202:“අජ්ජෙව බුද්ධං සරණං වජාහි, ධම්මඤ්ච සඞ්ඝඤ්ච පසන්නචිත්තො।
gae:තථෙව සික්ඛාය පදානි පඤ්ච, අඛණ්ඩඵුල්ලානි සමාදියස්සු॥
gax:203:“පාණාතිපාතා විරමස්සු ඛිප්පං, ලොකෙ අදින්නං පරිවජ්ජයස්සු।
gae:අමජ්ජපො මා ච මුසා භණාහි, සකෙන දාරෙන ච හොහි තුට්ඨො”ති॥
gax:204:“අත්ථකාමොසි මෙ යක්ඛ, හිතකාමොසි දෙවතෙ।
gae:කරොමි තුය්හං වචනං, ත්වංසි ආචරියො මමාති॥
gax:205:“උපෙමි සරණං බුද්ධං, ධම්මඤ්චාපි අනුත්තරං।
gae:සඞ්ඝඤ්ච නරදෙවස්ස, ගච්ඡාමි සරණං අහං॥
gax:206:“පාණාතිපාතා <pb M=.149/> විරමාමි ඛිප්පං, ලොකෙ අදින්නං පරිවජ්ජයාමි।
gae:අමජ්ජපො නො ච මුසා භණාමි। සකෙන දාරෙන ච හොමි තුට්ඨො”ති॥
cen:මට්ඨකුණ්ඩලීපෙතවත්ථු පඤ්චමං।
sub:6:කණ්හපෙතවත්ථු
gax:207:“උට්ඨෙහි <pb P=.25/> කණ්හ කිං සෙසි, කො අත්ථො සුපනෙන තෙ।
gax:යො ච තුය්හං සකො භාතා, හදයං චක්ඛු ච <n>චක්ඛුංව (අට්ඨ॰)</n> දක්ඛිණං।
gae:තස්ස වාතා බලීයන්ති, සසං ජප්පති <n>ඝටො ජප්පති (ක॰)</n> කෙසවා”ති॥
gax:208:“තස්ස <pb V=.110/> තං වචනං සුත්වා, රොහිණෙය්යස්ස කෙසවො।
gae:තරමානරූපො වුට්ඨාසි, භාතුසොකෙන අට්ටිතො॥
gax:209:“කිං නු උම්මත්තරූපොව, කෙවලං ද්වාරකං ඉමං।
gae:සසො සසොති ලපසි, කීදිසං සසමිච්ඡසි॥
gax:210:“සොවණ්ණමයං මණිමයං, ලොහමයං අථ රූපියමයං।
gae:සඞ්ඛසිලාපවාළමයං, කාරයිස්සාමි තෙ සසං॥
gax:211:“සන්ති අඤ්ඤෙපි සසකා, අරඤ්ඤවනගොචරා।
gae:තෙපි තෙ ආනයිස්සාමි, කීදිසං සසමිච්ඡසී”ති॥
gax:212:“නාහමෙතෙ සසෙ ඉච්ඡෙ, යෙ සසා පථවිස්සිතා।
gae:චන්දතො සසමිච්ඡාමි, තං මෙ ඔහර කෙසවා”ති॥
gax:213:“සො නූන මධුරං ඤාති, ජීවිතං විජහිස්සසි।
gae:අපත්ථියං පත්ථයසි, චන්දතො සසමිච්ඡසී”ති॥
gax:214:“එවං චෙ කණ්හ ජානාසි, යථඤ්ඤමනුසාසසි।
gae:කස්මා <pb T=.182/> පුරෙ මතං පුත්තං, අජ්ජාපි මනුසොචසි॥
gax:215:“න යං ලබ්භා මනුස්සෙන, අමනුස්සෙන වා පන।
gae:ජාතො මෙ මා මරි පුත්තො, කුතො ලබ්භා අලබ්භියං॥
gax:216:“න <pb M=.150/> මන්තා මූලභෙසජ්ජා, ඔසධෙහි ධනෙන වා।
gae:සක්කා ආනයිතුං කණ්හ, යං පෙතමනුසොචසි॥
gax:217:“මහද්ධනා <pb P=.26/> මහාභොගා, රට්ඨවන්තොපි ඛත්තියා।
gae:පහූතධනධඤ්ඤාසෙ, තෙපි නො <n>නත්ථෙත්ථපාඨභෙදො</n> අජරාමරා॥
gax:218:“ඛත්තියා බ්රාහ්මණා වෙස්සා, සුද්දා චණ්ඩාලපුක්කුසා।
gae:එතෙ චඤ්ඤෙ ච ජාතියා, තෙපි නො අජරාමරා॥
gax:219:“යෙ මන්තං පරිවත්තෙන්ති, ඡළඞ්ගං බ්රහ්මචින්තිතං।
gae:එතෙ චඤ්ඤෙ ච විජ්ජාය, තෙපි නො අජරාමරා॥
gax:220:“ඉසයො වාපි <n>ඉසයො චාපි (විමානවත්ථු 99)</n> යෙ සන්තා, සඤ්ඤතත්තා තපස්සිනො।
gae:සරීරං තෙපි කාලෙන, විජහන්ති තපස්සිනො॥
gax:221:“භාවිතත්තා අරහන්තො, කතකිච්චා අනාසවා।
gae:නික්ඛිපන්ති ඉමං දෙහං, පුඤ්ඤපාපපරික්ඛයා”ති॥
gax:222:“ආදිත්තං වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං, සබ්බං නිබ්බාපයෙ දරං॥
gax:223:“අබ්බහී <pb V=.111/> වත මෙ සල්ලං, සොකං හදයනිස්සිතං।
gae:යො මෙ සොකපරෙතස්ස, පුත්තසොකං අපානුදි॥
gax:224:“ස්වාහං <pb T=.183/> අබ්බූළ්හසල්ලොස්මි, සීතිභූතොස්මි නිබ්බුතො।
gae:න සොචාමි න රොදාමි, තව සුත්වාන භාතික” <n>භාසිතං (ස්යා॰)</n>॥
gax:225:එවං කරොන්ති සප්පඤ්ඤා, යෙ හොන්ති අනුකම්පකා।
gae:නිවත්තයන්ති සොකම්හා, ඝටො ජෙට්ඨංව භාතරං॥
gax:226:යස්ස එතාදිසා හොන්ති, අමච්චා පරිචාරකා।
gae:සුභාසිතෙන අන්වෙන්ති, ඝටො ජෙට්ඨංව භාතරන්ති॥
cen:කණ්හපෙතවත්ථු ඡට්ඨං।
sub:7:ධනපාලසෙට්ඨිපෙතවත්ථු
gax:227:“නග්ගො <pb M=.151/> <pb P=.27/> දුබ්බණ්ණරූපොසි, කිසො ධමනිසන්ථතො।
gae:උප්ඵාසුලිකො කිසිකො, කො නු ත්වමසි මාරිස”॥
gax:228:“අහං භදන්තෙ පෙතොම්හි, දුග්ගතො යමලොකිකො।
gae:පාපකම්මං කරිත්වාන, පෙතලොකං ඉතො ගතො”॥
gax:229:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, පෙතලොකං ඉතො ගතො”॥
gax:230:“නගරං අත්ථි පණ්ණානං <n>දසන්නානං (සී॰ ස්යා॰ පී॰)</n>, එරකච්ඡන්ති විස්සුතං।
gae:තත්ථ සෙට්ඨි පුරෙ ආසිං, ධනපාලොති මං විදූ॥
gax:231:“අසීති සකටවාහානං, හිරඤ්ඤස්ස අහොසි මෙ।
gae:පහූතං මෙ ජාතරූපං, මුත්තා වෙළුරියා බහූ॥
gax:232:“තාව මහද්ධනස්සාපි, න මෙ දාතුං පියං අහු।
gae:පිදහිත්වා <pb T=.184/> ද්වාරං භුඤ්ජිං <n>භුඤ්ජාමි (සී॰ ස්යා॰)</n>, මා මං යාචනකාද්දසුං॥
gax:233:“අස්සද්ධො මච්ඡරී චාසිං, කදරියො පරිභාසකො।
gae:දදන්තානං කරොන්තානං, වාරයිස්සං බහු ජනෙ <n>බහුජ්ජනං (සී॰ ස්යා॰)</n>॥
gax:234:“විපාකො <pb P=.28/> නත්ථි දානස්ස, සංයමස්ස කුතො ඵලං।
gax:පොක්ඛරඤ්ඤොදපානානි, ආරාමානි ච රොපිතෙ।
gae:පපායො ච විනාසෙසිං, දුග්ගෙ සඞ්කමනානි ච॥
gax:235:“ස්වාහං <pb V=.112/> අකතකල්යාණො, කතපාපො තතො චුතො।
gae:උපපන්නො පෙත්තිවිසයං, ඛුප්පිපාසසමප්පිතො॥
gax:236:“පඤ්චපණ්ණාසවස්සානි, යතො කාලඞ්කතො අහං।
gae:නාභිජානාමි භුත්තං වා, පීතං වා පන පානියං॥
gax:237:“යො සංයමො සො විනාසො,යො විනාසො සො සංයමො।
gae:පෙතා හි කිර ජානන්ති, යො සංයමො සො විනාසො॥
gax:238:“අහං <pb M=.152/> පුරෙ සංයමිස්සං, නාදාසිං බහුකෙ ධනෙ।
gax:සන්තෙසු දෙය්යධම්මෙසු, දීපං නාකාසිමත්තනො।
gae:ස්වාහං පච්ඡානුතප්පාමි, අත්තකම්මඵලූපගො॥
gax:239:<n>පෙ॰ ව॰ 69</n> “උද්ධං චතූහි මාසෙහි, කාලංකිරියා භවිස්සති।
gae:එකන්තකටුකං ඝොරං, නිරයං පපතිස්සහං॥
gax:240:<n>පෙ॰ ව॰ 70</n> “චතුක්කණ්ණං චතුද්වාරං, විභත්තං භාගසො මිතං।
gae:අයොපාකාරපරියන්තං, අයසා පටිකුජ්ජිතං॥
gax:241:<n>පෙ॰ ව॰ 71</n> “තස්ස <pb T=.185/> අයොමයා භූමි, ජලිතා තෙජසා යුතා।
gae:සමන්තා යොජනසතං, ඵරිත්වා තිට්ඨති සබ්බදා॥
gax:242:<n>පෙ॰ ව॰ 72</n> “තත්ථාහං දීඝමද්ධානං, දුක්ඛං වෙදිස්ස වෙදනං।
gae:ඵලං පාපස්ස කම්මස්ස, තස්මා සොචාමහං භුසං॥
gax:243:“තං වො වදාමි භද්දං වො, යාවන්තෙත්ථ සමාගතා।
gae:මාකත්ථ පාපකං කම්මං, ආවි වා යදි වා රහො॥
gax:244:“සචෙ තං පාපකං කම්මං, කරිස්සථ කරොථ වා।
gae:න වො දුක්ඛා පමුත්යත්ථි <n>පමුත්තත්ථි (සබ්බත්ථ) උදා॰ 44 පස්සිතබ්බං</n>, උප්පච්චාපි <n>උපෙච්චාපි (ස්යා॰ ක॰)</n> පලායතං॥
gax:245:“මත්තෙය්යා හොථ පෙත්තෙය්යා, කුලෙ ජෙට්ඨාපචායිකා।
gae:සාමඤ්ඤා හොථ බ්රහ්මඤ්ඤා, එවං සග්ගං ගමිස්සථා”ති॥
cen:ධනපාලසෙට්ඨිපෙතවත්ථු සත්තමං।
sub:8:චූළසෙට්ඨිපෙතවත්ථු
gax:246:“නග්ගො <pb P=.29/> කිසො පබ්බජිතොසි භන්තෙ, රත්තිං කුහිං ගච්ඡසි කිස්ස හෙතු।
gae:ආචික්ඛ මෙ තං අපි සක්කුණෙමු, සබ්බෙන විත්තං පටිපාදයෙ තුව”න්ති॥
gax:247:“බාරාණසී <pb T=.186/> <pb M=.153/> <pb V=.113/> නගරං දූරඝුට්ඨං, තත්ථාහං ගහපති අඩ්ඪකො අහු දීනො।
gae:අදාතා ගෙධිතමනො ආමිසස්මිං, දුස්සීල්යෙන යමවිසයම්හි පත්තො॥
gax:248:“සො සූචිකාය කිලමිතො තෙහි,
gax:තෙනෙව ඤාතීසු යාමි ආමිසකිඤ්චික්ඛහෙතු।
gax:අදානසීලා න ච සද්දහන්ති,
gae:දානඵලං හොති පරම්හි ලොකෙ॥
gax:249:“ධීතා <pb P=.30/> ච මය්හං ලපතෙ අභික්ඛණං, ‘දස්සාමි දානං පිතූනං පිතාමහානං’।
gae:තමුපක්ඛටං පරිවිසයන්ති බ්රාහ්මණා <n>බ්රාහ්මණෙ (සී॰)</n>, ‘යාමි අහං අන්ධකවින්දං භොත්තු’”න්ති॥
gax:250:තමවොච රාජා “අනුභවියාන තම්පි,
gax:එය්යාසි ඛිප්පං අහමපි කස්සං පූජං।
gax:ආචික්ඛ මෙ තං යදි අත්ථි හෙතු,
gae:සද්ධායිතං හෙතුවචො සුණොමා”ති॥
gax:251:‘තථා’ති වත්වා අගමාසි තත්ථ, භුඤ්ජිංසු භත්තං න ච දක්ඛිණාරහා।
gae:පච්චාගමි <pb T=.187/> රාජගහං පුනාපරං, පාතුරහොසි පුරතො ජනාධිපස්ස॥
gax:252:දිස්වාන පෙතං පුනදෙව ආගතං, රාජා අවොච “අහමපි කිං දදාමි।
gae:ආචික්ඛ මෙ තං යදි අත්ථි හෙතු, යෙන තුවං චිරතරං පීණිතො සියා”ති॥
gax:253:“බුද්ධඤ්ච සඞ්ඝං පරිවිසියාන රාජ, අන්නෙන පානෙන ච චීවරෙන।
gae:තං දක්ඛිණං ආදිස මෙ හිතාය, එවං අහං චිරතරං පීණිතො සියා”ති॥
gax:254:තතො <pb M=.154/> ච රාජා නිපතිත්වා තාවදෙ <n>තාවදෙව (ස්යා॰), තදෙව (ක॰)</n>, දානං සහත්ථා අතුලං දදිත්වා <n>අතුලඤ්ච දත්වා (ස්යා॰ ක॰)</n> සඞ්ඝෙ।
gae:ආරොචෙසි පකතං <n>ආරොචයී පකතිං (සී॰ ස්යා॰)</n> තථාගතස්ස, තස්ස ච පෙතස්ස දක්ඛිණං ආදිසිත්ථ॥
gax:255:සො පූජිතො අතිවිය සොභමානො, පාතුරහොසි පුරතො ජනාධිපස්ස।
gax:“යක්ඛොහමස්මි පරමිද්ධිපත්තො, න මය්හමත්ථි සමා සදිසා <n>මය්හමිද්ධිසමසදිසා (සී॰ ස්යා॰)</n> මානුසා॥
gax:256:“පස්සානුභාවං අපරිමිතං මමයිදං, තයානුදිට්ඨං <pb T=.188/> අතුලං දත්වා සඞ්ඝෙ।
gae:සන්තප්පිතො සතතං සදා බහූහි, යාමි අහං සුඛිතො මනුස්සදෙවා”ති॥
cen:චූළසෙට්ඨිපෙතවත්ථු අට්ඨමං නිට්ඨිතං।
cen:භාණවාරං පඨමං නිට්ඨිතං।
sub:9:අඞ්කුරපෙතවත්ථු
gax:257:“යස්ස <pb V=.114/> <pb P=.32/> අත්ථාය ගච්ඡාම, කම්බොජං ධනහාරකා।
gae:අයං කාමදදො යක්ඛො, ඉමං යක්ඛං නයාමසෙ॥
gax:258:“ඉමං යක්ඛං ගහෙත්වාන, සාධුකෙන පසය්හ වා।
gae:යානං ආරොපයිත්වාන, ඛිප්පං ගච්ඡාම ද්වාරක”න්ති॥
gax:259:<n>ජා॰ 1.10.151; 1.14.196; 2.18.153; 2.22.10</n> “යස්ස රුක්ඛස්ස ඡායාය, නිසීදෙය්ය සයෙය්ය වා।
gae:න තස්ස සාඛං භඤ්ජෙය්ය, මිත්තදුබ්භො හි පාපකො”ති॥
gax:260:“යස්ස රුක්ඛස්ස ඡායාය, නිසීදෙය්ය සයෙය්ය වා।
gae:ඛන්ධම්පි තස්ස ඡින්දෙය්ය, අත්ථො චෙ තාදිසො සියා”ති॥
gax:261:“යස්ස <pb M=.155/> රුක්ඛස්ස ඡායාය, නිසීදෙය්ය සයෙය්ය වා।
gae:න තස්ස පත්තං භින්දෙය්ය <n>හිංසෙය්ය (ක॰)</n>, මිත්තදුබ්භො හි පාපකො”ති॥
gax:262:“යස්ස රුක්ඛස්ස ඡායාය, නිසීදෙය්ය සයෙය්ය වා।
gae:සමූලම්පි තං අබ්බුහෙ <n>උබ්බහෙ (?)</n>, අත්ථො චෙ තාදිසො සියා”ති॥
gax:263:“යස්සෙකරත්තිම්පි ඝරෙ වසෙය්ය, යත්ථන්නපානං පුරිසො ලභෙථ।
gae:න තස්ස පාපං මනසාපි චින්තයෙ, කතඤ්ඤුතා <pb T=.189/> සප්පුරිසෙහි වණ්ණිතා॥
gax:264:“යස්සෙකරත්තිම්පි ඝරෙ වසෙය්ය, අන්නෙන පානෙන උපට්ඨිතො සියා।
gae:න තස්ස පාපං මනසාපි චින්තයෙ, අදුබ්භපාණී දහතෙ මිත්තදුබ්භිං॥
gax:265:“යො පුබ්බෙ කතකල්යාණො, පච්ඡා පාපෙන හිංසති।
gae:අල්ලපාණිහතො <n>අදුබ්භිපාණීහතො (ක)</n> පොසො, න සො භද්රානි පස්සතී”ති॥
gax:266:“නාහං දෙවෙන වා මනුස්සෙන වා, ඉස්සරියෙන වාහං සුප්පසය්හො।
gae:යක්ඛොහමස්මි පරමිද්ධිපත්තො, දූරඞ්ගමො වණ්ණබලූපපන්නො”ති॥
gax:267:“පාණි තෙ සබ්බසො වණ්ණො, පඤ්චධාරො මධුස්සවො।
gae:නානාරසා පග්ඝරන්ති, මඤ්ඤෙහං තං පුරින්දද”න්ති॥
gax:268:“නාම්හි දෙවො න ගන්ධබ්බො, නාපි සක්කො පුරින්දදො।
gae:පෙතං මං අඞ්කුර ජානාහි, රොරුවම්හා <n>හෙරුවම්හා (සී॰)</n> ඉධාගත”න්ති॥
gax:269:“කිංසීලො <pb T=.190/> <pb P=.33/> කිංසමාචාරො, රොරුවස්මිං පුරෙ තුවං।
gae:කෙන තෙ බ්රහ්මචරියෙන, පුඤ්ඤං පාණිම්හි ඉජ්ඣතී”ති॥
gax:270:“තුන්නවායො පුරෙ ආසිං, රොරුවස්මිං තදා අහං।
gae:සුකිච්ඡවුත්ති කපණො, න මෙ විජ්ජති දාතවෙ॥
gax:271:“නිවෙසනඤ්ච <pb M=.156/> <pb V=.115/> <n>ආවෙසනඤ්ච (සී॰)</n> මෙ ආසි, අසය්හස්ස උපන්තිකෙ।
gae:සද්ධස්ස දානපතිනො, කතපුඤ්ඤස්ස ලජ්ජිනො॥
gax:272:“තත්ථ යාචනකා යන්ති, නානාගොත්තා වනිබ්බකා।
gae:තෙ ච මං තත්ථ පුච්ඡන්ති, අසය්හස්ස නිවෙසනං॥
gax:273:“කත්ථ ගච්ඡාම භද්දං වො, කත්ථ දානං පදීයති।
gae:තෙසාහං පුට්ඨො අක්ඛාමි, අසය්හස්ස නිවෙසනං॥
gax:274:“පග්ගය්හ දක්ඛිණං බාහුං, එත්ථ ගච්ඡථ භද්දං වො।
gae:එත්ථ දානං පදීයති, අසය්හස්ස නිවෙසනෙ॥
gax:275:“තෙන පාණි කාමදදො, තෙන පාණි මධුස්සවො।
gae:තෙන මෙ බ්රහ්මචරියෙන, පුඤ්ඤං පාණිම්හි ඉජ්ඣතී”ති॥
gax:276:“න කිර ත්වං අදා දානං, සකපාණීහි කස්සචි।
gae:පරස්ස දානං අනුමොදමානො, පාණිං පග්ගය්හ පාවදි॥
gax:277:“තෙන පාණි කාමදදො, තෙන පාණි මධුස්සවො।
gae:තෙන තෙ බ්රහ්මචරියෙන, පුඤ්ඤං පාණිම්හි ඉජ්ඣති॥
gax:278:“යො <pb T=.191/> සො දානමදා භන්තෙ, පසන්නො සකපාණිභි।
gae:සො හිත්වා මානුසං දෙහං, කිං නු සො දිසතං ගතො”ති॥
gax:279:“නාහං පජානාමි අසය්හසාහිනො, අඞ්ගීරසස්ස ගතිං ආගතිං වා।
gae:සුතඤ්ච මෙ වෙස්සවණස්ස සන්තිකෙ, සක්කස්ස සහබ්යතං ගතො අසය්හො”ති॥
gax:280:“අලමෙව කාතුං කල්යාණං, දානං දාතුං යථාරහං।
gae:පාණිං කාමදදං දිස්වා, කො පුඤ්ඤං න කරිස්සති॥
gax:281:“සො හි නූන ඉතො ගන්ත්වා, අනුප්පත්වාන ද්වාරකං।
gae:දානං පට්ඨපයිස්සාමි, යං මමස්ස සුඛාවහං॥
gax:282:“දස්සාමන්නඤ්ච පානඤ්ච, වත්ථසෙනාසනානි ච।
gae:පපඤ්ච උදපානඤ්ච, දුග්ගෙ සඞ්කමනානි චා”ති॥
gax:283:“කෙන <pb M=.157/> තෙ අඞ්ගුලී කුණා <n>කුණ්ඨා (සී॰ ස්යා॰)</n>, මුඛඤ්ච කුණලීකතං <n>කුණ්ඩලීකතං (සී॰ ස්යා॰ ක॰)</n>।
gae:අක්ඛීනි ච පග්ඝරන්ති, කිං පාපං පකතං තයා”ති॥
gax:284:“අඞ්ගීරසස්ස <pb P=.34/> ගහපතිනො, සද්ධස්ස ඝරමෙසිනො।
gae:තස්සාහං දානවිස්සග්ගෙ, දානෙ අධිකතො අහුං॥
gax:285:“තත්ථ යාචනකෙ දිස්වා, ආගතෙ භොජනත්ථිකෙ।
gae:එකමන්තං අපක්කම්ම, අකාසිං කුණලිං මුඛං॥
gax:286:“තෙන <pb V=.116/> මෙ අඞ්ගුලී කුණා, මුඛඤ්ච කුණලීකතං।
gae:අක්ඛීනි මෙ පග්ඝරන්ති, තං පාපං පකතං මයා”ති॥
gax:287:“ධම්මෙන <pb T=.192/> තෙ කාපුරිස, මුඛඤ්ච කුණලීකතං।
gax:අක්ඛීනි ච පග්ඝරන්ති, යං තං පරස්ස දානස්ස।
gae:අකාසි කුණලිං මුඛං॥
gax:288:“කථං හි දානං දදමානො, කරෙය්ය පරපත්තියං।
gae:අන්නං පානං ඛාදනීයං, වත්ථසෙනාසනානි ච॥
gax:289:“සො හි නූන ඉතො ගන්ත්වා, අනුප්පත්වාන ද්වාරකං।
gae:දානං පට්ඨපයිස්සාමි, යං මමස්ස සුඛාවහං॥
gax:290:“දස්සාමන්නඤ්ච පානඤ්ච, වත්ථසෙනාසනානි ච।
gae:පපඤ්ච උදපානඤ්ච, දුග්ගෙ සඞ්කමනානි චා”ති॥
gax:291:තතො හි සො නිවත්තිත්වා, අනුප්පත්වාන ද්වාරකං।
gae:දානං පට්ඨපයි අඞ්කුරො, යංතුමස්ස <n>යං තං අස්ස (ස්යා॰), යන්තමස්ස (ක॰)</n> සුඛාවහං॥
gax:292:අදා අන්නඤ්ච පානඤ්ච, වත්ථසෙනාසනානි ච।
gae:පපඤ්ච උදපානඤ්ච, විප්පසන්නෙන චෙතසා॥
gax:293:“කො ඡාතො කො ච තසිතො, කො වත්ථං පරිදහිස්සති।
gae:කස්ස සන්තානි යොග්ගානි, ඉතො යොජෙන්තු වාහනං॥
gax:294:“කො ඡත්තිච්ඡති ගන්ධඤ්ච, කො මාලං කො උපාහනං।
gax:ඉතිස්සු තත්ථ ඝොසෙන්ති, කප්පකා සූදමාගධා <n>පාටවා (ක॰)</n>।
gae:සදා සායඤ්ච පාතො ච, අඞ්කුරස්ස නිවෙසනෙ॥
gax:295:“‘සුඛං <pb M=.158/> සුපති අඞ්කුරො’, ඉති ජානාති මං ජනො।
gae:දුක්ඛං <pb T=.193/> සුපාමි සින්ධක <n>සන්දුක, සින්ධුක (ක॰)</n>, යං න පස්සාමි යාචකෙ॥
gax:296:“‘සුඛං සුපති අඞ්කුරො’, ඉති ජානාති මං ජනො।
gae:දුක්ඛං සින්ධක සුපාමි, අප්පකෙ සු වනිබ්බකෙ”ති॥
gax:297:“සක්කො චෙ තෙ වරං දජ්ජා, තාවතිංසානමිස්සරො।
gae:කිස්ස සබ්බස්ස ලොකස්ස, වරමානො වරං වරෙ”ති॥
gax:298:“සක්කො චෙ මෙ වරං දජ්ජා, තාවතිංසානමිස්සරො।
gax:කාලුට්ඨිතස්ස මෙ සතො, සුරියුග්ගමනං පති।
gae:දිබ්බා භක්ඛා පාතුභවෙය්යුං, සීලවන්තො ච යාචකා॥
gax:299:“දදතො <pb V=.117/> <pb P=.35/> මෙ න ඛීයෙථ, දත්වා නානුතපෙය්යහං।
gae:දදං චිත්තං පසාදෙය්යං, එතං සක්කං වරං වරෙ”ති॥
gax:300:“න සබ්බවිත්තානි පරෙ පවෙච්ඡෙ, දදෙය්ය දානඤ්ච ධනඤ්ච රක්ඛෙ।
gae:තස්මා හි දානා ධනමෙව සෙය්යො, අතිප්පදානෙන කුලා න හොන්ති॥
gax:301:“අදානමතිදානඤ්ච, නප්පසංසන්ති පණ්ඩිතා।
gae:තස්මා හි දානා ධනමෙව සෙය්යො, සමෙන වත්තෙය්ය ස ධීරධම්මො”ති॥
gax:302:“අහො වත රෙ අහමෙව දජ්ජං, සන්තො ච මං සප්පුරිසා භජෙය්යුං।
gae:මෙඝොව <pb T=.194/> නින්නානි පරිපූරයන්තො <n>භිපූරයන්තො (සී॰), හි පූරයන්තො (ස්යා॰)</n>, සන්තප්පයෙ සබ්බවනිබ්බකානං॥
gax:303:“යස්ස යාචනකෙ දිස්වා, මුඛවණ්ණො පසීදති।
gae:දත්වා අත්තමනො හොති, තං ඝරං වසතො සුඛං॥
gax:304:“යස්ස යාචනකෙ දිස්වා, මුඛවණ්ණො පසීදති।
gae:දත්වා අත්තමනො හොති, එසා යඤ්ඤස්ස <n>පුඤ්ඤස්ස (සී॰)</n> සම්පදා॥
gax:305:<n>අ॰ නි॰ 6.37</n> “පුබ්බෙව <pb M=.159/> දානා සුමනො, දදං චිත්තං පසාදයෙ।
gae:දත්වා අත්තමනො හොති, එසා යඤ්ඤස්ස <n>පුඤ්ඤස්ස (සී॰)</n> සම්පදා”ති॥
gax:306:සට්ඨි වාහසහස්සානි, අඞ්කුරස්ස නිවෙසනෙ।
gae:භොජනං දීයතෙ නිච්චං, පුඤ්ඤපෙක්ඛස්ස ජන්තුනො॥
gax:307:තිසහස්සානි සූදානි හි <n>සූදානි (ස්යා॰ ක॰)</n>, ආමුත්තමණිකුණ්ඩලා।
gae:අඞ්කුරං උපජීවන්ති, දානෙ යඤ්ඤස්ස වාවටා <n>බ්යාවටා (සී॰), පාවටා (ස්යා॰)</n>॥
gax:308:සට්ඨි පුරිසසහස්සානි, ආමුත්තමණිකුණ්ඩලා।
gae:අඞ්කුරස්ස මහාදානෙ, කට්ඨං ඵාලෙන්ති මාණවා॥
gax:309:සොළසිත්ථිසහස්සානි, සබ්බාලඞ්කාරභූසිතා।
gae:අඞ්කුරස්ස මහාදානෙ, විධා පිණ්ඩෙන්ති නාරියො॥
gax:310:සොළසිත්ථිසහස්සානි, සබ්බාලඞ්කාරභූසිතා।
gae:අඞ්කුරස්ස මහාදානෙ, දබ්බිගාහා උපට්ඨිතා॥
gax:311:බහුං <pb T=.195/> බහූනං පාදාසි, චිරං පාදාසි ඛත්තියො।
gae:සක්කච්චඤ්ච සහත්ථා ච, චිත්තීකත්වා පුනප්පුනං॥
gax:312:බහූ මාසෙ ච පක්ඛෙ ච, උතුසංවච්ඡරානි ච।
gae:මහාදානං පවත්තෙසි, අඞ්කුරො දීඝමන්තරං॥
gax:313:එවං <pb V=.118/> <pb P=.36/> දත්වා යජිත්වා ච, අඞ්කුරො දීඝමන්තරං।
gae:සො හිත්වා මානුසං දෙහං, තාවතිංසූපගො අහු॥
gax:314:කටච්ඡුභික්ඛං දත්වාන, අනුරුද්ධස්ස ඉන්දකො।
gae:සො හිත්වා මානුසං දෙහං, තාවතිංසූපගො අහු॥
gax:315:දසහි ඨානෙහි අඞ්කුරං, ඉන්දකො අතිරොචති।
gae:රූපෙ සද්දෙ රසෙ ගන්ධෙ, ඵොට්ඨබ්බෙ ච මනොරමෙ॥
gax:316:ආයුනා යසසා චෙව, වණ්ණෙන ච සුඛෙන ච।
gae:ආධිපච්චෙන අඞ්කුරං, ඉන්දකො අතිරොචති॥
gax:317:තාවතිංසෙ යදා බුද්ධො, සිලායං පණ්ඩුකම්බලෙ।
gae:පාරිච්ඡත්තකමූලම්හි, විහාසි පුරිසුත්තමො॥
gax:318:දසසු <pb M=.160/> ලොකධාතූසු, සන්නිපතිත්වාන දෙවතා।
gae:පයිරුපාසන්ති සම්බුද්ධං, වසන්තං නගමුද්ධනි॥
gax:319:න කොචි දෙවො වණ්ණෙන, සම්බුද්ධං අතිරොචති।
gae:සබ්බෙ දෙවෙ අතික්කම්ම <n>අධිගය්හ (සී॰), අතිග්ගය්හ (ක)</n>, සම්බුද්ධොව විරොචති॥
gax:320:යොජනානි <pb T=.196/> දස ද්වෙ ච, අඞ්කුරොයං තදා අහු।
gae:අවිදූරෙව බුද්ධස්ස <n>අවිදූරෙ සම්බුද්ධස්ස (ක॰)</n>, ඉන්දකො අතිරොචති॥
gax:321:ඔලොකෙත්වාන සම්බුද්ධො, අඞ්කුරඤ්චාපි ඉන්දකං।
gae:දක්ඛිණෙය්යං සම්භාවෙන්තො <n>පභාවෙන්තො (සී॰)</n>, ඉදං වචනමබ්රවි॥
gax:322:“මහාදානං තයා දින්නං, අඞ්කුර දීඝමන්තරං।
gae:අතිදූරෙ <n>සුවිදූරෙ (ක॰)</n> නිසින්නොසි, ආගච්ඡ මම සන්තිකෙ”ති॥
gax:323:චොදිතො භාවිතත්තෙන, අඞ්කුරො ඉදමබ්රවි।
gax:“කිං මය්හං තෙන දානෙන, දක්ඛිණෙය්යෙන සුඤ්ඤතං॥
gax:324:“අයං සො ඉන්දකො යක්ඛො, දජ්ජා දානං පරිත්තකං।
gae:අතිරොචති අම්හෙහි, චන්දො තාරගණෙ යථා”ති॥
gax:325:“උජ්ජඞ්ගලෙ යථා ඛෙත්තෙ, බීජං බහුම්පි රොපිතං।
gae:න විපුලඵලං හොති, නපි තොසෙති කස්සකං॥
gax:326:“තථෙව දානං බහුකං, දුස්සීලෙසු පතිට්ඨිතං।
gae:න විපුලඵලං හොති, නපි තොසෙති දායකං॥
gax:327:“යථාපි <pb V=.119/> භද්දකෙ ඛෙත්තෙ, බීජං අප්පම්පි රොපිතං।
gae:සම්මා ධාරං පවෙච්ඡන්තෙ, ඵලං තොසෙති කස්සකං॥
gax:328:“තථෙව සීලවන්තෙසු, ගුණවන්තෙසු තාදිසු।
gae:අප්පකම්පි කතං කාරං, පුඤ්ඤං හොති මහප්ඵල”න්ති॥
gax:329:විචෙය්ය <pb T=.197/> <pb P=.37/> දානං දාතබ්බං, යත්ථ දින්නං මහප්ඵලං।
gae:විචෙය්ය දානං දත්වාන, සග්ගං ගච්ඡන්ති දායකා॥
gax:330:විචෙය්ය <pb M=.161/> දානං සුගතප්පසත්ථං, යෙ දක්ඛිණෙය්යා ඉධ ජීවලොකෙ।
gae:එතෙසු දින්නානි මහප්ඵලානි, බීජානි වුත්තානි යථා සුඛෙත්තෙති॥
cen:අඞ්කුරපෙතවත්ථු නවමං।
sub:10:උත්තරමාතුපෙතිවත්ථු
gax:331:දිවාවිහාරගතං <pb P=.39/> භික්ඛුං, ගඞ්ගාතීරෙ නිසින්නකං।
gae:තං පෙතී උපසඞ්කම්ම, දුබ්බණ්ණා භීරුදස්සනා॥
gax:332:කෙසා චස්සා අතිදීඝා <n>අහූ දීඝා (ක॰)</n>, යාවභූමාවලම්බරෙ <n>යාව භූම්යා’වලම්බරෙ (?)</n>।
gae:කෙසෙහි සා පටිච්ඡන්නා, සමණං එතදබ්රවි॥
gax:333:“පඤ්චපණ්ණාසවස්සානි, යතො කාලඞ්කතා අහං।
gax:නාභිජානාමි භුත්තං වා, පීතං වා පන පානියං।
gae:දෙහි ත්වං පානියං භන්තෙ, තසිතා පානියාය මෙ”ති॥
gax:334:“අයං සීතොදිකා ගඞ්ගා, හිමවන්තතො <n>හිමවන්තාව (ක॰)</n> සන්දති।
gae:පිව එත්තො ගහෙත්වාන, කිං මං යාචසි පානිය”න්ති॥
gax:335:“සචාහං භන්තෙ ගඞ්ගාය, සයං ගණ්හාමි පානියං।
gae:ලොහිතං මෙ පරිවත්තති, තස්මා යාචාමි පානිය”න්ති॥
gax:336:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, ගඞ්ගා තෙ හොති ලොහිත”න්ති॥
gax:337:“පුත්තො මෙ උත්තරො නාම <n>පුත්තො මෙ භන්තෙ උත්තරො (ක॰)</n>, සද්ධො ආසි උපාසකො।
gae:සො <pb T=.198/> ච මය්හං අකාමාය, සමණානං පවෙච්ඡති॥
gax:338:“චීවරං <pb V=.120/> පිණ්ඩපාතඤ්ච, පච්චයං සයනාසනං।
gae:තමහං පරිභාසාමි, මච්ඡෙරෙන උපද්දුතා॥
gax:339:“යං ත්වං මය්හං අකාමාය, සමණානං පවෙච්ඡසි।
gae:චීවරං පිණ්ඩපාතඤ්ච, පච්චයං සයනාසනං॥
gax:340:“එතං <pb M=.162/> තෙ පරලොකස්මිං, ලොහිතං හොතු උත්තර।
gae:තස්ස කම්මස්ස විපාකෙන, ගඞ්ගා මෙ හොති ලොහිත”න්ති॥
cen:උත්තරමාතුපෙතිවත්ථු දසමං।
sub:11:සුත්තපෙතවත්ථු
gax:341:“අහං <pb P=.40/> පුරෙ පබ්බජිතස්ස භික්ඛුනො, සුත්තං අදාසිං උපසඞ්කම්ම යාචිතා।
gae:තස්ස විපාකො විපුලඵලූපලබ්භති, බහුකා ච මෙ උප්පජ්ජරෙ <n>බහූ ච මෙ උපපජ්ජරෙ (සී॰)</n> වත්ථකොටියො॥
gax:342:“පුප්ඵාභිකිණ්ණං රමිතං <n>රම්මමිදං (ක॰)</n> විමානං, අනෙකචිත්තං නරනාරිසෙවිතං।
gae:සාහං භුඤ්ජාමි ච පාරුපාමි ච, පහූතවිත්තා න ච තාව ඛීයති॥
gax:343:“තස්සෙව කම්මස්ස විපාකමන්වයා, සුඛඤ්ච සාතඤ්ච ඉධූපලබ්භති।
gae:සාහං ගන්ත්වා පුනදෙව මානුසං, කාහාමි <pb T=.199/> පුඤ්ඤානි නයය්යපුත්ත ම”න්ති॥
gax:344:“සත්ත තුවං වස්සසතා ඉධාගතා,
gax:ජිණ්ණා ච වුඩ්ඪා ච තහිං භවිස්සසි।
gax:සබ්බෙව තෙ කාලකතා ච ඤාතකා,
gae:කිං තත්ථ ගන්ත්වාන ඉතො කරිස්සසී”ති॥
gax:345:“සත්තෙව වස්සානි ඉධාගතාය මෙ, දිබ්බඤ්ච සුඛඤ්ච සමප්පිතාය।
gae:සාහං ගන්ත්වාන පුනදෙව මානුසං, කාහාමි පුඤ්ඤානි නයය්යපුත්ත ම”න්ති॥
gax:346:සො <pb P=.41/> තං ගහෙත්වාන පසය්හ බාහායං, පච්චානයිත්වාන ථෙරිං සුදුබ්බලං।
gae:“වජ්ජෙසි අඤ්ඤම්පි ජනං ඉධාගතං, ‘කරොථ පුඤ්ඤානි සුඛූපලබ්භති”॥
gax:347:“දිට්ඨා <pb M=.163/> මයා අකතෙන සාධුනා, පෙතා විහඤ්ඤන්ති තථෙව මනුස්සා।
gae:කම්මඤ්ච කත්වා සුඛවෙදනීයං, දෙවා මනුස්සා ච සුඛෙ ඨිතා පජා”ති॥
cen:සුත්තපෙතවත්ථු එකාදසමං।
sub:12:කණ්ණමුණ්ඩපෙතිවත්ථු
gax:348:“සොණ්ණසොපානඵලකා <pb T=.200/> <pb V=.121/>, සොණ්ණවාලුකසන්ථතා।
gae:තත්ථ සොගන්ධියා වග්ගූ, සුචිගන්ධා මනොරමා॥
gax:349:“නානාරුක්ඛෙහි සඤ්ඡන්නා, නානාගන්ධසමෙරිතා।
gae:නානාපදුමසඤ්ඡන්නා, පුණ්ඩරීකසමොතතා <n>සමොහතා (ක॰)</n>॥
gax:350:“සුරභිං සම්පවායන්ති, මනුඤ්ඤා මාලුතෙරිතා।
gae:හංසකොඤ්චාභිරුදා ච, චක්කවක්කාභිකූජිතා॥
gax:351:“නානාදිජගණාකිණ්ණා <pb P=.42/>, නානාසරගණායුතා।
gae:නානාඵලධරා රුක්ඛා, නානාපුප්ඵධරා වනා॥
gax:352:“න මනුස්සෙසු ඊදිසං, නගරං යාදිසං ඉදං।
gax:පාසාදා බහුකා තුය්හං, සොවණ්ණරූපියාමයා।
gae:දද්දල්ලමානා ආභෙන්ති <n>ආභන්ති (ක॰)</n>, සමන්තා චතුරො දිසා॥
gax:353:“පඤ්ච දාසිසතා තුය්හං, යා තෙමා පරිචාරිකා।
gae:තා <n>කා (ක॰)</n> කම්බුකායූරධරා <n>කම්බුකෙයූරධරා (සී॰)</n>, කඤ්චනාවෙළභූසිතා॥
gax:354:“පල්ලඞ්කා බහුකා තුය්හං, සොවණ්ණරූපියාමයා।
gae:කදලිමිගසඤ්ඡන්නා <n>කාදලිමිගසඤ්ඡන්නා (සී॰)</n>, සජ්ජා ගොනකසන්ථතා॥
gax:355:“යත්ථ ත්වං වාසූපගතා, සබ්බකාමසමිද්ධිනී।
gae:සම්පත්තායඩ්ඪරත්තාය <n>… රත්තියා (ක॰)</n>, තතො උට්ඨාය ගච්ඡසි॥
gax:356:“උය්යානභූමිං <pb M=.164/> ගන්ත්වාන, පොක්ඛරඤ්ඤා සමන්තතො।
gae:තස්සා <pb T=.201/> තීරෙ තුවං ඨාසි, හරිතෙ සද්දලෙ සුභෙ॥
gax:357:“තතො තෙ කණ්ණමුණ්ඩො සුනඛො, අඞ්ගමඞ්ගානි ඛාදති।
gax:යදා ච ඛායිතා ආසි, අට්ඨිසඞ්ඛලිකා කතා।
gae:ඔගාහසි පොක්ඛරණිං, හොති කායො යථා පුරෙ॥
gax:358:“තතො ත්වං අඞ්ගපච්චඞ්ගී <n>අඞ්ගපච්චඞ්ගා (ක॰)</n>, සුචාරු පියදස්සනා।
gae:වත්ථෙන පාරුපිත්වාන, ආයාසි මම සන්තිකං॥
gax:359:“කිං නු කායෙන වාචාය, මනසා දුක්කටං කතං।
gae:කිස්ස කම්මවිපාකෙන, කණ්ණමුණ්ඩො සුනඛො තවඅඞ්ගමඞ්ගානි ඛාදතී”ති॥
gax:360:“කිමිලායං <n>කිම්බිලායං (සී॰ ස්යා॰)</n> ගහපති, සද්ධො ආසි උපාසකො।
gae:තස්සාහං භරියා ආසිං, දුස්සීලා අතිචාරිනී॥
gax:361:“සො <pb V=.122/> මං අතිචරමානාය <n>එවමාතිචරමානාය (ස්යා॰ පී॰)</n>, සාමිකො එතදබ්රවි।
gae:‘නෙතං ඡන්නං <n>නෙතං ඡන්නං න (සී॰), නෙතං ඡන්නං නෙතං (ක॰)</n> පතිරූපං, යං ත්වං අතිචරාසි මං’॥
gax:362:“සාහං ඝොරඤ්ච සපථං, මුසාවාදඤ්ච භාසිසං।
gax:‘නාහං තං අතිචරාමි, කායෙන උද චෙතසා॥
gax:363:“‘සචාහං තං අතිචරාමි, කායෙන උද චෙතසා।
gae:කණ්ණමුණ්ඩො යං සුනඛො, අඞ්ගමඞ්ගානි ඛාදතු’॥
gax:364:“තස්ස කම්මස්ස විපාකං, මුසාවාදස්ස චූභයං।
gax:සත්තෙව වස්සසතානි, අනුභූතං යතො හි මෙ।
gae:කණ්ණමුණ්ඩො <pb T=.202/> ච සුනඛො, අඞ්ගමඞ්ගානි ඛාදති॥
gax:365:“ත්වඤ්ච දෙව බහුකාරො, අත්ථාය මෙ ඉධාගතො।
gae:සුමුත්තාහං කණ්ණමුණ්ඩස්ස, අසොකා අකුතොභයා॥
gax:366:“තාහං <pb P=.43/> දෙව නමස්සාමි, යාචාමි පඤ්ජලීකතා।
gae:භුඤ්ජ අමානුසෙ කාමෙ, රම දෙව මයා සහා”ති॥
gax:367:“භුත්තා <pb M=.165/> අමානුසා කාමා, රමිතොම්හි තයා සහ।
gae:තාහං සුභගෙ යාචාමි, ඛිප්පං පටිනයාහි ම”න්ති॥
cen:කණ්ණමුණ්ඩපෙතිවත්ථු ද්වාදසමං।
sub:13:උබ්බරිපෙතවත්ථු
gax:368:අහු <pb P=.44/> රාජා බ්රහ්මදත්තො, පඤ්චාලානං රථෙසභො।
gae:අහොරත්තානමච්චයා, රාජා කාලමක්රුබ්බථ <n>රාජා කාලඞ්කරී තදා (සී॰)</n>॥
gax:369:තස්ස ආළාහනං ගන්ත්වා, භරියා කන්දති උබ්බරී <n>උප්පරි (ක॰)</n>।
gae:බ්රහ්මදත්තං අපස්සන්තී, බ්රහ්මදත්තාති කන්දති॥
gax:370:ඉසි ච තත්ථ ආගච්ඡි, සම්පන්නචරණො මුනි।
gae:සො ච තත්ථ අපුච්ඡිත්ථ, යෙ තත්ථ සුසමාගතා॥
gax:371:“කස්ස ඉදං ආළාහනං, නානාගන්ධසමෙරිතං।
gax:කස්සායං කන්දති භරියා, ඉතො දූරගතං පතිං।
gae:බ්රහ්මදත්තං අපස්සන්තී, ‘බ්රහ්මදත්තා’ති කන්දති”॥
gax:372:තෙ <pb V=.123/> ච තත්ථ වියාකංසු, යෙ තත්ථ සුසමාගතා।
gax:“බ්රහ්මදත්තස්ස භදන්තෙ <n>භද්දන්තෙ (ක॰)</n>, බ්රහ්මදත්තස්ස මාරිස॥
gax:373:“තස්ස <pb T=.203/> ඉදං ආළාහනං, නානාගන්ධසමෙරිතං।
gax:තස්සායං කන්දති භරියා, ඉතො දූරගතං පතිං।
gae:බ්රහ්මදත්තං අපස්සන්තී, ‘බ්රහ්මදත්තා’ති කන්දති”॥
gax:374:“ඡළාසීතිසහස්සානි, බ්රහ්මදත්තස්සනාමකා।
gae:ඉමස්මිං ආළාහනෙ දඩ්ඪා, තෙසං කමනුසොචසී”ති॥
gax:375:“යො රාජා චූළනීපුත්තො, පඤ්චාලානං රථෙසභො।
gae:තං භන්තෙ අනුසොචාමි, භත්තාරං සබ්බකාමද”න්ති॥
gax:376:“සබ්බෙ වාහෙසුං රාජානො, බ්රහ්මදත්තස්සනාමකා।
gae:සබ්බෙවචූළනීපුත්තා, පඤ්චාලානං රථෙසභා॥
gax:377:“සබ්බෙසං <pb P=.45/> අනුපුබ්බෙන, මහෙසිත්තමකාරයි।
gae:කස්මා පුරිමකෙ හිත්වා, පච්ඡිමං අනුසොචසී”ති॥
gax:378:“ආතුමෙ <pb M=.166/> ඉත්ථිභූතාය, දීඝරත්තාය මාරිස।
gae:යස්සා මෙ ඉත්ථිභූතාය, සංසාරෙ බහුභාසසී”ති॥
gax:379:“අහු ඉත්ථී අහු පුරිසො, පසුයොනිම්පි ආගමා।
gax:එවමෙතං අතීතානං, පරියන්තො න දිස්සතී”ති॥
gax:380:“ආදිත්තං වත මං සන්තං, ඝතසිත්තංව පාවකං।
gae:වාරිනා විය ඔසිඤ්චං, සබ්බං නිබ්බාපයෙ දරං॥
gax:381:“අබ්බහී වත මෙ සල්ලං, සොකං හදයනිස්සිතං।
gae:යො මෙ සොකපරෙතාය, පතිසොකං අපානුදි॥
gax:382:“සාහං <pb T=.204/> අබ්බූළ්හසල්ලාස්මි, සීතිභූතාස්මි නිබ්බුතා।
gae:න සොචාමි න රොදාමි, තව සුත්වා මහාමුනී”ති॥
gax:383:තස්ස තං වචනං සුත්වා, සමණස්ස සුභාසිතං।
gae:පත්තචීවරමාදාය, පබ්බජි අනගාරියං॥
gax:384:සා ච පබ්බජිතා සන්තා, අගාරස්මා අනගාරියං।
gae:මෙත්තාචිත්තං අභාවෙසි, බ්රහ්මලොකූපපත්තියා॥
gax:385:ගාමා ගාමං විචරන්තී, නිගමෙ රාජධානියො।
gae:උරුවෙලා නාම සො ගාමො, යත්ථ කාලමක්රුබ්බථ॥
gax:386:මෙත්තාචිත්තං <pb V=.124/> ආභාවෙත්වා, බ්රහ්මලොකූපපත්තියා।
gae:ඉත්ථිචිත්තං විරාජෙත්වා, බ්රහ්මලොකූපගා අහූති॥
cen:උබ්බරිපෙතවත්ථු තෙරසමං।
cen:උබ්බරිවග්ගො දුතියො නිට්ඨිතො।
bod:තස්සුද්දානං –
gax:මොචකං <n>පණ්ඩු (සබ්බත්ථ)</n> මාතා මත්තා <n>පිතා (සී॰ ක॰), පතියා (ස්යා॰)</n> ච, නන්දා කුණ්ඩලීනා ඝටො।
gae:ද්වෙ සෙට්ඨී තුන්නවායො ච, උත්තර <n>විහාර (සබ්බත්ථ)</n> සුත්තකණ්ණ <n>සොපාන (සබ්බත්ථ)</n> උබ්බරීති॥
