cha:19:ධම්මට්ඨවග්ගො
gax:256:න <pb P=.38/> තෙන හොති ධම්මට්ඨො, යෙනත්ථං සාහසා <n>සහසා (සී॰ ස්යා॰ ක॰)</n> නයෙ।
gae:යො ච අත්ථං අනත්ථඤ්ච, උභො නිච්ඡෙය්ය පණ්ඩිතො॥
gax:257:අසාහසෙන <pb V=.46/> ධම්මෙන, සමෙන නයතී පරෙ।
gae:ධම්මස්ස ගුත්තො මෙධාවී, “ධම්මට්ඨො”ති පවුච්චති॥
gax:258:න තෙන පණ්ඩිතො හොති, යාවතා බහු භාසති।
gae:ඛෙමී අවෙරී අභයො, “පණ්ඩිතො”ති පවුච්චති॥
gax:259:න තාවතා ධම්මධරො, යාවතා බහු භාසති।
gax:යො ච අප්පම්පි සුත්වාන, ධම්මං කායෙන පස්සති।
gae:ස වෙ ධම්මධරො හොති, යො ධම්මං නප්පමජ්ජති॥
gax:260:න <pb M=.51/> තෙන ථෙරො සො හොති <n>ථෙරො හොති (සී॰ ස්යා॰)</n>, යෙනස්ස පලිතං සිරො।
gae:පරිපක්කො <pb T=.50/> වයො තස්ස, “මොඝජිණ්ණො”ති වුච්චති॥
gax:261:යම්හි සච්චඤ්ච ධම්මො ච, අහිංසා සංයමො දමො।
gae:ස වෙ වන්තමලො ධීරො, “ථෙරො” ඉති <n>සො ථෙරොති (ස්යා॰ ක॰)</n> පවුච්චති॥
gax:262:න වාක්කරණමත්තෙන, වණ්ණපොක්ඛරතාය වා।
gae:සාධුරූපො නරො හොති, ඉස්සුකී මච්ඡරී සඨො॥
gax:263:යස්ස චෙතං සමුච්ඡින්නං, මූලඝච්චං සමූහතං।
gae:ස වන්තදොසො මෙධාවී, “සාධුරූපො”ති වුච්චති॥
gax:264:න මුණ්ඩකෙන සමණො, අබ්බතො අලිකං භණං।
gae:ඉච්ඡාලොභසමාපන්නො, සමණො කිං භවිස්සති॥
gax:265:යො <pb P=.39/> ච සමෙති පාපානි, අණුං ථූලානි සබ්බසො।
gae:සමිතත්තා හි පාපානං, “සමණො”ති පවුච්චති॥
gax:266:න <pb V=.47/> තෙන භික්ඛු සො හොති, යාවතා භික්ඛතෙ පරෙ।
gae:විස්සං ධම්මං සමාදාය, භික්ඛු හොති න තාවතා॥
gax:267:යොධ පුඤ්ඤඤ්ච පාපඤ්ච, බාහෙත්වා බ්රහ්මචරියවා <n>බ්රහ්මචරියං (ක॰)</n>।
gae:සඞ්ඛාය ලොකෙ චරති, ස වෙ “භික්ඛූ”ති වුච්චති॥
gax:268:න මොනෙන මුනී හොති, මූළ්හරූපො අවිද්දසු।
gae:යො ච තුලංව පග්ගය්හ, වරමාදාය පණ්ඩිතො॥
gax:269:පාපානි <pb M=.52/> පරිවජ්ජෙති, ස මුනී තෙන සො මුනි।
gae:යො මුනාති උභො ලොකෙ, “මුනි” තෙන පවුච්චති॥
gax:270:න තෙන අරියො හොති, යෙන පාණානි හිංසති।
gae:අහිංසා <pb T=.51/> සබ්බපාණානං, “අරියො”ති පවුච්චති॥
gax:271:න සීලබ්බතමත්තෙන, බාහුසච්චෙන වා පන।
gae:අථ වා සමාධිලාභෙන, විවිත්තසයනෙන වා॥
gax:272:ඵුසාමි නෙක්ඛම්මසුඛං, අපුථුජ්ජනසෙවිතං।
gae:භික්ඛු විස්සාසමාපාදි, අප්පත්තො ආසවක්ඛයං॥
cen:ධම්මට්ඨවග්ගො එකූනවීසතිමො නිට්ඨිතො।
