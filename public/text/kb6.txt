cha:7:මහාසමයසුත්තවණ්ණනා
sub:නිදානවණ්ණනා
bod:331:<b>උදාන</b>න්ති <pb P=2.295/> <pb V=2.214/> <pb M=2.232/> රඤ්ඤා ඔක්කාකෙන ජාතිසම්භෙදපරිහාරනිමිත්තං පවත්තිතං උදානං <b>පටිච්ච। එකොපි ජනපදො රුළ්හිසද්දෙන “සක්කා”ති වුච්චතී</b>ති එත්ථ යං වත්තබ්බං, තං <b>මහානිදානවණ්ණනායං</b> වුත්තනයෙන වෙදිතබ්බං। <b>අරොපිතෙ</b>ති කෙනචි අරොපිතෙ।
bod:<b>ආවරණෙනා</b>ති සෙතුනා। <b>බන්ධාපෙත්වා</b>ති පංසුපලාසපාසාණමත්තිකාඛණ්ඩාදීහි ආළිං ථිරං කාරාපෙත්වා।
bod:“ජාතිං ඝට්ටෙත්වා කලහං වඩ්ඪයිංසූ”ති සඞ්ඛෙපෙන වුත්තමත්ථං පාකටතරං කාතුං <b>“කොලියකම්මකරා වදන්තී”</b>තිආදි වුත්තං।
bod:<b>තීණි ජාතකානී</b>ති ඵන්දනජාතකපථවීඋන්ද්රියජාතකලටුකිකජාතකානි <b>ද්වෙ ජාතකානී</b>ති රුක්ඛධම්ම වට්ටකජාතකානි।
bod:<b>තෙනා</b>ති භගවතා। <b>කලහකාරණභාවො</b>ති කලහකාරණස්ස අත්ථිභාවො।
bod:<b>අට්ඨානෙ</b>ති අකාරණෙ। <b>වෙරං කත්වා</b>ති විරොධං උප්පාදෙත්වා। “කුඨාරිහත්ථො පුරිසො”තිආදිනා <b>ඵන්දනජාතකං කථෙසි। </b> “දුද්දුභායති භද්දන්තෙ”තිආදිනා <b>පථවීඋන්ද්රියජාතකං කථෙසි। </b> “වන්දාමි තං කුඤ්ජරා”තිආදිනා <b>ලටුකිකජාතකං කථෙසි। </b>
gax:“සාධූ <pb V=2.215/> සම්බහුලා ඤාතී; අපි රුක්ඛා අරඤ්ඤජා।
gae:වාතො වහති එකට්ඨං, බ්රහන්තම්පි වනප්පති”න්ති॥ –
uni:ආදිනා<b> රුක්ඛධම්මජාතකං කථෙසි।</b>
gax:“සම්මොදමානා <pb P=2.296/> ගච්ඡන්ති, ජාලං ආදාය පක්ඛිනො।
gae:යදා තෙ විවදිස්සන්ති, තදා එහින්ති මෙ වස”න්ති॥ –
uni:ආදිනා<b> වට්ටකජාතකං කථෙසි।</b>
gax:“අත්තදණ්ඩා <pb M=2.233/> භයං ජාතං, ජනං පස්සථ මෙධගං।
gae:සංවෙගං කිත්තයිස්සාමි, යථා සංවිජිතං මයා”ති॥ (සු॰ නි॰ 1.941)।
uni:ආදිනා <b>අත්තදණ්ඩසුත්තං කථෙසි।</b>
bod:තංතංපලොභනකිරියා කායවාචාහි පරක්කමන්තියො <b>“උක්කණ්ඨන්තූ”ති සාසනං පෙසෙන්ති।</b>
bod:<b>කුණාලදහෙ</b>ති කුණාලදහතීරෙ <b>පතිට්ඨාය। පුච්ඡිතපුච්ඡිතං කථෙසි</b> (ජා॰ 2.කුණාලජාතක) “අනුක්කමෙන කුණාලසකුණරාජස්ස පුච්ඡනප්පසඞ්ගෙන <b>කුණාලජාතකං</b> කථෙස්සාමී”ති। <b>අනභිරතිං විනොදෙසි</b> ඉත්ථීනං දොසදස්සනමුඛෙන කාමානං ආදීනවොකාරසංකිලෙසවිභාවනෙන।
bod:කොසජ්ජං විධමිත්වා පුරිසථාමපරිබ්රූහනෙන <b>“උත්තමපුරිසසදිසෙහි නො භවිතුං වට්ටතී”</b>ති උප්පන්නචිත්තා।
bod:<b>අවිස්සට්ඨකම්මන්තා</b>ති අරතිවිනොදනතො පට්ඨාය අවිස්සට්ඨසමණකම්මන්තා, අපරිචත්තකම්මට්ඨානාති අත්ථො। <b>නිසීදිතුං වට්ටතී</b>ති භගවා චින්තෙසීති යොජනා।
bod:<b>පදුමිනිය</b>න්ති පදුමස්සරෙ। <b>විකසිංසු</b> ගුණගණවිබොධෙන। <b>“අයං ඉමස්ස…පෙ॰… න කථෙසී”</b>ති ඉමිනා සබ්බෙපි තෙ භික්ඛූ තාවදෙව පටිපාටියා ආගතත්තා අඤ්ඤමඤ්ඤස්ස ලජ්ජමානා <pb V=2.216/> අත්තනා පටිවිද්ධවිසෙසං භගවතො නාරොචෙසුන්ති දස්සෙති। <b>“ඛීණාසවාන”</b>න්තිආදිනා තත්ථ කාරණමාහ।
bod:<b>ඔසීදමත්තෙ</b>ති භගවතො සන්තිකං උපගතමත්තෙ। <b>අරියමණ්ඩලෙ</b>ති අරියසමූහෙ। <b>පාචීනයුගන්ධරපරික්ඛෙපතො</b>ති යුගන්ධරපබ්බතස්ස පාචීනපරික්ඛෙපතො, න බාහිරකෙහි උච්චමානඋදයපබ්බතතො। <b>රාමණෙය්යකදස්සනත්ථ</b>න්ති බුද්ධුප්පාදපටිමණ්ඩිතත්තා විසෙසතො රමණීයස්ස ලොකස්ස රමණීයභාවදස්සනත්ථං। <b>උල්ලඞ්ඝිත්වා</b>ති <pb P=2.297/> උට්ඨහිත්වා। <b>එවරූපෙ ඛණෙ ලයෙ මුහුත්තෙ</b>ති යථාවුත්තෙ චන්දමණ්ඩලස්ස උට්ඨිතක්ඛණෙ උට්ඨිතවෙලායං උට්ඨිතමුහුත්තෙති උපරූපරි කාලස්ස වඩ්ඪිතභාවදස්සනත්ථං වුත්තං।
bod:තථා <pb M=2.234/> තෙසං භික්ඛූනං ජාතිආදිවසෙන භගවතො අනුරූපපරිවාරිතං දස්සෙන්තො <b>“තත්ථා”</b>ති ආදිමාහ।
bod:<b>සමාපන්නදෙවතා</b>ති ආසන්නට්ඨානෙ ඣානසමාපත්ති සමාපන්නදෙවතා। <b>චලිංසූ</b>ති උට්ඨහිංසු। කොසමත්තං ඨානං <b>සද්දන්තරං।</b> ජම්බුදීපෙ කිර ආදිතො තෙසට්ඨිමත්තානි නගරසහස්සානි උප්පන්නානි, තථා දුතියං, තථා තතියං, තං සන්ධායාහ <b>“තික්ඛත්තුං තෙසට්ඨියා නගරසහස්සෙසූ”</b>ති। තෙ පන සම්පිණ්ඩෙත්වා සතසහස්සතො පරං අසීතිසහස්සානි, නවසහස්සානි ච හොන්ති। <b>නවනවුතියා දොණමුඛසතසහස්සෙසූ</b>ති නවසතසහස්සාධිකෙසු නවුතිසතසහස්සෙසු දොණමුඛෙසු। <b>දොණමුඛ</b>න්ති ච මහානගරස්ස ආයුප්පත්තිට්ඨානභූතං පාදනගරං වුච්චති। <b>ඡන්නවුතියා පට්ටනකොටිසතසහස්සෙසූ</b>ති ඡකොටිඅධිකනවුතිකොටිසතසහස්සපට්ටනෙසු। තම්බපණ්ණිදීපාදීසු <b>ඡපණ්ණාසාය රතනාකරෙසු।</b> එවං පන නගරදොණිමුඛපට්ටනරතනාකරාදිවිභාගෙන කථනං තංතංඅධිවත්ථාය වසන්තීනං දෙවතානං බහුභාවදස්සනත්ථං। යදි දසසහස්සචක්කවාළෙසු දෙවතා සන්නිපතිතා, අථ කස්මා පාළියං “දසහි ච ලොකධාතූහී”ති වුත්තන්ති ආහ <b>“දසසහස්ස…පෙ॰… අධිප්පෙතා”</b>ති, තෙන සහස්සිලොකධාතු ඉධ “එකා ලොකධාතූ”ති වුත්තාති වෙදිතබ්බං।
bod:<b>ලොහපාසාදෙ</b>ති ආදිතො කතෙ ලොහපාසාදෙ। <b>බ්රහ්මලොකෙ</b>ති හෙට්ඨිමෙ බ්රහ්මලොකෙ। යදි තා දෙවතා එවං නිරන්තරා, පච්ඡා ආගතානං ඔකාසො එව න භවෙය්යාති චොදනං සන්ධායාහ <b>“යථා ඛො පනා”</b>තිආදි। සුද්ධාවාසකායං උපපන්නා <b>සුද්ධාවාසකායිකා,</b> තාසං පන යස්මා සුද්ධාවාසභූමි නිවාසට්ඨානං, තස්මා වුත්තං <b>“සුද්ධාවාසවාසීන”</b>න්ති। <b>ආවාසා</b>ති ආවාසනට්ඨානභූතා <pb P=2.298/> <pb V=2.217/>, දෙවතා පන ඔරම්භාගියානං, ඉතරෙසඤ්ච සංයොජනානං සමුච්ඡින්දනෙන සුද්ධො ආවාසො එතෙසන්ති <b>සුද්ධාවාසා।</b>
bod:332:<b>පුරත්ථිමචක්කවාළමුඛවට්ටියං ඔතරි</b> අඤ්ඤත්ථ ඔකාසං අලභමානො। එවං සෙසාපි। බුද්ධානං අභිමුඛමග්ගො <b>බුද්ධවීථි।</b> යාව චක්කවාළා <b>ඔත්ථරිතුං</b> ඔවරිතුං <b>න සක්කා। පහටබුද්ධවීථියාවා</b>ති බුද්ධානං සන්තිකං උපසඞ්කමන්තෙහි තෙහි දෙවබ්රහ්මෙහි වළඤ්ජිතවීථියාව। සමිති සඞ්ගති සන්නිපාතො <b>සමයො,</b> මහන්තො සමයො <b>මහාසමයො</b>ති ආහ <b>“මහාසමූහො”</b>ති <pb M=2.235/>। පවද්ධං වනං <b>පවන</b>න්ති ආහ <b>“වනසණ්ඩො”</b>ති। <b>දෙවඝටා</b>ති දෙවසමූහා।
bod:<b>සමාදහංසූ</b>ති සමාදහිතං ලොකුත්තරසමාධිනා සුට්ඨු අප්පිතං අකංසු, යථාසමාහිතං පන සමාධිනා යොජිතං නාම හොතීති වුත්තං <b>“සමාධිනා යොජෙසු”</b>න්ති। සබ්බෙසං ගොමුත්තවඞ්කාදීනං දූරසමූහනිතත්තා <b>සබ්බෙ…පෙ॰… අකරිංසු।</b> නයති අස්සෙ එතෙහීති <b>නෙත්තානි,</b> යොත්තානි। අවීථිපටිපන්නානං අස්සානං වීථිපටිපාදනං රස්මිග්ගහණෙන පහොතීති “සබ්බයොත්තානි ගහෙත්වා අචොදෙන්තො”ති වත්වා තං පන අචොදනං අවාරණං එවාති ආහ <b>“අචොදෙන්තො අවාරෙන්තො”</b>ති।
bod:යථා ඛීලං භිත්තියං වා භූමියං වා ආකොටිතං දුන්නීහරණං, යථා ච පලිඝං නගරප්පවෙසනිවාරණං, යථා ච ඉන්දඛීලං ගම්භීරනෙමි සුනිඛාතං දුන්නීහරණං, එවං රාගාදයො සත්තසන්තානතො දුන්නීහරණා, නිබ්බානනගරප්පවෙසනිවාරණා චාති තෙ “ඛීලං, පලිඝං, ඉන්දඛීල”න්ති ච වුත්තා। <b>තණ්හාඑජාය අභාවෙන අනෙජා</b> පරමසන්තුට්ඨභාවෙන චාතුද්දිසත්තා <b>අප්පටිහතචාරිකං චරන්ති।</b>
bod:<b>ගතාසෙ</b>ති ගතා එව, න පන ගමිස්සන්ති පරිනිට්ඨිතසරණගමනත්තාති <pb P=2.299/>। ලොකුත්තරසරණගමනං අධිප්පෙතන්ති ආහ <b>“නිබ්බෙමතිකසරණගමනෙන ගතා”</b>ති। <b>තෙ</b> හි නියමෙන <b>අපායභූමිං න ගමිස්සන්ති, දෙවකායඤ්ච පරිපූරෙස්සන්ති।</b> යෙ පන ලොකියෙන සරණගමනෙන <b>බුද්ධං සරණං ගතාසෙ, න තෙ ගමිස්සන්ති අපායභූමිං,</b> සති ච පච්චයන්තරසමවායෙ <b>පහාය මානුසං දෙහං, දෙවකායං පරිපූරෙස්සන්තී</b>ති අයමෙත්ථ අත්ථො।
sub:දෙවතාසන්නිපාතවණ්ණනා
bod:333:<b>එතෙස</b>න්ති <pb V=2.218/> දෙවතාසන්නිපාතානං। <b>ඉදානී</b>ති ඉමස්මිං කාලෙ। <b>බුද්ධාන</b>න්ති අඤ්ඤෙසං බුද්ධානං <b>අභාවා। චිත්තකල්ලතා</b> චිත්තමද්දවං।
bod:කිං පන භගවතාව මහන්තෙ දෙවතාසමාගමෙ තෙසං නාමගොත්තං කථෙතුං සක්කාති? ආම සක්කාති දස්සෙතුං <b>“බුද්ධා නාම මහන්තා”</b>තිආදි වුත්තං। තත්ථ <b>දිට්ඨ</b>න්ති රූපායතනමාහ, <b>සුත</b>න්ති සද්දායතනං, <b>මුත</b>න්ති සම්පත්තග්ගාහිඉන්ද්රියවිසයං ගන්ධරසඵොට්ඨබ්බායතනං, <b>විඤ්ඤාත</b>න්ති වුත්තාවසෙසං සබ්බං <pb M=2.236/> ඤෙය්යං, <b>පත්ත</b>න්ති පරියෙසිත්වා, අපරියෙසිත්වා වා සම්පත්තං, <b>පරියෙසිත</b>න්ති පත්තං, අප්පත්තං වා පරියිට්ඨං। <b>අනුවිචරිතං මනසා</b>ති කෙවලං මනසා ආලොචිතං। <b>කත්ථචි නීලාදිවසෙන විභත්තරූපාරම්මණෙ</b>ති අභිධම්මෙ (ධ॰ ස॰ 615) “නීලං පීතක”න්තිආදිනා විභත්තෙ යත්ථ කත්ථචි රූපාරම්මණෙ කිඤ්චි රූපාරම්මණං වා න අත්ථීති යොජනා। <b>භෙරිසද්දාදිවසෙනා</b>ති එත්ථාපි එසෙව නයො। <b>ය</b>න්ති යං ආරම්මණං। <b>එතෙස</b>න්ති බුද්ධානං।
bod:ඉදානි යථාවුත්තමත්ථං පාළියා සමත්ථෙතුං <b>“යථාහා”</b>තිආදි වුත්තං। තදා ජානනකිරියාය අපරියොසිතභාවදස්සනත්ථං “ජානාමී”ති වත්වා යස්මා යං කිඤ්චි නෙය්යං නාම, සබ්බං තං භගවතා අඤ්ඤාතං නාම නත්ථි, තස්මා වුත්තං <b>“තමහං අබ්භඤ්ඤාසි”</b>න්ති।
bod:<b>න ඔලොකෙන්ති</b> පයොජනාභාවතො। <b>විපරීතා</b> “න කම්මාවරණෙන සමන්නාගතා”තිආදිනා නයෙන වුත්තා। “යස්ස මඞ්ගලා සමූහතා”ති (සු॰ නි॰ 362) ආරභිත්වා “රාගං <pb P=2.300/> විනයෙථ මානුසෙසු දිබ්බෙසු කාමෙසු චා”තිආදිනා (සු॰ නි॰ 363) ච රාගනිග්ගහකථාබාහුල්ලතො <b>සම්මාපරිබ්බාජනීයසුත්තං</b> රාගචරිතානං සප්පායං, “පියමප්පියභූතා කලහ විවාදා පරිදෙවසොකා සහමච්ඡරා චා”තිආදිනා (සු॰ නි॰ 869; මහානි॰ 98) කලහාදයො යතො දොසතො සමුට්ඨහන්ති, සො ච දොසො යතො පියභාවතො, සො ච පියභාවො යතො ඡන්දතො සමුට්ඨහන්ති, ඉති ඵලතො, කාරණපරම්පරතො ච දොසෙ ආදීනවවිභාවනබාහුල්ලතො <b>කලහවිවාදසුත්තං</b> (සු॰ නි॰ 869; මහානි॰ 98) දොසචරිතානං සප්පායං –
gax:“අප්පඤ්හි එතං න අලං සමාය,
gax:දුවෙ විවාදස්ස ඵලානි බ්රූමි।
gax:එතම්පි <pb V=2.219/> දිස්වා න විවාදයෙථ,
gae:ඛෙමාභිපස්සං අවිවාදභූමි”න්ති॥ (සු॰ නි॰ 902; මහානි॰ 131) –
uni:ආදිනා නයෙන සම්මොහවිධමනතො, පඤ්ඤාපරිබ්රූහනතො ච <b>මහාබ්යූහසුත්තං</b> මොහචරිතානං සප්පායං –
gax:“පරස්ස <pb M=2.237/> චෙ ධම්මං අනානුජානං,
gax:බාලො, මගො හොති නිහීනපඤ්ඤො।
gax:සබ්බෙව බාලා සුනිහීනපඤ්ඤා,
gae:සබ්බෙවිමෙ දිට්ඨිපරිබ්බසානා”ති॥ (සු॰ නි॰ 886; මහානි॰ 115) –
uni:ආදිනා නයෙන සන්දිට්ඨිපරාමාසිතාපනයනමුඛෙන සවිසයෙසු දිට්ඨිග්ගහණෙසු විසටවිතක්කවිච්ඡින්දනවසෙන පවත්තත්තා <b>චූළබ්යූහසුත්තං</b> විතක්කචරිතානං සප්පායං –
gax:“මූලං <pb P=2.301/> පපඤ්චසඞ්ඛාය (ඉති භගවා),
gax:මන්තා අස්මීති සබ්බං උපරුන්ධෙ।
gax:යා කාචි තණ්හා අජ්ඣත්තං,
gae:තාසං විනයා සදා සතො සික්ඛෙ”ති॥ (සු॰ නි॰ 922; මහානි॰ 151) –
uni:<b>පපඤ්චසඞ්ඛාය මූලං</b> අවිජ්ජාදිකිලෙසජාතං <b>අස්මීති</b> පවත්තමානඤ්චාති <b>සබ්බං මන්තා</b> පඤ්ඤාය උපරුන්ධෙය්ය। <b>යා කාචි අජ්ඣත්තං</b> රූපතණ්හාදිභෙදා <b>තණ්හා</b> උප්පජ්ජෙය්ය, <b>තාසං විනයා</b> වූපසමාය <b>සදා සතො</b> උපට්ඨිතස්සති හුත්වා සික්ඛෙය්යාති එවමාදි උපදෙසස්ස සද්ධොව භාජනං। තස්ස හි සො අත්ථාවහොති <b>තුවට්ටකසුත්තං</b> සද්ධාචරිතානං සප්පායං –
gax:“වීතතණ්හො පුරා භෙදා (ඉති භගවා),
gax:පුබ්බමන්තමනිස්සිතො।
gax:වෙමජ්ඣෙ <pb V=2.220/> නුපසඞ්ඛෙය්යො,
gae:තස්ස නත්ථි පුරක්ඛත”න්ති॥ (සු॰ නි॰ 855; මහානි॰ 84) –
bod:යො සරීරභෙදතො පුබ්බෙව පහීනතණ්හො, තතො එව අතීතද්ධසඤ්ඤිතං පුරිමකොට්ඨාසං තණ්හානිස්සයෙන අනිස්සිතො, වෙමජ්ඣෙ පච්චුප්පන්නෙපි අද්ධනි “රත්තො”තිආදිනා උපසඞ්ඛාතබ්බො, තස්ස අරහතො තණ්හාදිට්ඨිපුරක්ඛාරානං අභාවා අනාගතෙ අද්ධනි කිඤ්චි පුරක්ඛතං නත්ථීති ආදිනා එවං ගම්භීරකථාබාහුල්ලතො <b>පූරාභෙදසුත්තං</b> (සු॰ නි॰ 855; මහානි॰ 84) බුද්ධිචරිතානං සප්පායන්ති කත්වා වුත්තං <b>“අථ නෙසං සප්පායං …පෙ॰… වවත්ථපෙත්වා”</b>ති। <b>මනසාකාසී</b>ති එවං චරියාය වසෙන මනසි කත්වා පුන තං සදිසං අත්තනො <pb M=2.238/> දෙසනානික්ඛෙපයොග්යතාවසෙන මනසි අකාසි। <b>අත්තජ්ඣාසයෙන නු ඛො ජානෙය්යා</b>ති පරජ්ඣාසයාදිං අනපෙක්ඛිත්වා මය්හංයෙව අජ්ඣාසයෙන ආරද්ධ දෙසනං <pb P=2.302/> ජානෙය්ය නු ඛො। <b>පරජ්ඣාසයෙනා</b>ති සන්නිපතිතාය පරිසාය කස්සචි අජ්ඣාසයෙන। <b>අට්ඨුප්පත්තිකෙනා</b>ති ඉධ සමුට්ඨිතඅට්ඨුප්පත්තියා। <b>පුච්ඡාවසෙනා</b>ති කස්සචි පුච්ඡන්තස්ස පුච්ඡාවසෙන। <b>ආරද්ධදෙසනං ජානෙය්යාති। “සචෙ පච්චෙකබුද්ධො භවෙය්යා”</b>ති ඉදං ඉමෙසං සුත්තානං දෙසනාය පුච්ඡා පච්චෙකබුද්ධානං භාරියා, අවිසයා චාති දස්සනත්ථං වුත්තං। තෙනාහ <b>“සොපි න සක්කුණෙය්යා”</b>ති।
bod:එත්ථ ච යස්මා න අනුමතිපුච්ඡා, කථෙතුකම්යතාපුච්ඡා වා යුත්තා, අථ ඛො දිට්ඨසංසන්දනපුච්ඡාසදිසී වා විමතිච්ඡෙදනපුච්ඡාසදිසී වා පුච්ඡා යුත්තා, තාව පුග්ගලජ්ඣාසයවසෙන පවත්තිතා නාම හොන්ති, න යථාධම්මවසෙන, තත්ථ යදි භගවා තථා සයමෙව පුච්ඡිත්වා සයමෙව විස්සජ්ජෙය්ය, සුණන්තීනං දෙවතානං සම්මොහො භවෙය්ය “කිං නාමෙතං භගවා පඨමං එවමාහ, පුනපි එවමාහා”ති, අන්ධකාරං පවිට්ඨා විය හොන්ති, තස්මා වුත්තං <b>“එවං පෙතා දෙවතා න සක්ඛිස්සන්ති පටිවිජ්ඣිතු”</b>න්ති। යථාධම්මදෙසනායං පන කථෙතුකම්යතාවසෙන පුච්ඡනෙන සම්මොහො හොතීති। <b>සූරියො උග්ගතොති</b> ආහ දෙවසඞ්ඝො ආසන්නතරභාවෙන ඔභාසස්ස විපුලඋළාරභාවතො। <b>එකිස්සා ලොකධාතුයා</b>ති සුත්තෙ (දී॰ නි॰ 3.161; ම॰ නි॰ 3.129; අ॰ නි॰ 1.277; විභ॰ 809; නෙත්ති॰ 57; මි॰ ප॰ 5.1.1) ආගතනයෙන සබ්බත්ථෙව පන අපුබ්බං අචරිමං ද්වෙ බුද්ධා න හොන්තෙව। තෙනෙවාහ – “අනන්තාසු…පෙ॰… අද්දසා”ති।
bod:ගාථායං <b>පුච්ඡාමී</b>ති නිම්මිතබුද්ධො භගවන්තං පුච්ඡිතුං ඔකාසං කාරාපෙසි। <b>මුනි</b>න්ති බුද්ධමුනිං <pb V=2.221/>। <b>පහූතපඤ්ඤ</b>න්ති මහාපඤ්ඤං।<b> තිණ්ණ</b>න්ති චතුරොඝතිණ්ණං। <b>පාරඞ්ගත</b>න්ති නිබ්බානප්පත්තං, සබ්බස්ස වා ඤෙය්යස්ස පාරං පරියන්තං ගතං। <b>පරිනිබ්බුතං</b> සඋපාදිසෙසනිබ්බානවසෙන। <b>ඨිතත්ත</b>න්ති අවට්ඨිතචිත්තං ලොකධම්මෙහි අකම්පනෙය්යතාය। <b>නික්ඛම්ම ඝරා පනුජ්ජ කාමෙ</b>ති වත්ථුකාමෙ පනූදිත්වා ඝරාවාසා නික්ඛම්ම। <b>කථං භික්ඛු සම්මා සො ලොකෙ පරිබ්බජෙය්යා</b>ති සො භික්ඛු කථං සම්මා පරිබ්බජෙය්ය ගච්ඡෙය්ය විහරෙය්ය, අනුපලිත්තො හුත්වා ලොකං අතික්කමෙය්යාති අත්ථො।
bod:334:<b>සිලොකං</b> <pb P=2.303/> <b>අනුකස්සාමී</b>ති <pb M=2.239/> එත්ථ <b>සිලොකො</b> නාම පාදසමුදයො, ඉසීහි වුච්චමානා ගාථාතිපි වුච්චති। පාදොව නියතවණ්ණානුපුබ්බිකානං පදානං සමූහො, තං <b>සිලොකං අනුකස්සාමි</b> පවත්තයිස්සාමීති අත්ථොති ආහ <b>“අක්ඛර…පෙ॰… පවත්තයිස්සාමී”</b>ති। <b>යත්ථා</b>ති අධිකරණෙ භුම්මං। ආමෙඩිතලොපෙනායං නිද්දෙසොති ආහ <b>“යෙසු යෙසු ඨානෙසූ”</b>ති। <b>භුම්මා</b>ති භූමිපටිබද්ධනිවාසා। <b>තං තං නිස්සිතා</b> තං තං ඨානං නිස්සිතවන්තො නිස්සාය වසමානා, තෙහි සද්ධිං සිලොකං අනුකස්සාමීති අධිප්පායො। <b>“යෙ සිතා ගිරිගබ්භර”</b>න්ති ඉමිනා තෙසං විවෙකවාසං දස්සෙති, <b>“පහිතත්තා සමාහිතා”</b>ති ඉමිනා භාවනාභියොගං।
bod:<b>බහුජනා</b> පඤ්චසතසඞ්ඛ්යත්තා। පටිපක්ඛාභිභවනතො, තෙජුස්සදතාය ච <b>සීහා විය</b> පවිවිත්තතාය <b>නිලීනා। එකත්ත</b>න්ති එකීභාවං। <b>ඔදාතචිත්තා හුත්වා සුද්ධා</b>ති අරහත්තමග්ගාධිගමෙන පරියොදාතචිත්තා හුත්වා සුද්ධා, න කෙවලං සරීරසුද්ධියාව। <b>විප්පසන්නා</b>ති අරියමග්ගප්පසාදෙන විසෙසතො පසන්නා। චිත්තස්ස ආවිලභාවකරානං කිලෙසානං අභාවෙන <b>අනාවිලා।</b>
bod:<b>භික්ඛූ ජානිත්වා</b>ති භින්නකිලෙසෙ භික්ඛූ “ඉමෙ දිබ්බචක්ඛුනා එතෙ දෙවකායෙ පස්සන්තීති ජානිත්වා। <b>සවනන්තෙ ජාතත්තා</b>ති ධම්මස්සවනපරියොසානෙ අරියජාතියා ජාතත්තා। <b>ඉදං සබ්බ</b>න්ති ඉදං “භිය්යො පඤ්චසතෙ”තිආදිකං සබ්බං।
bod:<b>තදත්ථාය වීරියං කරිංසූ</b>ති දිබ්බචක්ඛුඤාණාභිනීහාරවසෙන වීරියං උස්සාහං අකංසු। තෙනාහ “න තං තෙහී”තිආදි। <b>සත්තරි</b>න්ති ත-කාරස්ස ර-කාරාදෙසං කත්වා වුත්තං, සත්තතින්ති අත්ථො। “සහස්ස”න්ති පන අනුවත්තති, සත්තතියොගෙන බහුවචනං। තෙනාහ <b>“එකෙ සහස්සං। එකෙ සත්තතිසහස්සානී”</b>ති।
bod:<b>අනන්ත</b>න්ති අන්තරහිතං, තං පන අතිවිය මහන්තං නාම හොතීති ආහ <b>“විපුල”</b>න්ති।
bod:<b>අවෙක්ඛිත්වා</b>ති <pb P=2.304/> <pb V=2.222/> ඤාණචක්ඛුනා විසුං විසුං අවෙක්ඛිත්වා “වවත්ථිත්වානා”තිපි පඨන්ති, සො එවත්ථො। තං අවෙක්ඛනං නිච්ඡයකරණං හොතීති ආහ <b>“වවත්ථපෙත්වා”</b>ති। පුබ්බෙ වුත්තගාථාසු තතියගාථාය පච්ඡිමද්ධං, චතුත්ථගාථාය පුරිමද්ධඤ්ච සන්ධායාහ <b>“පුබ්බෙ වුත්තගාථමෙවා”</b>ති।
bod:විජානනම්පි <pb M=2.240/> දස්සනං එවාති ආහ <b>“පස්සථ ඔලොකෙථා”</b>ති। වාචායතපවත්තිතභාවතො “අනුපටිපාටියාව කිත්තයිස්සාමී”ති වදති।
bod:335:සත්ත සහස්සානි සඞ්ඛායාති <b>සත්ත සහස්සා। යක්ඛායෙවා</b>ති යක්ඛජාතිකා එව। <b>ආනුභාවසම්පන්නා</b>ති මහෙසක්ඛා। <b>ඉද්ධිමන්තො</b>ති වා මහානුභාවා। <b>ජුතිමන්තො</b>ති මහප්පභා। <b>වණ්ණවන්තො</b>ති අතික්කන්තවණ්ණා। <b>යසස්සිනො</b>ති මහාපරිවාරා චෙව පත්ථටකිත්තිසද්දා ච। <b>සමිති</b>-සද්දො සමීපත්ථොති අධිප්පායෙනාහ <b>“භික්ඛූනං සන්තික”</b>න්ති।
bod:<b>හෙමවතපබ්බතෙ</b>ති හිමවතො සමීපෙ ඨිතපබ්බතෙ।
bod:<b>එතෙ සබ්බෙපී</b>ති එතෙ සත්තසහස්සා කාපිලවත්ථවා, ඡසහස්සා හෙමවතා, තිසහස්සා සාතාගිරාති යථාවුත්තා <b>සබ්බෙපි සොළසසහස්සා।</b>
bod:<b>රාජගහනගරෙ</b>ති රාජගහනගරස්ස සමීපෙ। <b>ත</b>න්ති කුම්භීරං।
bod:336:කාමං පාචීනදිසං පසාසති, තථාපි <b>චතූසුපි දිසාසු</b> සපරිවාරදීපෙසු චතූසුපි මහාදීපෙසු <b>ගන්ධබ්බානං ජෙට්ඨකො,</b> කථං? <b>සබ්බෙ තෙ තස්ස වසෙ වත්තන්ති।</b> <b>කුම්භණ්ඩානං අධිපතී</b>තිආදීසුපි එසෙව නයො।
bod:<b>තස්සාපි</b> විරුළ්හස්ස। <b>තාදිසායෙවා</b>ති ධතරට්ඨස්ස පුත්තසදිසා එව පුථුත්ථතො, නාමතො, බලතො, ඉද්ධිආදිවිසෙසතො ච।
bod:<b>සබ්බසඞ්ගාහිකවසෙනා</b>ති දසසහස්සිලොකධාතුයා පච්චෙකං චත්තාරො <pb P=2.305/> චත්තාරො මහාරාජානොති තෙසං සබ්බෙසං සඞ්ගණ්හනවසෙන। තෙනාහ <b>“අයඤ්චෙත්ථා”</b>තිආදි।
bod:<b>චතුරො දිසා</b>ති චතූසු දිසාසු। <b>චතුරො දිසා ජලමානා</b> සමුජ්ජලන්තා ඔභාසෙන්තා। යදි <pb V=2.223/> එවං මහතියා පරිසාය ආගතානං කථං කාපිලවත්ථවෙ වනෙ ඨිතාති ආහ <b>“තෙ පනා”</b>තිආදි।
bod:337:තෙසං මහාරාජානං දාසාති යොජනා। මායාය යුත්තා, තස්මා <b>මායාවිනො।</b> වඤ්චනං එතෙසු අත්ථි, වඤ්චනෙ වා නියුත්තාති <b>වඤ්චනිකා। කෙරාටියසාඨෙය්යෙනා</b>ති නිහීනසඨෙන කම්මෙන। මායා එතෙසං අත්ථීති <pb M=2.241/> මායා, තෙ ච පරෙසං වඤ්චනත්ථං යෙන මායාකරණෙන <b>“මායා”</b>ති වුත්තා, තං දස්සෙන්තො <b>“මායාකාරකා”</b>ති ආහ।
bod:<b>එත්තකා දාසා</b>ති එත්තකා කුටෙණ්ඩුආදිකා නිඝණ්ඩුපරියොසානා අට්ඨමහාරාජානං දාසා।
bod:<b>දෙවරාජානො</b>ති දෙවා හුත්වා තංතංදෙවකායස්ස රාජානො। චිත්තො ච සෙනො ච චිත්තසෙනො චාති තයො එතෙ දෙවපුත්තා පාළියං එකසෙසනයෙන වුත්තාති ආහ <b>“චිත්තො චා”</b>තිආදි।
bod:භික්ඛුසඞ්ඝො සමිතො සන්නිපතිතො එත්ථාති <b>භික්ඛුසඞ්ඝසමිති,</b> ඉමං වනං।
bod:338:<b>නාගසදහවාසිකා</b>ති නාගසදහනිවාසිනො। තත්ථෙකො කිර නාගරාජා, චිරකාලං වසතො තස්ස පරිසා මහතී පරම්පරාගතා අත්ථි, තං සන්ධායාහ <b>“තච්ඡකනාගපරිසායා”</b>ති।
bod:<b>යමුනවාසිනො</b>ති යමුනායං වසනකනාගා। <b>නාගවොහාරෙනා</b>ති හත්ථිනාගවොහාරෙන।
bod:<b>වුත්තප්පකාරෙ</b>ති කම්බලස්සතරෙ ඨපෙත්වා ඉතරෙ වුත්තප්පකාරනාගා। <b>ලොභාභිභූතා</b>ති ආහාරලොභෙන අභිභූතා। <b>දිබ්බානුභාවතා</b>ති දිබ්බානුභාවතො, දිබ්බානුභාවහෙතු වා <b>දිබ්බා। “චිත්රසුපණ්ණා”ති නාමං</b> විචිත්රසුන්දරපත්තවන්තතාය।
bod:<b>උපව්හයන්තා</b>ති <pb P=2.306/> උපෙච්ච කථෙන්තා। කාකොලූකඅහිනකුලාදයො විය අඤ්ඤමඤ්ඤං ජාතිසමුදාගතවෙරාපි සමානා <b>මිත්තා විය…පෙ॰… හට්ඨතුට්ඨචිත්තා</b> අඤ්ඤමඤ්ඤස්මින්ති අධිප්පායො। <b>බුද්ධංයෙව තෙ සරණං ගතා</b> “බුද්ධානුභාවෙනෙව මයං අඤ්ඤමඤ්ඤස්මිං මෙත්තිං පටිලභිම්හා”ති।
bod:339:<b>භාතරො</b>ති මෙථුනභාතරො। තෙනාහ <b>“සුජාය අසුරකඤ්ඤාය කාරණා”</b>ති।
bod:<b>තෙසූ</b>ති <pb V=2.224/> අසුරෙසු। <b>කාලකඤ්චා</b>ති එවං නාමා। <b>මහාභිස්මා</b>ති භිංසනකමහාසරීරා। <b>අභබ්බා</b>ති සම්මත්තනියාමං ඔක්කමිතුං න භබ්බා අච්ඡන්දිකත්තා තාදිසස්ස ඡන්දස්සෙව අභාවතො।
bod:බලිනො <pb M=2.242/> මහාඅසුරස්ස අබ්භතීතත්තා තස්ස පුත්තෙ එව කිත්තෙන්තො භගවා <b>“සතඤ්ච බලිපුත්තාන”</b>න්ති ආදිමාහ। සො කිර සුඛුමං අත්තභාවං මාපෙත්වා උපගච්ඡි।
bod:340:<b>කම්මං කත්වා</b>ති පරිකම්මං කත්වා। <b>නිබ්බත්තා</b>ති උපචාරජ්ඣානෙන නිබ්බත්තා। අප්පනාඣානෙන පන නිබ්බත්තා බ්රහ්මානො හොන්ති, තෙ පරතො වක්ඛති “සුබ්රහ්මා”තිආදිනා (දී॰ නි॰ 2.341), අයඤ්ච කාමාවචරදෙවතා වුච්චති। තෙනෙවාහ – <b>“මෙත්තාකරුණාකායිකාති මෙත්තාඣානෙ ච කරුණාඣානෙ ච පරිකම්මං කත්වා නිබ්බත්තදෙවා”</b>ති। <b>මෙත්තාඣානෙ කරුණාඣානෙ</b>ති මෙත්තාඣානනිමිත්තං කරුණාඣානනිමිත්තං, තදත්ථන්ති අත්ථො।
bod:<b>තෙ</b> ආපොදෙවාදයො යථාසකං වග්ගවසෙන ඨිතත්තා <b>දසධා ඨිතා।</b> යාව කරුණාකායිකා දස <b>දෙවකායා।</b> <b>නානත්තවණ්ණා</b>ති නානාසභාවවණ්ණවන්තො।
bod:<b>වෙණ්ඩුදෙවතා</b>ති වෙණ්ඩු නාම දෙවතා, එවං <b>සහලි දෙවතා। </b> අසමදෙවතා, යමකදෙවතාති “ද්වෙ අයනියො”ති වදන්ති, තප්පමුඛා ද්වෙ දෙවනිකායාති। <b>චන්දස්සූපනිසා දෙවා</b> චන්දස්ස උපනිස්සයතො වත්තමානා තස්ස පුරතො ච පච්ඡතො ච පස්සතො ච ධාවනකදෙවා। තෙනාහ <b>“චන්දනිස්සිතකා දෙවා”</b>ති। <b>සූරියස්සූපනිසා, නක්ඛත්තනිස්සිතා</b>ති එත්ථාපි එසෙව නයො। කෙවලං වාතවායනහෙතවො දෙවතා <b>වාතවලාහකා।</b> තථා කෙවලං අබ්භපටලසඤ්චරණහෙතවො <b>අබ්භවලාහකා।</b> උණ්හප්පවත්තිහෙතවො <pb P=2.307/> <b>උණ්හවලාහකා।</b> වස්සවලාහකා පන පජ්ජුන්නසදිසාති। තෙ ඉධ න වුත්තා। වසුදෙවතා නාම එකො දෙවනිකායො, තෙසං පුබ්බඞ්ගමත්තා <b>වාසවො,</b> සක්කො।
bod:<b>දසෙතෙ</b>ති එතෙ වෙණ්ඩුදෙවතාදයො වාසවපරියොසානා දස දෙවකායා।
bod:<b>ඉමානී</b>ති “ජලමග්ගී”ති ච “සිඛාරිවා”ති ච ඉමානි <b>තෙසං නාමානි।</b> කෙචි පන ම-කාරො පදසන්ධිකරො “ජලා”ති ච “අග්ගී”ති ච “සිඛාරිවා”ති ච ඉමානි තෙසං නාමානීති වදන්ති। <b>එතෙ</b>ති තෙසු එව “අරිට්ඨකා, රොජා”ති ච වුත්තදෙවෙසු එකච්චෙ,<b>උමාපුප්ඵනිභාසිනො</b> <pb V=2.225/> වණ්ණතො උමාපුප්ඵසදිසාති එවමත්ථො ගහෙතබ්බො, අඤ්ඤථා එකාදස දෙවකායා සියුං।
bod:<b>දසෙතෙ</b>ති <pb M=2.243/> එතෙ දස සහභූදෙවාදයො වාසවනෙසිපරියොසානා දස දෙවකායා। තෙනෙව නිකායභෙදවසෙන දසධාව ආගතා।
bod:<b>“සමානා”</b>තිආදි තෙසං දෙවානං නිකායසමුදායගතං නාමං। එවං සෙසානම්පි।
bod:<b>දසෙතෙ</b>ති එතෙ සමානාදිකා මහාපාරගපරියොසානා දස දෙවකායා। තෙනෙව නිකායභෙදෙන දසධා ආගතා।
bod:<b>සුක්කාදයො තයො</b> දෙවකායා। <b>පාමොක්ඛදෙවා</b>ති පමුඛා පධානභූතා දෙවා।
bod:<b>දිසා</b>ති දිසාසු। <b>දෙවො</b>ති මෙඝො। <b>දසෙතෙ</b>ති එතෙ සුක්කාදයො පජ්ජුන්නපරියොසානා දස දෙවකායා, තෙ දෙවනිකායභෙදෙන <b>දසධා ආගතා।</b>
bod:<b>දසෙතෙ</b>ති එතෙ ඛෙමියාදයො පරනිම්මිතපරියොසානා දස දෙවකායා, තෙ දෙවනිකායභෙදෙන <b>දසධාව ආගතා।</b> තත්ථ “ඛෙමියා, කට්ඨකාදයො ච පඤ්චාපි සදෙවකායා තාවතිංසකායිකා”ති වදන්ති। <b>නාමන්වයෙනා</b>ති <pb P=2.308/> නාමානුගමෙන “ආපොදෙවතා”තිආදිනාමසභාගෙන। තෙනෙවාහ <b>“නාමභාගෙන නාමකොට්ඨාසෙනා”</b>ති। <b>සබ්බා දෙවතා</b>ති දසසහස්සිලොකධාතූසු සබ්බාපි දෙවතා। <b>නිද්දිසති</b> තංතංනාමසභාගෙන එකජ්ඣං කත්වා।
bod:පවුත්ථාති පවාසං ගතා විය අපෙතාති ආහ <b>“විගතා”</b>ති। පවුත්ථා වා පකාරතො වුත්ථා වුසිතා, තෙන ජාති වුසිතබ්බා අස්සාති <b>පවුට්ඨජාති। කාළකභාවා</b> සංකිලෙසධම්මා, සබ්බසො තදභාවතො <b>කාළකභාවාතීතං දසබලං।</b> ලඤ්චනාභාවෙන වා <b>අසිතාතිගො</b> කාළකභාවාතීතාය සිරියා චන්දො, තාදිසං චන්දං විය <b>සිරියා විරොචමානං।</b>
bod:341:<b>එකො බ්රහ්මා</b>ති සගාථකවග්ගෙ (සං॰ නි॰ 1.98) ආගතො සුබ්රහ්මදෙවපුත්තො। බ්රහ්මලොකෙ නිබ්බත්තිත්වා හෙට්ඨිමෙසු පතිට්ඨිතා <b>අරියබ්රහ්මානො,</b> න <pb M=2.244/> සුද්ධාවාසබ්රහ්මානො। <b>තිස්සමහාබ්රහ්මා</b> පුථුජ්ජනො, යො අපරභාගෙ මනුස්සෙසු නිබ්බත්තිත්වා මොග්ගලිපුත්තතිස්සත්ථෙරො ජාතො।
bod:<b>සහස්සං</b> <pb V=2.226/> <b>බ්රහ්මලොකාන</b>න්ති බ්රහ්මලොකො එතෙසන්ති බ්රහ්මලොකා, බ්රහ්මානො, තෙසං බ්රහ්මලොකානං සහස්සං සත්තලොකපරියායො චායං ලොකසද්දොති ආහ <b>“මහාබ්රහ්මානං සහස්සං ආගත”</b>න්ති। අනන්තරගාථායං “ආගතා”ති වුත්තපදමෙව අත්ථවසෙන වදති। <b>යත්ථා</b>ති යස්මිං බ්රහ්මසහස්සෙ। <b>අඤ්ඤෙ බ්රහ්මෙ</b>ති තදඤ්ඤෙ බ්රහ්මානො। <b>අභිභවිත්වා තිට්ඨති</b> වණ්ණෙන, යසසා ආයුනා ච।
bod:<b>ඉස්සරා</b>ති තෙනෙව වසපවත්තනෙන සෙසබ්රහ්මානං අධිපතිනො।
bod:342:කාළකධම්මසමන්නාගතො <b>කාළකස්ස</b> පාපිමස්ස <b>මාරස්ස බාලභාවං පස්සථ,</b> යො අත්තනො අවිසයෙ නිරත්ථකං පරක්කමිතුං වායමති।
bod:වීතරාගභාවාවහස්ස ධම්මස්සවනස්ස අන්තරායකරණෙන <pb P=2.309/> අවීතරාගා රාගෙන බද්ධා එව නාම හොන්තීති වුත්තං <b>“රාගෙන බද්ධං හොතූ”</b>ති।
bod:<b>භයානකං සරඤ්ච කත්වා</b>ති භෙරවං මහන්තං සද්දං සමුට්ඨපෙත්වා।
bod:ඉදානි තං සද්දං උපමාය දස්සෙන්තො <b>“යථා”</b>ති ආදිමාහ। <b>කඤ්චී</b>ති තස්මිං සමාගමෙ කඤ්චි දෙවතං, මානුසකං වා අත්තනො <b>වසෙ වත්තෙතුං අසක්කොන්තො අසයංවසෙ</b> සයඤ්ච න අත්තනො වසෙ ඨිතො। තෙනාහ <b>“අසයංවසී”</b>තිආදි।
bod:343:<b>“වීතරාගෙහී”</b>ති දෙසනාසීසමෙතං। සබ්බායපි හි තත්ථ සමාගතපරිසාය මාරසෙනා අපක්කන්තාව। <b>නෙසං ලොමම්පි ඉඤ්ජයුං</b> තෙසං ලොමමත්තම්පි න චාලෙසුං, කුතො අන්තරායකරණං। ඉති යත්තකා තත්ථ විසෙසං අධිගච්ඡිංසු, තෙසං සබ්බෙසම්පි අන්තරායාකරණවසෙන අත්ථො විභාවෙතබ්බො, වීතරාගග්ගහණෙන වා සරාගවීතරාගවිභාවිනො ච තත්ථ සඞ්ගහිතාති වෙදිතබ්බං। <b>මාරො ඉමං ගාථං අභාසි</b> අච්ඡරියබ්භුතචිත්තජාතො। කථඤ්හි නාම තාව ඝොරතරං මහතිං විභිංසකං මයි කරොන්තෙපි සබ්බෙ පිමෙ නිබ්බිකාරා සමාහිතා එව। කස්මා? විජිතාවිනො ඉමෙ උත්තමපුරිසාති। තෙනාහ <b>“සබ්බෙ”</b>තිආදි। යාදිසො අරියානං ධම්මනිස්සිතො <pb M=2.245/> පමොදො, න කදාචි තාදිසො අනරියානං හොතීති “සාසනෙ භූතෙහි අරියෙහි” ඉච්චෙතං වුත්තං। වි-සද්දෙන විනා කෙවලොපි සුත-සද්දො විඛ්යාතත්ථවචනො හොති “සුතධම්මස්සා”තිආදීසු (මහාව॰ 5; උදා॰ 11) වියාති ආහ <b>“ජනෙ විස්සුතා”</b>ති।
bod:<b>දූරෙ</b>ති <pb V=2.227/> දූරෙ පදෙසෙ। දහරස්ස අන්තරායං පරිහරන්තී <b>“න සක්කා භන්තෙ සකලං කායං දස්සෙතු”</b>න්ති අවොචාති।
cen:මහාසමයසුත්තවණ්ණනාය ලීනත්ථප්පකාසනා।
