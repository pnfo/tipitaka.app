cha:(7) 2:සතිපට්ඨානවග්ගො
sub:1:සික්ඛාදුබ්බල්යසුත්තං
bod:63:“පඤ්චිමානි <pb T=4.479/> <pb M=3.250/> <pb V=3.262/>, භික්ඛවෙ, සික්ඛාදුබ්බල්යානි। කතමානි පඤ්ච? පාණාතිපාතො, අදින්නාදානං, කාමෙසුමිච්ඡාචාරො, මුසාවාදො, සුරාමෙරයමජ්ජපමාදට්ඨානං – ඉමානි ඛො, භික්ඛවෙ, පඤ්ච සික්ඛාදුබ්බල්යානි।
bod:“ඉමෙසං ඛො, භික්ඛවෙ, පඤ්චන්නං සික්ඛාදුබ්බල්යානං පහානාය චත්තාරො සතිපට්ඨානා භාවෙතබ්බා। කතමෙ චත්තාරො? ඉධ, භික්ඛවෙ, භික්ඛු කායෙ කායානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං; වෙදනාසු…පෙ॰… චිත්තෙ…පෙ॰… ධම්මෙසු ධම්මානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං। ඉමෙසං ඛො, භික්ඛවෙ, පඤ්චන්නං සික්ඛාදුබ්බල්යානං පහානාය ඉමෙ චත්තාරො සතිපට්ඨානා භාවෙතබ්බා”ති। පඨමං।
sub:2:නීවරණසුත්තං
bod:64:“පඤ්චිමානි, භික්ඛවෙ, නීවරණානි। කතමානි පඤ්ච? කාමච්ඡන්දනීවරණං, බ්යාපාදනීවරණං, ථිනමිද්ධනීවරණං <pb P=4.458/>, උද්ධච්චකුක්කුච්චනීවරණං, විචිකිච්ඡානීවරණං – ඉමානි ඛො, භික්ඛවෙ, පඤ්ච නීවරණානි।
bod:“ඉමෙසං ඛො, භික්ඛවෙ, පඤ්චන්නං නීවරණානං පහානාය චත්තාරො සතිපට්ඨානා භාවෙතබ්බා। කතමෙ චත්තාරො? ඉධ, භික්ඛවෙ, භික්ඛු කායෙ කායානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං; වෙදනාසු…පෙ॰… චිත්තෙ…පෙ॰… <pb V=3.263/> ධම්මෙසු ධම්මානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං। ඉමෙසං <pb T=4.480/> ඛො, භික්ඛවෙ, පඤ්චන්නං නීවරණානං පහානාය ඉමෙ චත්තාරො සතිපට්ඨානා භාවෙතබ්බා”ති। දුතියං।
sub:3:කාමගුණසුත්තං
bod:65:“පඤ්චිමෙ, භික්ඛවෙ, කාමගුණා। කතමෙ පඤ්ච? චක්ඛුවිඤ්ඤෙය්යා රූපා ඉට්ඨා කන්තා මනාපා පියරූපා කාමූපසංහිතා රජනීයා, සොතවිඤ්ඤෙය්යා සද්දා…පෙ॰… ඝානවිඤ්ඤෙය්යා ගන්ධා… ජිව්හාවිඤ්ඤෙය්යා රසා… කායවිඤ්ඤෙය්යා ඵොට්ඨබ්බා <pb M=3.251/> ඉට්ඨා කන්තා මනාපා පියරූපා කාමූපසංහිතා රජනීයා। ඉමෙ ඛො, භික්ඛවෙ, පඤ්ච කාමගුණා।
bod:“ඉමෙසං ඛො, භික්ඛවෙ, පඤ්චන්නං කාමගුණානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। තතියං।
sub:4:උපාදානක්ඛන්ධසුත්තං
bod:66:“පඤ්චිමෙ, භික්ඛවෙ, උපාදානක්ඛන්ධා। කතමෙ පඤ්ච? රූපුපාදානක්ඛන්ධො, වෙදනුපාදානක්ඛන්ධො, සඤ්ඤුපාදානක්ඛන්ධො, සඞ්ඛාරුපාදානක්ඛන්ධො, විඤ්ඤාණුපාදානක්ඛන්ධො – ඉමෙ <pb P=4.459/> ඛො, භික්ඛවෙ, පඤ්චුපාදානක්ඛන්ධා।
bod:“ඉමෙසං ඛො, භික්ඛවෙ, පඤ්චන්නං උපාදානක්ඛන්ධානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। චතුත්ථං।
sub:5:ඔරම්භාගියසුත්තං
bod:67:“පඤ්චිමානි, භික්ඛවෙ, ඔරම්භාගියානි සංයොජනානි। කතමානි පඤ්ච? සක්කායදිට්ඨි, විචිකිච්ඡා, සීලබ්බතපරාමාසො, කාමච්ඡන්දො, බ්යාපාදො – ඉමානි ඛො, භික්ඛවෙ, පඤ්චොරම්භාගියානි සංයොජනානි।
bod:“ඉමෙසං <pb V=3.264/> ඛො, භික්ඛවෙ, පඤ්චන්නං ඔරම්භාගියානං සංයොජනානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। පඤ්චමං।
sub:6:ගතිසුත්තං
bod:68:“පඤ්චිමා, භික්ඛවෙ, ගතියො। කතමා පඤ්ච? නිරයො, තිරච්ඡානයොනි <pb T=4.481/>, පෙත්තිවිසයො, මනුස්සා, දෙවා – ඉමා ඛො, භික්ඛවෙ, පඤ්ච ගතියො।
bod:“ඉමාසං ඛො, භික්ඛවෙ, පඤ්චන්නං ගතීනං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। ඡට්ඨං।
sub:7:මච්ඡරියසුත්තං
bod:69:“පඤ්චිමානි, භික්ඛවෙ, මච්ඡරියානි। කතමානි පඤ්ච? ආවාසමච්ඡරියං, කුලමච්ඡරියං, ලාභමච්ඡරියං, වණ්ණමච්ඡරියං, ධම්මමච්ඡරියං – ඉමානි ඛො, භික්ඛවෙ, පඤ්ච මච්ඡරියානි।
bod:“ඉමෙසං <pb M=3.252/> ඛො, භික්ඛවෙ, පඤ්චන්නං මච්ඡරියානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। සත්තමං।
sub:8:උද්ධම්භාගියසුත්තං
bod:70:“පඤ්චිමානි <pb P=4.460/>, භික්ඛවෙ, උද්ධම්භාගියානි සංයොජනානි। කතමානි පඤ්ච? රූපරාගො, අරූපරාගො, මානො, උද්ධච්චං, අවිජ්ජා – ඉමානි ඛො, භික්ඛවෙ, පඤ්චුද්ධම්භාගියානි සංයොජනානි।
bod:“ඉමෙසං ඛො, භික්ඛවෙ, පඤ්චන්නං උද්ධම්භාගියානං සංයොජනානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। අට්ඨමං।
sub:9:චෙතොඛිලසුත්තං
bod:71:<n>අ॰ නි॰ 5.205; දී॰ නි॰ 3.319; ම॰ නි॰ 1.185</n> “පඤ්චිමෙ <pb V=3.265/>, භික්ඛවෙ, චෙතොඛිලා <n>චෙතොඛීලා (ක॰)</n>। කතමෙ පඤ්ච? ඉධ භික්ඛවෙ, භික්ඛු සත්ථරි කඞ්ඛති විචිකිච්ඡති නාධිමුච්චති න සම්පසීදති। යො සො, භික්ඛවෙ, භික්ඛු සත්ථරි කඞ්ඛති විචිකිච්ඡති නාධිමුච්චති න සම්පසීදති, තස්ස චිත්තං න නමති ආතප්පාය අනුයොගාය සාතච්චාය පධානාය। යස්ස චිත්තං න නමති ආතප්පාය අනුයොගාය සාතච්චාය පධානාය <pb T=4.482/>, අයං පඨමො චෙතොඛිලො।
bod:“පුන චපරං, භික්ඛවෙ, භික්ඛු ධම්මෙ කඞ්ඛති…පෙ॰… සඞ්ඝෙ කඞ්ඛති… සික්ඛාය කඞ්ඛති… සබ්රහ්මචාරීසු කුපිතො හොති අනත්තමනො ආහතචිත්තො ඛිලජාතො। යො සො, භික්ඛවෙ, භික්ඛු සබ්රහ්මචාරීසු කුපිතො හොති අනත්තමනො ආහතචිත්තො ඛිලජාතො, තස්ස චිත්තං න නමති ආතප්පාය අනුයොගාය සාතච්චාය පධානාය। යස්ස චිත්තං න නමති ආතප්පාය අනුයොගාය සාතච්චාය පධානාය, අයං පඤ්චමො චෙතොඛිලො।
bod:“ඉමෙසං, ඛො, භික්ඛවෙ, පඤ්චන්නං චෙතොඛිලානං පහානාය…පෙ॰… ඉමෙ චත්තාරො සතිපට්ඨානා භාවෙතබ්බා”ති। නවමං।
sub:10:චෙතසොවිනිබන්ධසුත්තං
bod:72:“පඤ්චිමෙ <pb P=4.461/>, භික්ඛවෙ, චෙතසොවිනිබන්ධා <n>චෙතොවිනිබද්ධා (සාරත්ථදීපනීටීකා) අ॰ නි॰ 5.206; දී॰ නි॰ 3.320</n>। කතමෙ පඤ්ච? ඉධ, භික්ඛවෙ, භික්ඛු කාමෙසු අවීතරාගො හොති අවිගතච්ඡන්දො අවිගතපෙමො අවිගතපිපාසො <pb M=3.253/> අවිගතපරිළාහො අවිගතතණ්හො। යො සො, භික්ඛවෙ, භික්ඛු කාමෙසු අවීතරාගො හොති අවිගතච්ඡන්දො අවිගතපෙමො අවිගතපිපාසො අවිගතපරිළාහො අවිගතතණ්හො, තස්ස චිත්තං න නමති ආතප්පාය අනුයොගාය සාතච්චාය පධානාය। යස්ස චිත්තං න නමති ආතප්පාය අනුයොගාය සාතච්චාය පධානාය, අයං පඨමො චෙතසොවිනිබන්ධො।
bod:“පුන චපරං, භික්ඛවෙ, භික්ඛු කායෙ අවීතරාගො හොති…පෙ॰… රූපෙ අවීතරාගො හොති… යාවදත්ථං උදරාවදෙහකං භුඤ්ජිත්වා සෙය්යසුඛං පස්සසුඛං මිද්ධසුඛං අනුයුත්තො විහරති <pb V=3.266/> … අඤ්ඤතරං දෙවනිකායං පණිධාය බ්රහ්මචරියං චරති – ‘ඉමිනාහං සීලෙන වා වතෙන වා තපෙන වා බ්රහ්මචරියෙන වා දෙවො වා භවිස්සාමි දෙවඤ්ඤතරො <pb T=4.483/> වා’ති। යො සො, භික්ඛවෙ, භික්ඛු අඤ්ඤතරං දෙවනිකායං පණිධාය බ්රහ්මචරියං චරති – ‘ඉමිනාහං සීලෙන වා වතෙන වා තපෙන වා බ්රහ්මචරියෙන වා දෙවො වා භවිස්සාමි දෙවඤ්ඤතරො වා’ති, තස්ස චිත්තං න නමති ආතප්පාය අනුයොගාය සාතච්චාය පධානාය। යස්ස චිත්තං න නමති ආතප්පාය අනුයොගාය සාතච්චාය පධානාය, අයං පඤ්චමො චෙතසොවිනිබන්ධො। ඉමෙ ඛො, භික්ඛවෙ, පඤ්ච චෙතසොවිනිබන්ධා।
bod:“ඉමෙසං ඛො, භික්ඛවෙ, පඤ්චන්නං චෙතසොවිනිබන්ධානං පහානාය චත්තාරො සතිපට්ඨානා භාවෙතබ්බා। කතමෙ චත්තාරො? ඉධ, භික්ඛවෙ, භික්ඛු කායෙ කායානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං; වෙදනාසු…පෙ॰… චිත්තෙ…පෙ॰… ධම්මෙසු ධම්මානුපස්සී විහරති ආතාපී සම්පජානො සතිමා විනෙය්ය ලොකෙ අභිජ්ඣාදොමනස්සං। ඉමෙසං ඛො, භික්ඛවෙ, පඤ්චන්නං චෙතසොවිනිබන්ධානං පහානාය ඉමෙ චත්තාරො සතිපට්ඨානා භාවෙතබ්බා”ති। දසමං।
cen:සතිපට්ඨානවග්ගො දුතියො।
bod:තස්සුද්දානං –
gax:සික්ඛා <pb P=4.462/> නීවරණාකාමා, ඛන්ධා ච ඔරම්භාගියා ගති।
gae:මච්ඡෙරං උද්ධම්භාගියා අට්ඨමං, චෙතොඛිලා විනිබන්ධාති॥
