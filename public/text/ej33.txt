cha:33:උමාපුප්ඵියවග්ගො
sub:1:උමාපුප්ඵියත්ථෙරඅපදානං
gax:1:“සමාහිතං <pb T=1.397/> <pb M=1.295/> <pb V=1.278/> සමාපන්නං, සිද්ධත්ථමපරාජිතං।
gae:සමාධිනා උපවිට්ඨං, අද්දසාහං නරුත්තමං॥
gax:2:“උමාපුප්ඵං ගහෙත්වාන, බුද්ධස්ස අභිරොපයිං।
gae:සබ්බපුප්ඵා එකසීසා, උද්ධංවණ්ටා අධොමුඛා॥
gax:3:“සුචිත්තා විය තිට්ඨන්තෙ, ආකාසෙ පුප්ඵසන්ථරා।
gae:තෙන චිත්තප්පසාදෙන, තුසිතං උපපජ්ජහං॥
gax:4:“චතුන්නවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:5:“පඤ්චපඤ්ඤාසිතො කප්පෙ, එකො ආසිං මහීපති।
gae:සමන්තඡදනො නාම, චක්කවත්තී මහබ්බලො॥
gax:6:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං॥
bod:ඉත්ථං සුදං ආයස්මා උමාපුප්ඵියො ථෙරො ඉමා ගාථායො අභාසිත්ථාති।
cen:උමාපුප්ඵියත්ථෙරස්සාපදානං පඨමං।
sub:2:පුලිනපූජකත්ථෙරඅපදානං
gax:7:“කකුධං <pb T=1.398/> <pb P=1.259/> විලසන්තංව, නිසභාජානියං යථා।
gae:ඔසධිංව විරොචන්තං, ඔභාසන්තං නරාසභං॥
gax:8:“අඤ්ජලිං පග්ගහෙත්වාන, අවන්දිං සත්ථුනො අහං।
gae:සත්ථාරං පරිවණ්ණෙසිං, සකකම්මෙන තොසයිං <n>තොසිතො (සී॰)</n>॥
gax:9:“සුසුද්ධං <pb V=1.279/> පුලිනං ගය්හ, ගතමග්ගෙ සමොකිරිං।
gae:උච්ඡඞ්ගෙන ගහෙත්වාන, විපස්සිස්ස මහෙසිනො॥
gax:10:“තතො <pb M=1.296/> උපඩ්ඪපුලිනං, විප්පසන්නෙන චෙතසා।
gae:දිවාවිහාරෙ ඔසිඤ්චිං, ද්විපදින්දස්ස තාදිනො॥
gax:11:“එකනවුතිතො කප්පෙ, පුලිනං යමසිඤ්චහං।
gae:දුග්ගතිං නාභිජානාමි, පුලිනස්ස ඉදං ඵලං॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුලිනපූජකො ථෙරො ඉමා ගාථායො අභාසිත්ථාති।
cen:පුලිනපූජකත්ථෙරස්සාපදානං දුතියං।
sub:3:හාසජනකත්ථෙරඅපදානං
gax:13:“දුමග්ගෙ පංසුකූලකං <n>පංසුකූලිකං (ස්යා॰ ක॰)</n>, ලග්ගං දිස්වාන සත්ථුනො।
gae:අඤ්ජලිං පග්ගහෙත්වාන, භිය්යො උච්චාරිතං මයා॥
gax:14:“දූරතො <pb T=1.399/> පන දිස්වාන <n>පතිදිස්වාන (සී॰ ස්යා॰)</n>, හාසො මෙ උදපජ්ජථ।
gae:අඤ්ජලිං පග්ගහෙත්වාන, භිය්යො චිත්තං පසාදයිං॥
gax:15:“එකනවුතිතො කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා හාසජනකො ථෙරො ඉමා ගාථායො අභාසිත්ථාති।
cen:හාසජනකත්ථෙරස්සාපදානං තතියං।
sub:4:යඤ්ඤසාමිකත්ථෙරඅපදානං
gax:17:“ජාතියා <pb P=1.260/> සත්තවස්සොහං, අහොසිං මන්තපාරගූ।
gae:කුලවත්තං <n>කුලවංසං (සී॰ ස්යා॰)</n> අධාරෙසිං, යඤ්ඤො උස්සාහිතො මයා॥
gax:18:“චුල්ලාසීතිසහස්සානි <pb M=1.297/>, පසූ හඤ්ඤන්ති මෙ තදා।
gae:සාරථම්භුපනීතානි <n>තාරස්මීහි උපනීතානි (ක॰), සාරස්මිංහි උපනීතානි (ස්යා॰)</n>, යඤ්ඤත්ථාය උපට්ඨිතා॥
gax:19:“උක්කාමුඛපහට්ඨොව <pb V=1.280/>, ඛදිරඞ්ගාරසන්නිභො।
gae:උදයන්තොව සූරියො, පුණ්ණමායෙව <n>පුණ්ණමාසෙව (සී॰)</n> චන්දිමා॥
gax:20:“සිද්ධත්ථො සබ්බසිද්ධත්ථො, තිලොකමහිතො හිතො।
gae:උපගන්ත්වාන සම්බුද්ධො, ඉදං වචනමබ්රවි॥
gax:21:“‘අහිංසා <pb T=1.400/> සබ්බපාණීනං, කුමාර මම රුච්චති।
gae:ථෙය්යා ච අතිචාරා ච, මජ්ජපානා ච ආරති॥
gax:22:“‘රති ච සමචරියාය, බාහුසච්චං කතඤ්ඤුතා।
gae:දිට්ඨෙ ධම්මෙ පරත්ථ ච, ධම්මා එතෙ පසංසියා॥
gax:23:“‘එතෙ ධම්මෙ භාවයිත්වා, සබ්බසත්තහිතෙ රතො <n>හිතෙසිතො (ක॰)</n>।
gae:බුද්ධෙ චිත්තං පසාදෙත්වා, භාවෙහි මග්ගමුත්තමං’॥
gax:24:“ඉදං වත්වාන සබ්බඤ්ඤූ, ලොකජෙට්ඨො නරාසභො।
gae:මමෙවං අනුසාසිත්වා, වෙහාසං උග්ගතො ගතො॥
gax:25:“පුබ්බෙ චිත්තං විසොධෙත්වා, පච්ඡා චිත්තං පසාදයිං।
gae:තෙන චිත්තප්පසාදෙන, තුසිතං උපපජ්ජහං॥
gax:26:“චතුන්නවුතිතො කප්පෙ, යදා චිත්තං පසාදයිං।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:27:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා යඤ්ඤසාමිකො ථෙරො ඉමා ගාථායො අභාසිත්ථාති।
cen:යඤ්ඤසාමිකත්ථෙරස්සාපදානං චතුත්ථං।
sub:5:නිමිත්තසඤ්ඤකත්ථෙරඅපදානං
gax:28:“චන්දභාගානදීතීරෙ <pb P=1.261/>, වසාමි අස්සමෙ අහං।
gae:සුවණ්ණමිගමද්දක්ඛිං, චරන්තං විපිනෙ අහං॥
gax:29:“මිගෙ <pb T=1.401/> <pb M=1.298/> චිත්තං පසාදෙත්වා, ලොකජෙට්ඨං අනුස්සරිං।
gae:තෙන චිත්තප්පසාදෙන, අඤ්ඤෙ බුද්ධෙ අනුස්සරිං॥
gax:30:“අබ්භතීතා ච යෙ බුද්ධා, වත්තමානා අනාගතා।
gae:එවමෙවං විරොචන්ති, මිගරාජාව තෙ තයො॥
gax:31:“චතුන්නවුතිතො <pb V=1.281/> කප්පෙ, යං සඤ්ඤමලභිං තදා।
gae:දුග්ගතිං නාභිජානාමි, බුද්ධසඤ්ඤායිදං ඵලං॥
gax:32:“සත්තවීසෙ ඉතො කප්පෙ, එකො ආසිං මහීපති।
gae:අරඤ්ඤසත්ථො නාමෙන, චක්කවත්තී මහබ්බලො॥
gax:33:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නිමිත්තසඤ්ඤකො ථෙරො ඉමා ගාථායො අභාසිත්ථාති।
cen:නිමිත්තසඤ්ඤකත්ථෙරස්සාපදානං පඤ්චමං।
sub:6:අන්නසංසාවකත්ථෙරඅපදානං
gax:34:“සුවණ්ණවණ්ණං සම්බුද්ධං, ගච්ඡන්තං අන්තරාපණෙ।
gae:කඤ්චනග්ඝියසඞ්කාසං, බාත්තිංසවරලක්ඛණං॥
gax:35:“සිද්ධත්ථං සබ්බසිද්ධත්ථං, අනෙජං අපරාජිතං।
gae:සම්බුද්ධං අතිනාමෙත්වා, භොජයිං තං මහාමුනිං॥
gax:36:“මුනි <pb T=1.402/> කාරුණිකො ලොකෙ, ඔභාසයි මමං තදා।
gae:බුද්ධෙ චිත්තං පසාදෙත්වා, කප්පං සග්ගම්හි මොදහං॥
gax:37:“චතුන්නවුතිතො කප්පෙ, යං දානමදදිං තදා।
gae:දුග්ගතිං නාභිජානාමි, භික්ඛාදානස්සිදං ඵලං॥
gax:38:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා අන්නසංසාවකො ථෙරො ඉමා ගාථායො අභාසිත්ථාති।
cen:අන්නසංසාවකත්ථෙරස්සාපදානං ඡට්ඨං।
sub:7:නිග්ගුණ්ඩිපුප්ඵියත්ථෙරඅපදානං
gax:39:“යදා <pb M=1.299/> <pb P=1.262/> දෙවො දෙවකායා, චවතෙ ආයුසඞ්ඛයා।
gae:තයො සද්දා නිච්ඡරන්ති, දෙවානං අනුමොදතං॥
gax:40:“‘ඉතො භො සුගතිං ගච්ඡ, මනුස්සානං සහබ්යතං।
gae:මනුස්සභූතො සද්ධම්මෙ, ලභ සද්ධං අනුත්තරං॥
gax:41:“‘සා <pb V=1.282/> තෙ සද්ධා නිවිට්ඨාස්ස, මූලජාතා පතිට්ඨිතා।
gae:යාවජීවං අසංහීරා, සද්ධම්මෙ සුප්පවෙදිතෙ॥
gax:42:“‘කායෙන කුසලං කත්වා, වාචාය කුසලං බහුං।
gae:මනසා කුසලං කත්වා, අබ්යාපජ්ජං නිරූපධිං॥
gax:43:“‘තතො <pb T=1.403/> ඔපධිකං පුඤ්ඤං, කත්වා දානෙන තං බහුං।
gae:අඤ්ඤෙපි මච්චෙ සද්ධම්මෙ, බ්රහ්මචරියෙ නිවෙසය’॥
gax:44:“ඉමාය අනුකම්පාය, දෙවාදෙවං යදා විදූ।
gae:චවන්තං අනුමොදන්ති, එහි දෙව පුනප්පුනං <n>දෙවපුරං පුන (සී॰)</n>॥
gax:45:“සංවෙගො මෙ <n>සංවිග්ගොහං (ස්යා॰)</n> තදා ආසි, දෙවසඞ්ඝෙ සමාගතෙ।
gae:කංසු නාම අහං යොනිං, ගමිස්සාමි ඉතො චුතො॥
gax:46:“මම සංවෙගමඤ්ඤාය, සමණො භාවිතින්ද්රියො।
gae:මමුද්ධරිතුකාමො සො, ආගච්ඡි මම සන්තිකං॥
gax:47:“සුමනො නාම නාමෙන, පදුමුත්තරසාවකො।
gae:අත්ථධම්මානුසාසිත්වා, සංවෙජෙසි මමං තදා॥
cen:ද්වාදසමං භාණවාරං।
gax:48:“තස්සාහං වචනං සුත්වා, බුද්ධෙ චිත්තං පසාදයිං।
gae:තං ධීරං අභිවාදෙත්වා, තත්ථ කාලංකතො අහං॥
gax:49:“උපපජ්ජිං ස <n>උපපජ්ජිස්සං (සී॰)</n> තත්ථෙව, සුක්කමූලෙන චොදිතො।
gae:වසන්තො මාතුකුච්ඡිම්හි, පුන ධාරෙති මාතුයා॥
gax:50:“තම්හා කායා චවිත්වාන, තිදසෙ උපපජ්ජහං।
gae:එත්ථන්තරෙ න පස්සාමි, දොමනස්සමහං තදා॥
gax:51:“තාවතිංසා <pb M=1.300/> <pb P=1.263/> චවිත්වාන, මාතුකුච්ඡිං සමොක්කමිං।
gae:නික්ඛමිත්වාන කුච්ඡිම්හා, කණ්හසුක්කං අජානහං॥
gax:52:“ජාතියා <pb T=1.404/> සත්තවස්සොව <n>ජාතියා සත්තවස්සෙන (ස්යා॰)</n>, ආරාමං පාවිසිං අහං।
gae:ගොතමස්ස භගවතො, සක්යපුත්තස්ස තාදිනො॥
gax:53:“විත්ථාරිකෙ <n>විත්ථාරිතෙ (සී॰ ක॰)</n> පාවචනෙ, බාහුජඤ්ඤම්හි සාසනෙ।
gae:අද්දසං සාසනකරෙ, භික්ඛවො තත්ථ සත්ථුනො॥
gax:54:“සාවත්ථි <pb V=1.283/> නාම නගරං, රාජා තත්ථාසි කොසලො।
gae:රථෙන නාගයුත්තෙන, උපෙසි බොධිමුත්තමං॥
gax:55:“තස්සාහං නාගං දිස්වාන, පුබ්බකම්මං අනුස්සරිං।
gae:අඤ්ජලිං පග්ගහෙත්වාන, සමයං අගමාසහං॥
gax:56:“ජාතියා සත්තවස්සොව, පබ්බජිං අනගාරියං।
gae:යො සො බුද්ධං උපට්ඨාසි, ආනන්දො නාම සාවකො॥
gax:57:“ගතිමා ධිතිමා චෙව, සතිමා ච බහුස්සුතො।
gae:රඤ්ඤො චිත්තං පසාදෙන්තො, නිය්යාදෙසි මහාජුති॥
gax:58:“තස්සාහං ධම්මං සුත්වාන, පුබ්බකම්මං අනුස්සරිං।
gae:තත්ථෙව ඨිතකො සන්තො, අරහත්තමපාපුණිං॥
gax:59:“එකංසං චීවරං කත්වා, සිරෙ කත්වාන අඤ්ජලිං।
gae:සම්බුද්ධං අභිවාදෙත්වා, ඉමං වාචං උදීරයිං॥
gax:60:“‘පදුමුත්තරබුද්ධස්ස, ද්විපදින්දස්ස සත්ථුනො।
gae:නිග්ගුණ්ඩිපුප්ඵං පග්ගය්හ, සීහාසනෙ ඨපෙසහං॥
gax:61:“‘තෙන කම්මෙන ද්විපදින්ද, ලොකජෙට්ඨ නරාසභ।
gae:පත්තොම්හි අචලං ඨානං, හිත්වා ජයපරාජයං’॥
gax:62:“පඤ්චවීසසහස්සම්හි <pb T=1.405/>, කප්පානං මනුජාධිපා।
gae:අබ්බුදනිරබ්බුදානි, අට්ඨට්ඨාසිංසු ඛත්තියා॥
gax:63:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා නිග්ගුණ්ඩිපුප්ඵියො ථෙරො ඉමා ගාථායො අභාසිත්ථාති।
cen:නිග්ගුණ්ඩිපුප්ඵියත්ථෙරස්සාපදානං සත්තමං।
sub:8:සුමනාවෙළියත්ථෙරඅපදානං
gax:64:“වෙස්සභුස්ස <pb M=1.301/> <pb P=1.264/> භගවතො, ලොකජෙට්ඨස්ස තාදිනො।
gae:සබ්බෙ ජනා සමාගම්ම, මහාපූජං කරොන්ති තෙ॥
gax:65:“සුධාය පිණ්ඩං කත්වාන, ආවෙළං සුමනායහං।
gae:සීහාසනස්ස පුරතො, අභිරොපෙසහං තදා॥
gax:66:“සබ්බෙ <pb V=1.284/> ජනා සමාගම්ම, පෙක්ඛන්ති පුප්ඵමුත්තමං।
gae:කෙනිදං පූජිතං පුප්ඵං, බුද්ධසෙට්ඨස්ස තාදිනො॥
gax:67:“තෙන චිත්තප්පසාදෙන, නිම්මානං උපපජ්ජහං।
gae:අනුභොමි <n>අනුභොසිං (සී॰)</n> සකං කම්මං, පුබ්බෙ සුකතමත්තනො॥
gax:68:“යං යං යොනුපපජ්ජාමි, දෙවත්තං අථ මානුසං।
gae:සබ්බෙසානං පියො හොමි, පුප්ඵපූජායිදං ඵලං॥
gax:69:“නාභිජානාමි <pb T=1.406/> කායෙන, වාචාය උද චෙතසා।
gae:සංයතානං තපස්සීනං, කතං අක්කොසිතං මයා॥
gax:70:“තෙන සුචරිතෙනාහං, චිත්තස්ස පණිධීහි ච।
gae:සබ්බෙසං පූජිතො හොමි, අනක්කොසස්සිදං ඵලං॥
gax:71:“ඉතො එකාදසෙ කප්පෙ, සහස්සාරොසි ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:72:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සුමනාවෙළියො ථෙරො ඉමා ගාථායො අභාසිත්ථාති।
cen:සුමනාවෙළියත්ථෙරස්සාපදානං අට්ඨමං।
sub:9:පුප්ඵච්ඡත්තියත්ථෙරඅපදානං
gax:73:“සිද්ධත්ථස්ස භගවතො, ලොකජෙට්ඨස්ස තාදිනො।
gae:සච්චං පකාසයන්තස්ස, නිබ්බාපෙන්තස්ස පාණිනො॥
gax:74:“ජලජං <pb M=1.302/> ආහරිත්වාන, සතපත්තං මනොරමං।
gae:පුප්ඵස්ස ඡත්තං කත්වාන, බුද්ධස්ස අභිරොපයිං॥
gax:75:“සිද්ධත්ථො <pb T=1.407/> <pb P=1.265/> ච ලොකවිදූ, ආහුතීනං පටිග්ගහො।
gae:භික්ඛුසඞ්ඝෙ ඨිතො සත්ථා, ඉමං ගාථං අභාසථ॥
gax:76:“‘යො මෙ චිත්තං පසාදෙත්වා, පුප්ඵච්ඡත්තං අධාරයිං।
gae:තෙන චිත්තප්පසාදෙන, දුග්ගතිං සො න ගච්ඡති’॥
gax:77:“ඉදං වත්වාන සම්බුද්ධො, සිද්ධත්ථො ලොකනායකො।
gae:උය්යොජෙත්වාන පරිසං, වෙහාසං නභමුග්ගමි॥
gax:78:“වුට්ඨිතෙ <pb V=1.285/> නරදෙවම්හි, සෙතච්ඡත්තම්පි වුට්ඨහි।
gae:පුරතො බුද්ධසෙට්ඨස්ස, ගච්ඡති ඡත්තමුත්තමං॥
gax:79:“චතුන්නවුතිතො කප්පෙ, යං ඡත්තං අභිරොපයිං।
gae:දුග්ගතිං නාභිජානාමි, පුප්ඵච්ඡත්තස්සිදං ඵලං॥
gax:80:“චතුසත්තතිකප්පම්හි, අට්ඨ ජලසිඛා අහූ।
gae:සත්තරතනසම්පන්නා, චක්කවත්තී මහබ්බලා॥
gax:81:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුප්ඵච්ඡත්තියො ථෙරො ඉමා ගාථායො අභාසිත්ථාති।
cen:පුප්ඵච්ඡත්තියත්ථෙරස්සාපදානං නවමං।
sub:10:සපරිවාරඡත්තදායකත්ථෙරඅපදානං
gax:82:“පදුමුත්තරො ලොකවිදූ, ආහුතීනං පටිග්ගහො।
gae:ආකාසෙ ජලවුට්ඨීව වස්සතෙ <n>වස්සති (සී॰ ස්යා॰), වස්සෙති (?)</n> ධම්මවුට්ඨියා॥
gax:83:“තමද්දසාසිං <pb T=1.408/> සම්බුද්ධං, දෙසෙන්තං අමතං පදං।
gae:සකං චිත්තං පසාදෙත්වා, අගමාසිං සකං ඝරං॥
gax:84:“ඡත්තං අලඞ්කතං ගය්හ, උපගච්ඡිං නරුත්තමං।
gae:හට්ඨො හට්ඨෙන චිත්තෙන, ආකාසෙ උක්ඛිපිං අහං॥
gax:85:“සුසඞ්ගහිතයානංව <pb M=1.303/>, දන්තොව සාවකුත්තමො।
gae:උපගන්ත්වාන සම්බුද්ධං, මත්ථකෙ සම්පතිට්ඨහි॥
gax:86:“අනුකම්පකො කාරුණිකො, බුද්ධො ලොකග්ගනායකො।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:87:“‘යෙන ඡත්තමිදං දින්නං, අලඞ්කතං මනොරමං।
gae:තෙන චිත්තප්පසාදෙන, දුග්ගතිං සො න ගච්ඡති॥
gax:88:“‘සත්තක්ඛත්තුඤ්ච <pb P=1.266/> දෙවෙසු, දෙවරජ්ජං කරිස්සති।
gae:බාත්තිංසක්ඛත්තුඤ්ච රාජා, චක්කවත්තී භවිස්සති॥
gax:89:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:90:“‘තස්ස <pb V=1.286/> ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:91:“බුද්ධස්ස ගිරමඤ්ඤාය, වාචාසභිමුදීරිතං।
gae:පසන්නචිත්තො සුමනො, භිය්යො හාසං ජනෙසහං॥
gax:92:“ජහිත්වා මානුසං යොනිං, දිබ්බං යොනිං <n>දෙවයොනිං (සී॰), දිබ්බයොනිං (ස්යා॰)</n> මජ්ඣගං।
gae:විමානමුත්තමං මය්හං, අබ්භුග්ගතං මනොරමං॥
gax:93:“විමානා <pb T=1.409/> නික්ඛමන්තස්ස, සෙතච්ඡත්තං ධරීයති।
gae:තදා සඤ්ඤං පටිලභිං, පුබ්බකම්මස්සිදං ඵලං॥
gax:94:“දෙවලොකා චවිත්වාන, මනුස්සත්තඤ්ච ආගමිං।
gae:ඡත්තිංසක්ඛත්තුං චක්කවත්තී, සත්තකප්පසතම්හිතො॥
gax:95:“තම්හා කායා චවිත්වාන, ආගච්ඡිං <n>අගඤ්ඡිං (?)</n> තිදසං පුරං।
gae:සංසරිත්වානුපුබ්බෙන, මානුසං පුනරාගමිං॥
gax:96:“ඔක්කන්තං මාතුකුච්ඡිං මං, සෙත්තච්ඡත්තං අධාරයුං।
gae:<b>ජාතියා සත්තවස්සොහං,</b> පබ්බජිං අනගාරියං॥
gax:97:“සුනන්දො නාම නාමෙන, බ්රාහ්මණො මන්තපාරගූ।
gae:ඵලිකං ඡත්තමාදාය, සාවකග්ගස්ස සො තදා॥
gax:98:“අනුමොදි <pb M=1.304/> මහාවීරො, සාරිපුත්තො මහාකථී।
gae:සුත්වානුමොදනං තස්ස, පුබ්බකම්මමනුස්සරිං॥
gax:99:“අඤ්ජලිං පග්ගහෙත්වාන, සකං චිත්තං පසාදයිං।
gae:සරිත්වා පුරිමං කම්මං, අරහත්තමපාපුණිං॥
gax:100:“උට්ඨාය ආසනා තම්හා, සිරෙ කත්වාන අඤ්ජලිං।
gae:සම්බුද්ධං අභිවාදෙත්වා, ඉමං වාචං උදීරියිං॥
gax:101:“සතසහස්සිතො කප්පෙ, බුද්ධො ලොකෙ අනුත්තරො।
gae:පදුමුත්තරො ලොකවිදූ, ආහුතීනං පටිග්ගහො॥
gax:102:“තස්ස ඡත්තං මයා දින්නං, විචිත්තං සමලඞ්කතං।
gae:උභො හත්ථෙහි පග්ගණ්හි, සයම්භූ අග්ගපුග්ගලො॥
gax:103:“අහො <pb T=1.410/> <pb P=1.267/> බුද්ධො අහො ධම්මො, අහො නො සත්ථුසම්පදා।
gae:එකච්ඡත්තස්ස දානෙන, දුග්ගතිං නුපපජ්ජහං॥
gax:104:“කිලෙසා <pb V=1.287/> ඣාපිතා මය්හං, භවා සබ්බෙ සමූහතා।
gae:සබ්බාසවෙ පරිඤ්ඤාය, විහරාමි අනාසවො॥
gax:105:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සපරිවාරඡත්තදායකො ථෙරො ඉමා ගාථායො අභාසිත්ථාති।
cen:සපරිවාරඡත්තදායකත්ථෙරස්සාපදානං දසමං।
cen:උමාපුප්ඵියවග්ගො තෙත්තිංසතිමො।
bod:තස්සුද්දානං –
gax:උමාපුප්ඵඤ්ච පුලිනං, හාසො යඤ්ඤො නිමිත්තකො।
gax:සංසාවකො නිග්ගුණ්ඩී ච, සුමනං පුප්ඵඡත්තකො।
gae:සපරිවාරඡත්තො ච, ගාථා සත්තසතුත්තරාති॥
