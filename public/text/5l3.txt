cha:මහාවග්ගො
sub:මහාඛන්ධකකථා
sub:පබ්බජ්ජාකථා
gax:2444:සීලක්ඛන්ධාදියුත්තෙන <pb M=.236/> <pb V=.208/>, සුභක්ඛන්ධෙන දෙසිතෙ।
gae:ඛන්ධකෙපි පවක්ඛාමි, සමාසෙන විනිච්ඡයං॥
gax:2445:මාතරා අනනුඤ්ඤාතං, පිතරා වාපි භික්ඛුනො।
gae:භණ්ඩුකම්මමපුච්ඡිත්වා, පබ්බාජෙන්තස්ස දුක්කටං॥
gax:2446:උද්දෙසපරිපුච්ඡාය, සයං චෙ බ්යාවටො සියා।
gae:දහරො ආණාපෙතබ්බො, පබ්බාජෙත්වානයාති ච॥
gax:2447:උපජ්ඣායමථුද්දිස්ස, අවුත්තො දහරො පන।
gae:පබ්බාජෙති සචෙ තං සො, සයමෙවාපි වට්ටති॥
gax:2448:සාමණෙරොපි වත්තබ්බො, දහරො නත්ථි තත්ථ චෙ।
gae:“ඛණ්ඩසීමමිමං නෙත්වා, පබ්බාජෙත්වානයා”ති ච॥
gax:2449:සරණානි පනෙතස්ස, දාතබ්බානෙව අත්තනා।
gae:එවම්පි භික්ඛුනායෙව, හොති පබ්බාජිතො නරො॥
gax:2450:පුරිසං භික්ඛුතො අඤ්ඤො, පබ්බාජෙති න වට්ටති।
gae:ඉත්ථිං භික්ඛුනිතො අඤ්ඤො, පබ්බාජෙති න වට්ටති॥
gax:2451:සාමණෙරොපි වා දාතුං, සාමණෙරීපි වා තථා।
gae:ආණත්තියා උභින්නම්පි, කාසායානි ලභන්ති තෙ॥
gax:2452:සයමෙව ච යං කිඤ්චි, පබ්බාජෙන්තෙන භික්ඛුනා।
gae:කෙසාපනයනං කත්වා, පඨමං උදකෙ පුන॥
gax:2453:න්හාපෙතබ්බො <pb M=.237/> <pb V=.209/> සියා සුට්ඨු, ඝංසිත්වා ගොමයාදිනා।
gae:සරීරෙ පීළකා වාපි, කච්ඡු වා තස්ස හොන්ති චෙ॥
gax:2454:මාතා යථා නියංපුත්තං, න ජිගුච්ඡති සබ්බසො।
gae:න්හාපෙතබ්බොව යතිනා, තථෙව අජිගුච්ඡතා॥
gax:2455:කස්මා? පනෙත්තකෙනාපි, උපකාරෙන සාසනෙ।
gae:සො සදා බලවස්නෙහො, හොතුපජ්ඣායකාදිසු॥
gax:2456:විනොදෙත්වා පනුප්පන්නං, උක්කණ්ඨං කුලපුත්තකා।
gae:සික්ඛායො පරිපූරෙත්වා, නිබ්බානං පාපුණන්ති හි॥
gax:2457:ගන්ධචුණ්ණෙන වා පච්ඡා, චුණ්ණෙනපි හලිද්දියා।
gae:සරීරං තස්ස සීසඤ්ච, උබ්බට්ටෙත්වා පුනප්පුනං॥
gax:2458:ගිහිගන්ධං විනොදෙත්වා, කාසායානි පනෙකතො।
gae:ද්වත්තික්ඛත්තුං සකිං වාපි, දාතබ්බානිස්ස භික්ඛුනා॥
gax:2459:අථ හත්ථෙපි වා තස්ස, අදත්වා සයමෙව තං।
gae:අච්ඡාදෙති උපජ්ඣායො, වට්ටතාචරියොපි වා॥
gax:2460:නිවාසෙති අනාණත්තො, සො පාරුපති වා සයං।
gae:අපනෙත්වා තතො සබ්බං, පුන දාතබ්බමෙව තං॥
gax:2461:භික්ඛුනා තු සහත්ථෙන, තථා ආණත්තියාපි වා।
gae:දින්නං වට්ටති කාසාවං, නාදින්නං පන වට්ටති॥
gax:2462:තස්සෙව සන්තකං වාපි, කා කථා අත්තසන්තකෙ।
gae:වන්දාපෙත්වා තත්ථ භික්ඛූ, කාරාපෙත්වාන උක්කුටිං॥
gax:2463:අඤ්ජලිං පග්ගහාපෙත්වා, දාතබ්බං සරණත්තයං।
gae:පටිපාටිවසෙනෙව, න ච උප්පටිපාටියා॥
gax:2464:සචෙ එකපදං වාපි, දෙති එකක්ඛරම්පි වා।
gae:පටිපාටිං විරජ්ඣිත්වා, ගහිතං චෙ න වට්ටති॥
gax:2465:තික්ඛත්තුං යදි වා දෙති, බුද්ධං සරණමෙව වා।
gae:තථා සෙසෙසු චෙවම්පි, න දින්නානෙව හොන්ති හි॥
gax:2466:කත්වානුනාසිකන්තානි <pb M=.238/>, එකාබද්ධානි වා පන।
gae:විච්ඡින්දිත්වාථ ම-න්තානි, දාතබ්බානි විජානතා॥
gax:2467:උපසම්පදකම්මං <pb V=.210/> තු, එකතොසුද්ධියා සියා।
gae:න හොති පන පබ්බජ්ජා, උභතොසුද්ධියා විනා॥
gax:2468:තස්මා ආචරියෙනාපි, තථාන්තෙවාසිකෙනපි।
gae:බු-ද්ධ-කාරාදයො වණ්ණා, ඨානකරණසම්පදං॥
gax:2469:අහාපෙන්තෙන වත්තබ්බා, පබ්බජ්ජාගුණමිච්ඡතා।
gae:එකවණ්ණවිනාසෙන, පබ්බජ්ජා හි න රූහති॥
gax:2470:යදි සිද්ධාපි පබ්බජ්ජා, සරණාගමනතොව හි।
gae:දාතබ්බා දස සීලානි, පූරණත්ථාය භික්ඛුනා॥
cen:පබ්බජ්ජාකථා।
gax:2471:උපජ්ඣායමථාචරියං, නිස්සාය වසතා පන।
gae:කත්තබ්බානෙව වත්තානි, පියසීලෙන භික්ඛුනා॥
gax:2472:ආසනං පඤ්ඤපෙතබ්බං, දන්තකට්ඨං මුඛොදකං।
gae:දාතබ්බං තස්ස කාලෙන, සචෙ යාගු භවිස්සති॥
gax:2473:යාගු තස්සුපනෙතබ්බා, සඞ්ඝතො කුලතොපි වා।
gae:පත්තෙ වත්තඤ්ච කාතබ්බං, වත්තං ගාමප්පවෙසනෙ॥
gax:2474:චීවරෙ යානි වත්තානි, වුත්තානි හි මහෙසිනා।
gae:සෙනාසනෙ තථා පාද-පීඨකථලිකාදිසු॥
gax:2475:එවමාදීනි වත්තානි, සබ්බානි පන රොගතො।
gae:වුට්ඨානාගමනන්තානි, සත්තතිංසසතං සියුං॥
gax:2476:වත්තභෙදෙන සබ්බත්ථ, දුක්කටං තු පකාසිතං।
gae:අනාදරවසෙනෙව, අකරොන්තස්ස භික්ඛුනො॥
cen:උපජ්ඣායාචරියවත්තකථා।
gax:2477:උපජ්ඣායස්ස <pb M=.239/> වත්තානි, තථා සද්ධිවිහාරිකෙ।
gae:සතං තෙරස හොන්තෙව, තථාන්තෙවාසිකෙපි ච॥
cen:සද්ධිවිහාරිකන්තෙවාසිකවත්තකථා।
gax:2478:පක්කන්තෙ වාපි විබ්භන්තෙ, පක්ඛසඞ්කන්තකෙ මතෙ।
gae:ආණත්තියා උපජ්ඣායා, පස්සම්භති ච නිස්සයො॥
gax:2479:හොති ආචරියම්හාපි, ඡධා නිස්සයභෙදනං।
gae:පක්කන්තෙ <pb V=.211/> වාපි විබ්භන්තෙ, පක්ඛසඞ්කන්තකෙ මතෙ॥
gax:2480:ආණත්තියං උභින්නම්පි, ධුරනික්ඛෙපනෙපි ච।
gae:එකෙකස්ස උභින්නං වා, නාලයෙ සති භිජ්ජති॥
gax:2481:උපජ්ඣායසමොධාන-ගතස්සාපි ච භිජ්ජති।
gae:දස්සනං සවනඤ්චාති, සමොධානං ද්විධා මතං॥
gax:2482:අද්ධිකස්ස ගිලානස්ස, ගිලානුපට්ඨකස්ස ච।
gae:යාචිතස්ස න දොසොව, වසිතුං නිස්සයං විනා॥
gax:2483:ජානතා අත්තනො චෙව, වනෙ ඵාසුවිහාරතං।
gae:සභාගෙ දායකෙසන්තෙ, වසිතුම්පි ච වට්ටති॥
cen:නිස්සයපටිප්පස්සම්භනකථා।
gax:2484:කුට්ඨිං ගණ්ඩිං කිලාසිඤ්ච, සොසිඤ්ච අපමාරිකං।
gae:තථා රාජභටං චොරං, ලිඛිතං කාරභෙදකං॥
gax:2485:කසාහතං නරඤ්චෙව, පුරිසං ලක්ඛණාහතං।
gae:ඉණායිකඤ්ච දාසඤ්ච, පබ්බාජෙන්තස්ස දුක්කටං॥
gax:2486:හත්ථච්ඡින්නමළච්ඡින්නං, පාදච්ඡින්නඤ්ච පුග්ගලං।
gae:කණ්ණනාසඞ්ගුලිච්ඡින්නං, කණ්ඩරච්ඡින්නමෙව ච॥
gax:2487:කාණං කුණිඤ්ච ඛුජ්ජඤ්ච, වාමනං ඵණහත්ථකං।
gae:ඛඤ්ජං පක්ඛහතඤ්චෙව, සීපදිං පාපරොගිනං॥
gax:2488:ජරාය <pb M=.240/> දුබ්බලං අන්ධං, බධිරඤ්චෙව මම්මනං।
gae:පීඨසප්පිං තථා මූගං, පබ්බාජෙන්තස්ස දුක්කටං॥
gax:2489:අතිදීඝොතිරස්සො වා, අතිකාලොපි වා තථා।
gae:අච්චොදාතොපි වා මට්ඨ-තම්බලොහනිදස්සනො॥
gax:2490:අතිථූලො අතිකිස්සො, මහාසීසොපි වා තථා।
gae:අතිඛුද්දකසීසෙන, සහිතෙන යුත්තොපි වා॥
gax:2491:කුටකුටකසීසො <pb V=.212/> වා, තථා සිඛරසීසකො।
gae:වෙළුනාළිසමානෙන, සීසෙන ච යුතො නරො॥
gax:2492:කප්පසීසොපි පබ්භාර-සීසො වා වණසීසකො।
gae:තථා කණ්ණිකකෙසො වා, ථූලකෙසොපි වා තථා॥
gax:2493:පූතිනිල්ලොමසීසො වා, ජාතිපණ්ඩරකෙසකො।
gae:ජාතියා තම්බකෙසො වා, තථෙවාවට්ටසීසකො॥
gax:2494:සීසලොමෙකබද්ධෙහි, භමුකෙහි යුතොපි වා।
gae:සම්බද්ධභමුකො වාපි, නිල්ලොමභමුකොපි වා॥
gax:2495:මහන්තඛුද්දනෙත්තො වා, තථා විසමලොචනො।
gae:කෙකරො වාපි ගම්භීර-නෙත්තො විසමචක්කලො॥
gax:2496:ජතුමූසිකකණ්ණො වා, හත්ථිකණ්ණොපි වා පන।
gae:ඡිද්දමත්තකකණ්ණො වා, තථෙවාවිද්ධකණ්ණකො॥
gax:2497:තථා ටඞ්කිතකණ්ණො වා, පූතිකණ්ණොපි වා පන।
gae:යොනකාදිප්පභෙදොපි, නායං පරිසදූසකො॥
gax:2498:අතිපිඞ්ගලනෙත්තො වා, තථා නිප්පඛුමක්ඛි වා।
gae:අස්සුපග්ඝරනෙත්තො වා, පක්කපුප්ඵිතලොචනො॥
gax:2499:තථෙව ච මහානාසො, අතිඛුද්දකනාසිකො।
gae:තථා චිපිටනාසො වා, නරො කුටිලනාසිකො॥
gax:2500:නිච්චවිස්සවනාසො <pb M=.241/> වා, යො වා පන මහාමුඛො।
gae:වඞ්කභින්නමුඛො වාපි, මහාඔට්ඨොපි වා පන॥
gax:2501:තථා තනුකඔට්ඨො වා, විපුලුත්තරඔට්ඨකො।
gae:ඔට්ඨඡින්නොපි උප්පක්ක-මුඛො එළමුඛොපි වා॥
gax:2502:සඞ්ඛතුණ්ඩොපි දුග්ගන්ධ-මුඛො වා පන පුග්ගලො।
gae:මහාදන්තොපි අච්චන්තං, තථා අසුරදන්තකො॥
gax:2503:හෙට්ඨා උපරිතො වාපි, බහිනික්ඛන්තදන්තකො।
gae:අදන්තො පූතිදන්තො වා, අතිඛුද්දකදන්තකො॥
gax:2504:යස්ස දන්තන්තරෙ දන්තො, කාළකදන්තසන්නිභො।
gae:සුඛුමොව ඨිතො, තං චෙ, පබ්බාජෙතුම්පි වට්ටති॥
gax:2505:යො <pb V=.213/> මහාහනුකො පොසො।
gax:දීඝෙන හනුනා යුතො।
gax:චිපිටහනුකො වාපි।
gae:රස්සෙන හනුනා යුතො॥
gax:2506:නිම්මස්සුදාඨිකො වාපි, අතිදීඝගලොපි වා।
gae:අතිරස්සගලොපි වා, භින්නගණ්ඨිගලොපි වා॥
gax:2507:තථා භට්ඨංසකූටො වා, භින්නපිට්ඨිඋරොපි වා।
gae:සුදීඝරස්සහත්ථො වා, කච්ඡුකණ්ඩුසමායුතො॥
gax:2508:මහානිසදමංසො වා, උද්ධනග්ගුපමායුතො।
gae:වාතණ්ඩිකො මහාඌරු, සඞ්ඝට්ටනකජාණුකො॥
gax:2509:භින්නජාණු මහාජාණු, දීඝජඞ්ඝො විජඞ්ඝකො।
gae:විකටො වාපි පණ්හො වා, තථා උබ්බද්ධපිණ්ඩිකො॥
gax:2510:යට්ඨිජඞ්ඝො මහාජඞ්ඝො, මහාපාදොපි යො නරො।
gae:තථා පිට්ඨිකපාදො වා, මහාපණ්හිපි වා පන॥
gax:2511:වඞ්කපාදො <pb M=.242/> නරො යො වා, ගණ්ඨිකඞ්ගුලිකොපි වා।
gae:යො පනන්ධනඛො වාපි, කාළපූතිනඛොපි ච॥
gax:2512:ඉච්චෙවමාදිකං කඤ්චි, නරං පරිසදූසකං।
gae:පබ්බාජෙන්තස්ස භික්ඛුස්ස, හොති ආපත්ති දුක්කටං॥
cen:පරිසදූසකකථා।
gax:2513:“සාමණෙරජ්ජ මා ඛාද, මා භුඤ්ජ ච පිවා”ති ච।
gae:නිවාරෙන්තස්ස ආහාරං, හොති ආපත්ති දුක්කටං॥
gax:2514:“නිවාරෙස්සාමි ආහාර”-මිති වා පත්තචීවරං।
gae:අන්තො නික්ඛිපතො සබ්බ-පයොගෙසුපි දුක්කටං॥
gax:2515:දුබ්බචසාමණෙරස්ස, අනාචාරස්ස කෙවලං।
gae:දණ්ඩකම්මං හවෙ කත්වා, හිතකාමෙන භික්ඛුනා॥
gax:2516:යාගුං වා පන භත්තං වා, දස්සෙත්වා කිර භාසිතුං।
gae:“ආහටෙ දණ්ඩකම්මෙ ත්වං, ලච්ඡසීද”න්ති වට්ටති॥
gax:2517:අපරාධානුරූපෙන <pb V=.214/>, දණ්ඩකම්මං තු කාරයෙ।
gae:වාලිකාසලිලාදීන-මාහරාපනමෙව තං॥
gax:2518:සීසෙ වා නික්ඛිපාපෙතුං, පාසාණාදීනි කානිචි।
gae:නිපජ්ජාපෙතුමුණ්හෙ වා, පාසාණෙ භූමියාපි වා॥
gax:2519:උදකං වා පවෙසෙතුං, න ච වට්ටති භික්ඛුනො।
gae:ඉධාවරණමත්තං තු, දණ්ඩකම්මං පකාසිතං॥
cen:නිවාරණකථා।
gax:2520:පක්ඛොපක්කමිකාසිත්තා, චතුත්ථො පනුසූයකො।
gae:නපුංසකෙන පඤ්චෙතෙ, පණ්ඩකා පරිදීපිතා॥
gax:2521:තෙසු ආසිත්තුසූයානං, පබ්බජ්ජා න නිවාරිතා।
gae:ඉතරෙසං තු තිණ්ණම්පි, පණ්ඩකානං නිවාරිතා॥
gax:2522:වාරිතා <pb M=.243/> යස්ස පබ්බජ්ජා, නාසෙතබ්බොති සො මතො।
gae:තිවිධෙ පන තෙ ඤත්වා, පබ්බාජෙන්තස්ස දුක්කටං॥
cen:පණ්ඩකකථා।
gax:2523:ලිඞ්ගත්ථෙනො ච සංවාස-ත්ථෙනො තදුභයස්ස ච।
gae:ථෙය්යසංවාසකො නාම, තිවිධොපි පවුච්චති॥
gax:2524:සයමෙව ච යො තත්ථ, පබ්බජිත්වා න ගණ්හති।
gae:භික්ඛුවස්සානි වා නෙව, යථාවුඩ්ඪම්පි වන්දනං॥
gax:2525:ලිඞ්ගත්ථෙනො අයං ලිඞ්ග-මත්තස්ස ථෙනතො සියා।
gae:යො ච පබ්බජිතො හුත්වා, භික්ඛුවස්සානි ගණ්හති॥
gax:2526:සංවාසං සාදියන්තොව, සංවාසත්ථෙනකො මතො।
gae:උභයත්ථෙනකො වුත්ත-නයොයෙව, යථාහ ච॥
gax:2527:“රාජදුබ්භික්ඛකන්තාර-රොගවෙරිභයෙහි වා।
gae:චීවරාහරණත්ථං වා, ලිඞ්ගමාදියතීධ යො॥
gax:2528:සංවාසං නාධිවාසෙති, යාව සො සුද්ධමානසො।
gae:ථෙය්යසංවාසකො නාම, තාව එස න වුච්චති”॥
cen:ථෙය්යසංවාසකකථා।
gax:2529:“තිත්ථියොහං <pb V=.215/> භවිස්ස”න්ති, උපසම්පන්නභික්ඛු චෙ।
gae:සලිඞ්ගෙනෙව යො යාති, තිත්ථියානමුපස්සයං॥
gax:2530:ගච්ඡතො පදවාරෙන, හොති ආපත්ති දුක්කටං।
gae:හොති තිත්ථියපක්කන්තො, ලිඞ්ගෙ තෙසං තු නිස්සිතෙ॥
gax:2531:“තිත්ථියොහං භවිස්ස”න්ති, කුසචීරාදිකං පන।
gae:සයමෙව නිවාසෙති, සොපි පක්කන්තකො සියා॥
gax:2532:නග්ගො <pb M=.244/> ආජීවකාදීනං, ගන්ත්වා තෙසං උපස්සයං।
gae:ලුඤ්චාපෙති සචෙ කෙසෙ, වත්තානාදියතීධ වා॥
gax:2533:මොරපිඤ්ඡාදිකං තෙසං, ලිඞ්ගං ගණ්හාති වා සචෙ।
gae:සාරතො චෙව වා තෙසං, පබ්බජ්ජං ලද්ධිමෙව වා॥
gax:2534:හොති තිත්ථියපක්කන්තො, න පනෙස විමුච්චති।
gae:නග්ගස්ස ගච්ඡතො වුත්තං, පදවාරෙන දුක්කටං॥
gax:2535:වුත්තො අනුපසම්පන්න-වසෙන ථෙය්යවාසකො।
gae:තථා තිත්ථියපක්කන්තො, උපසම්පන්නභික්ඛුනා॥
cen:තිත්ථියපක්කන්තකථා।
gax:2536:නාගො වාපි සුපණ්ණො වා, යක්ඛො සක්කොපි වා ඉධ।
gae:තිරච්ඡානගතො වුත්තො, පබ්බාජෙතුං න වට්ටති॥
cen:තිරච්ඡානකථා।
gax:2537:පඤ්චානන්තරිකෙ පොසෙ, පබ්බාජෙන්තස්ස දුක්කටං।
gae:උභතොබ්යඤ්ජනඤ්චෙව, තථා භික්ඛුනිදූසකං॥
gax:2538:එකතොඋපසම්පන්නං, භික්ඛුනීනං තු සන්තිකෙ।
gae:දූසෙත්වා පන සො නෙව, භික්ඛුනීදූසකො සියා॥
gax:2539:සචෙ අනුපසම්පන්න-දූසකො උපසම්පදං।
gae:ලභතෙව ච පබ්බජ්ජං, සා ච නෙව පරාජිතා॥
cen:එකාදසඅභබ්බපුග්ගලකථා।
gax:2540:නූපසම්පාදනීයොව <pb V=.216/>, අනුපජ්ඣායකො නරො।
gae:කරොතො දුක්කටං හොති, න කුප්පති සචෙ කතං॥
gax:2541:කුප්පතීති <pb M=.245/> වදන්තෙකෙ, න ගහෙතබ්බමෙව තං।
gae:සෙසෙසුපි අයං ඤෙය්යො, නයො සබ්බත්ථ විඤ්ඤුනා॥
gax:2542:උපසම්පදකම්මස්ස, අභබ්බා පඤ්චවීසති।
gae:අජානිත්වා කතො චාපි, ඔසාරො නාසනාරහො॥
gax:2543:හත්ථච්ඡින්නාදිබාත්තිංස, කුට්ඨිආදි ච තෙරස।
gae:අපත්තො තෙසමොසාරො, කතො චෙ පන රූහති॥
gax:2544:එකූපජ්ඣායකො හොති।
gax:හොන්ති ආචරියා තයො।
gax:උපසම්පදාපෙක්ඛා ච।
gae:හොන්ති ද්වෙ වා තයොපි වා॥
gax:2545:තීහි ආචරියෙහෙව, එකතො අනුසාවනං।
gae:ඔසාරෙත්වා කතං කම්මං, න ච කුප්පති කප්පති॥
gax:2546:එකූපජ්ඣායකො හොති।
gax:ආචරියොපි තථෙකතො।
gax:උපසම්පදාපෙක්ඛා ච।
gae:හොන්ති ද්වෙ වා තයොපි වා॥
gax:2547:අනුපුබ්බෙන සාවෙත්වා, තෙසං නාමං තු තෙන ච।
gae:එකතො අනුසාවෙත්වා, කතම්පි ච න කුප්පති॥
gax:2548:නානුපජ්ඣායකෙනාපි, නානාචරියකෙන ච।
gae:අඤ්ඤමඤ්ඤානුසාවෙත්වා, කතං කම්මඤ්ච වට්ටති॥
gax:2549:සුමනො තිස්සථෙරස්ස, අනුසාවෙති සිස්සකං।
gae:තිස්සො සුමනථෙරස්ස, අනුසාවෙති සිස්සකං॥
gax:2550:නානුපජ්ඣායකෙනෙව, එකාචරියකෙනිධ।
gae:උපසම්පදා පටික්ඛිත්තා, බුද්ධෙනාදිච්චබන්ධුනා॥
cen:මහාඛන්ධකකථා।
tit:උපොසථක්ඛන්ධකකථා
gax:2551:බද්ධාබද්ධවසෙනෙව <pb M=.246/> <pb V=.217/>, සීමා නාම ද්විධා මතා।
gae:නිමිත්තෙන නිමිත්තං තු, ඝටෙත්වා පන සම්මතා॥
gax:2552:අයං සීමාවිපත්තීහි, එකාදසහි වජ්ජිතා।
gae:බද්ධා නාම සියා සීමා, සා තිසම්පත්තිසංයුතා॥
gax:2553:ඛණ්ඩසමානසංවාසා-විප්පවාසාදිභෙදතො।
gae:ඉති බද්ධා තිධා වුත්තා, අබද්ධාපි තිධා මතා॥
gax:2554:ගාමතො උදකුක්ඛෙපා, සත්තබ්භන්තරතොපි ච।
gae:තත්ථ ගාමපරිච්ඡෙදො, <b>“ගාමසීමා”</b>ති වුච්චති॥
gax:2555:ජාතස්සරෙ සමුද්දෙ වා, නදියා වා සමන්තතො।
gae:මජ්ඣිමස්සුදකුක්ඛෙපො, <b>උදකුක්ඛෙප</b>සඤ්ඤිතො॥
gax:2556:අගාමකෙ අරඤ්ඤෙ තු, සත්තෙවබ්භන්තරා පන।
gae:සමන්තතො අයං සීමා, <b>සත්තබ්භන්තර</b>නාමිකා॥
gax:2557:එකං අබ්භන්තරං වුත්තං, අට්ඨවීසතිහත්ථකං।
gae:ගුළුක්ඛෙපනයෙනෙව, උදකුක්ඛෙපකා මතා॥
gax:2558:ඉමා ද්වෙ පන සීමායො, වඩ්ඪන්ති පරිසාවසා।
gae:අබ්භන්තරූදකුක්ඛෙපා, ඨිතොකාසා පරං සියුං॥
gax:2559:ඨිතො අන්තොපරිච්ඡෙදෙ, හත්ථපාසං විහාය වා।
gae:තත්තකං අනතික්කම්ම, පරිච්ඡෙදම්පි වා පරං॥
gax:2560:ඨිතො කම්මං විකොපෙති, ඉති අට්ඨකථානයො।
gae:තස්මා සො හත්ථපාසෙ වා, කාතබ්බො බහි වා පන॥
gax:2561:බද්ධසීමාය සණ්ඨානං, නිමිත්තං දිසකිත්තනං।
gae:ඤත්වා පමාණං සොධෙත්වා, සීමං බන්ධෙය්ය පණ්ඩිතො॥
gax:2562:තිකොණං <pb M=.247/> චතුරස්සඤ්ච, වට්ටඤ්ච පණවූපමං।
gae:විතානං ධනුකාකාරං, මුදිඞ්ගසකටූපමං॥
gax:2563:පබ්බතං <pb V=.218/> වනං පාසාණං, රුක්ඛං මග්ගඤ්ච වම්මිකං।
gae:උදකඤ්ච නදිඤ්චාති, නිමිත්තානට්ඨ දීපයෙ॥
gax:2564:තෙසු තීණි නිමිත්තානි, ආදිං කත්වා සමන්තතො।
gae:නිමිත්තානං සතෙනාපි, බන්ධිතුං පන වට්ටති॥
gax:2565:තියොජනපරා සීමා, උක්කට්ඨාති පකාසිතා।
gae:එකවීසති භික්ඛූනං, ගණ්හන්තී හෙට්ඨිමා මතා॥
gax:2566:උක්කට්ඨායපි උක්කට්ඨා, හෙට්ඨිමායපි හෙට්ඨිමා।
gae:එතා ද්වෙපි අසීමාති, වුත්තා ආදිච්චබන්ධුනා॥
gax:2567:නිමිත්තං පන කිත්තෙත්වා, සබ්බමෙව සමන්තතො।
gae:පච්ඡා ඤත්තිදුතියෙන, සීමං බන්ධිතුමරහති॥
gax:2568:බන්ධිත්වානන්තරං පච්ඡා, චීවරාවිප්පවාසකං।
gae:සම්මන්නිත්වාන බද්ධා සා-විප්පවාසාති වුච්චති॥
gax:2569:නදීසරසමුද්දෙසු, සීමං බන්ධති චෙ පන।
gae:න වොත්ථරති තෙනෙව, අසීමාති ජිනොබ්රවි॥
cen:සීමාකථා।
gax:2570:දිනකාරකකත්තබ්බා-කාරානඤ්ච වසා පන।
gae:නවෙවුපොසථා වුත්තා, බුද්ධෙනාදිච්චබන්ධුනා॥
gax:2571:චාතුද්දසො පන්නරසො, සාමග්ගී ච උපොසථො।
gae:දිවසෙනෙව නිද්දිට්ඨා, තයොපෙතෙ උපොසථා॥
gax:2572:සඞ්ඝෙ උපොසථො චෙව, ගණෙ පුග්ගලුපොසථො।
gae:කාරකානං වසෙනෙව, තයො වුත්තා උපොසථා॥
gax:2573:සුත්තුද්දෙසාභිධානො <pb M=.248/> ච, පාරිසුද්ධිඋපොසථො।
gae:අධිට්ඨානන්ති නිද්දිට්ඨා, තයො කම්මෙනුපොසථා॥
gax:2574:සඞ්ඝස්ස පාතිමොක්ඛො ච, පාරිසුද්ධි ගණස්ස ච।
gae:අධිට්ඨානමථෙකස්ස, නිද්දිට්ඨං පන සත්ථුනා॥
gax:2575:පාතිමොක්ඛස්ස උද්දෙසා, පඤ්ච වුත්තා මහෙසිනා।
gae:නිදානං උද්දිසිත්වාන, සාවෙතබ්බං තු සෙසකං॥
gax:2576:අයමෙව <pb V=.219/> නයො ඤෙය්යො, සෙසෙසුපි ච විඤ්ඤුනා।
gae:චත්තාරො භික්ඛුනීනඤ්ච, උද්දෙසා නවිමෙ පන॥
gax:2577:පාතිමොක්ඛස්ස උද්දෙසො, කාතබ්බොව උපොසථෙ।
gae:අන්තරායං විනා චෙව, අනුද්දෙසො නිවාරිතො॥
gax:2578:ථෙරො ච ඉස්සරො තස්ස।
gax:“ථෙරාධෙය්ය”න්ති පාඨතො।
gax:අවත්තන්තෙන අජ්ඣිට්ඨො।
gae:යස්ස සො පන වත්තති॥
gax:2579:උද්දිසන්තෙ සමප්පා වා, ආගච්ඡන්ති සචෙ පන।
gae:උද්දිට්ඨං තං සුඋද්දිට්ඨං, සාවෙතබ්බං තු සෙසකං॥
gax:2580:උද්දිට්ඨමත්තෙ භික්ඛූනං, පරිසායුට්ඨිතාය වා।
gae:පාරිසුද්ධි තු කත්තබ්බා, මූලෙ තෙසං, සචෙ බහූ॥
gax:2581:සම්මජ්ජිතුං පදීපෙතුං, පඤ්ඤාපෙතුං දකාසනෙ।
gae:විනිද්දිට්ඨස්ස ථෙරෙන, අකරොන්තස්ස දුක්කටං॥
gax:2582:කත්වා සම්මජ්ජනං දීපං, ඨපෙත්වා උදකාසනං।
gae:ගණඤත්තිං ඨපෙත්වාව, කත්තබ්බො තීහුපොසථො॥
gax:2583:පුබ්බකිච්චං සමාපෙත්වා, අධිට්ඨෙය්ය පනෙකකො।
gae:නො චෙ අධිට්ඨහෙය්යස්ස, හොති ආපත්ති දුක්කටං॥
gax:2584:අධම්මෙන <pb M=.249/> ච වග්ගෙන, සමග්ගෙන අධම්මතො।
gae:තථා ධම්මෙන වග්ගෙන, සමග්ගෙන ච ධම්මතො॥
gax:2585:උපොසථස්ස එතානි, කම්මානීති ජිනොබ්රවි।
gae:චතූස්වපි පනෙතෙසු, චතුත්ථං ධම්මිකං මතං॥
gax:2586:අධම්මෙනිධ වග්ගො හි, කතමො චෙත්ථුපොසථො?
gae:වසන්ති එකසීමායං, චත්තාරො යත්ථ භික්ඛුනො॥
gax:2587:එකස්ස පාරිසුද්ධිං තෙ, ආනයිත්වා තයො ජනා।
gae:කරොන්ති පාරිසුද්ධිං චෙ, අධම්මො වග්ගුපොසථො॥
gax:2588:අධම්මෙන සමග්ගො හි, චත්තාරො භික්ඛුනෙකතො।
gae:කරොන්ති පාරිසුද්ධිං චෙ, සමග්ගො හොත්යධම්මිකො॥
gax:2589:ධම්මෙන <pb V=.220/> පන වග්ගො හි, කතමො සො උපොසථො।
gae:වසන්ති එකසීමායං, චත්තාරො යත්ථ භික්ඛුනො॥
gax:2590:එකස්ස පාරිසුද්ධිං තෙ, ආනයිත්වා තයො ජනා।
gae:පාතිමොක්ඛුද්දිසන්තෙ චෙ, වග්ගො ධම්මෙනුපොසථො॥
gax:2591:ධම්මතො හි සමග්ගො සො।
gax:චත්තාරො භික්ඛුනෙකතො।
gax:පාතිමොක්ඛුද්දිසන්තීධ।
gae:සමග්ගො ධම්මතො මතො॥
gax:2592:වග්ගෙ සමග්ගෙ වග්ගොති, සඤ්ඤිනො විමතිස්ස වා।
gae:උපොසථං කරොන්තස්ස, හොති ආපත්ති දුක්කටං॥
gax:2593:භෙදාධිප්පායතො තස්ස, හොති ථුල්ලච්චයං පන।
gae:වග්ගෙ සමග්ගෙනාපත්ති, සමග්ගොති ච සඤ්ඤිනො॥
gax:2594:උක්ඛිත්තෙන ගහට්ඨෙන, සෙසෙහි සහධම්මිහි।
gae:චුතනික්ඛිත්තසික්ඛෙහි, එකාදසහි වා සහ॥
gax:2595:උපොසථො න කාතබ්බො, සභාගාපත්තිකෙන වා।
gae:ඡන්දෙන පාරිවුත්ථෙන, කරොතො හොති දුක්කටං॥
gax:2596:අදෙසෙත්වා <pb M=.250/> පනාපත්තිං, නාවිකත්වාන වෙමතිං।
gae:උපොසථො න කාතබ්බො, දිනෙ වා අනුපොසථෙ॥
gax:2597:උපොසථෙ පනාවාසා, සභික්ඛුම්හා ච භික්ඛුනා।
gae:ආවාසො වා අනාවාසො, න ගන්තබ්බො කුදාචනං॥
gax:2598:යස්මිං උපොසථෙ කිච්චං।
gax:ආවාසෙ පන වත්තති।
gax:සො චෙ සභික්ඛුකො නාම।
gae:ආවාසොති පකාසිතො॥
gax:2599:උපොසථො කිමත්ථාය, කිමත්ථාය පවාරණා।
gae:උපොසථො සමග්ගත්ථො, විසුද්ධත්ථා පවාරණා॥
gax:2600:කොපෙතුං ධම්මිකං කම්මං, පටික්කොසෙය්ය දුක්කටං।
gae:ඡන්දං වා කායසාමග්ගිං, අදෙන්තස්සපි දුක්කටං॥
gax:2601:හොති <pb V=.221/> පඤ්චවිධො සඞ්ඝො, චතුවග්ගාදිභෙදතො।
gae:සො ච කත්තබ්බකම්මස්ස, වසෙන පරිදීපිතො॥
gax:2602:පවාරණං තථාබ්භානං, කම්මඤ්ච උපසම්පදං।
gae:ඨපෙත්වා චතුවග්ගෙන, අකත්තබ්බං න විජ්ජති॥
gax:2603:පඤ්චවග්ගෙන අබ්භානං, මජ්ඣදෙසූපසම්පදං।
gae:දසවග්ගෙන අබ්භානං, විනා සබ්බං තු වට්ටති॥
gax:2604:කම්මං වීසතිවග්ගෙන, න කත්තබ්බං න කිඤ්චිපි।
gae:ඌනෙ දොසොති ඤාපෙතුං, නාධිකෙ අතිරෙකතා॥
gax:2605:චත්තාරො පකතත්තාව, කම්මප්පත්තාති දීපිතා।
gae:චතුවග්ගෙන කත්තබ්බෙ, සෙසෙසු ච අයං නයො॥
gax:2606:චතුවග්ගාදිකත්තබ්බං, කත්වාසංවාසපුග්ගලං।
gae:ගණපූරං කරොන්තස්ස, කතං කුප්පති දුක්කටං॥
gax:2607:පරිවාසාදිකම්මෙපි <pb M=.251/>, තත්රට්ඨං ගණපූරකං।
gae:කත්වා පන කරොන්තානං, තථා, සෙසං තු වට්ටති॥
cen:උපොසථක්ඛන්ධකකථා।
tit:වස්සූපනායිකක්ඛන්ධකකථා
gax:2608:පුරිමා පච්ඡිමා චාති, දුවෙ වස්සූපනායිකා।
gae:ආලයො වා වචීභෙදො, කත්තබ්බො උපගච්ඡතා॥
gax:2609:වස්සූපගමනං වාපි, ජානං අනුපගච්ඡතො।
gae:තෙමාසමවසිත්වා වා, චරන්තස්සපි දුක්කටං॥
gax:2610:රුක්ඛස්ස සුසිරෙ ඡත්තෙ, චාටිඡවකුටීසු වා।
gae:අජ්ඣොකාසෙපි වා වස්සං, උපගන්තුං න වට්ටති॥
gax:2611:වස්සච්ඡෙදෙ අනාපත්ති, අන්තරායො සචෙ සියා।
gae:ඡින්නවස්සස්ස භික්ඛුස්ස, වාරිතාව පවාරණා॥
gax:2612:මාතාපිතූනං <pb V=.222/> පන දස්සනත්ථං।
gax:පඤ්චන්නමත්ථෙ සහධම්මිකානං।
gax:දට්ඨුං ගිලානං තදුපට්ඨකානං।
gae:භත්තාදි නෙසං පරියෙසනත්ථං॥
gax:2613:තථානභිරතං ගන්ත්වා, වූපකාසෙස්සමුට්ඨිතං।
gae:දිට්ඨිං වා තස්ස කුක්කුච්චං, විනොදෙස්සාමහන්ති වා॥
gax:2614:එවං සත්තාහකිච්චෙන, භික්ඛුනා විනයඤ්ඤුනා।
gae:අපෙසිතෙපි ගන්තබ්බං, පගෙව පහිතෙ පන॥
gax:2615:වස්සං උපගතෙනෙත්ථ, අනිමන්තිතභික්ඛුනා।
gae:ධම්මස්ස සවනත්ථාය, ගන්තුං පන න වට්ටති॥
gax:2616:“අසුකං <pb M=.252/> නාම දිවසං, සන්නිපාතො භවිස්සති”।
gae:ඉච්චෙවං කතිකා පුබ්බං, කතා චෙ පන වට්ටති॥
gax:2617:“ධොවිස්සාමි රජිස්සාමි, භණ්ඩක”න්ති න වට්ටති।
gae:සචාචරියුපජ්ඣායා, පහිණන්ති ච වට්ටති॥
gax:2618:උද්දෙසාදීනමත්ථාය, ගන්තුං නෙව ච වට්ටති।
gae:ගරූනං දස්සනත්ථාය, ගන්තුං ලභති පුග්ගලො॥
gax:2619:සචෙ ආචරියො “අජ්ජ, මා ගච්ඡාහී”ති භාසති।
gae:රත්තිච්ඡෙදෙ අනාපත්ති, හොතීති පරිදීපිතා॥
gax:2620:යස්ස කස්සචි ඤාතිස්ස, උපට්ඨාකකුලස්ස වා।
gae:ගච්ඡතො දස්සනත්ථාය, රත්තිච්ඡෙදෙ ච දුක්කටං॥
gax:2621:“ආගමිස්සාමි අජ්ජෙව, ගන්ත්වාහං ගාමක”න්ති ච।
gae:සචෙ පාපුණිතුං ගච්ඡං, න සක්කොතෙව වට්ටති॥
gax:2622:වජෙ සත්ථෙපි නාවායං, තීසු ඨානෙසු භික්ඛුනො।
gae:වස්සච්ඡෙදෙ අනාපත්ති, පවාරෙතුඤ්ච වට්ටති॥
gax:2623:සති පච්චයවෙකල්ලෙ, සරීරාඵාසුතාය වා।
gae:එසෙව අන්තරායොති, වස්සං ඡෙත්වාපි පක්කමෙ॥
gax:2624:යෙන කෙනන්තරායෙන, වස්සං නොපගතො හි යො।
gae:දුතියා උපගන්තබ්බා, ඡින්නවස්සෙන වා පන॥
gax:2625:වස්සං <pb V=.223/> අනුපගන්ත්වා වා, තදහෙව ච ගච්ඡති।
gae:බහිද්ධා එව සත්තාහං, උපගන්ත්වාපි වා පන॥
gax:2626:වීතිනාමෙති චෙ තස්ස, පුරිමාපි න විජ්ජති।
gae:පටිස්සවෙ ච භික්ඛුස්ස, හොති ආපත්ති දුක්කටං॥
gax:2627:වස්සං පනුපගන්ත්වා ච, උට්ඨාපෙත්වා න චාරුණං।
gae:ගච්ඡතො පන සත්තාහ-කරණෙනෙව භික්ඛුනො॥
gax:2628:අන්තොයෙව ච සත්තාහං, නිවත්තන්තස්ස තස්ස තු।
gae:අනාපත්තීති කො වාදො, වසිත්වා බහි ගච්ඡතො॥
gax:2629:“වසිස්සාමීධ <pb M=.253/> වස්ස”න්ති, ආලයො යදි විජ්ජති।
gae:නොපෙතසතියා වස්සං, තෙන සෙනාසනං පන॥
gax:2630:ගහිතං සුග්ගහිතං හොති, ඡින්නවස්සො න හොති සො।
gae:ලභතෙව පවාරෙතුං, න දොසො කොචි විජ්ජති॥
gax:2631:“ඉමස්මිං විහාරෙ තෙමාසං, ඉමං වස්සං උපෙමි”ති।
gae:නිච්ඡාරිතෙ ච තික්ඛත්තුං, වස්සං උපගතො සියා॥
gax:2632:ආදිං තු නවමිං කත්වා, ගන්තුං වට්ටති භික්ඛුනො।
gae:ආගච්ඡතු ච පච්ඡා සො, මා වා දොසො න විජ්ජති॥
cen:වස්සූපනායිකක්ඛන්ධකකථා।
tit:පවාරණක්ඛන්ධකකථා
gax:2633:චාතුද්දසී පඤ්චදසී, සාමග්ගී ච පවාරණා।
gae:තෙවාචී ද්වෙකවාචී ච, සඞ්ඝෙ ච ගණපුග්ගලෙ॥
gax:2634:එතා පන මුනින්දෙන, වුත්තා නව පවාරණා।
gae:තීණි කම්මානි මුඤ්චිත්වා, අන්තෙනෙව පවාරයෙ॥
gax:2635:පුබ්බකිච්චං සමාපෙත්වා, පත්තකල්ලෙ සමානිතෙ।
gae:ඤත්තිං ඨපෙත්වා සඞ්ඝෙන, කත්තබ්බා හි පවාරණා॥
gax:2636:පවාරෙන්තෙසු <pb V=.224/> ථෙරෙසු, නිසීදෙය්ය නවො පන।
gae:සයං යාව පවාරෙය්ය, තාව උක්කුටිකඤ්හි සො॥
gax:2637:ඤත්තිං වත්වා පවාරෙය්යුං, චත්තාරො වා තයොපි වා।
gae:පුබ්බකිච්චං සමාපෙත්වා, එකාවාසෙ වසන්ති චෙ॥
gax:2638:අඤ්ඤමඤ්ඤං පවාරෙය්යුං, විනා ඤත්තිං දුවෙ ජනා।
gae:අධිට්ඨෙය්ය පනෙකොපි, සෙසා සඞ්ඝපවාරණා॥
gax:2639:පවාරිතෙ <pb M=.254/> ච සඞ්ඝස්මිං, කරෙය්යනාගතො පන।
gae:අවුට්ඨො ඡින්නවස්සො වා, පාරිසුද්ධිඋපොසථං॥
gax:2640:පඤ්ච යස්මිං පනාවාසෙ, චත්තාරො වා තයොපි වා।
gae:එකෙකස්ස හරිත්වාන, සමණා තෙ පවාරණං॥
gax:2641:අඤ්ඤමඤ්ඤං පවාරෙන්ති, සචෙ ආපත්ති දුක්කටං।
gae:සෙසං උපොසථෙ වුත්ත-නයෙනිධ නයෙ බුධො॥
gax:2642:පාරිසුද්ධිප්පදානෙන, සම්පාදෙතත්තනො සුචිං।
gae:ඡන්දදානෙන සඞ්ඝස්ස, සබ්බං සාධෙති, නත්තනො॥
gax:2643:තස්මා පන උභින්නම්පි, කිච්චසිද්ධත්ථමෙවිධ।
gae:පාරිසුද්ධිපි දාතබ්බා, ඡන්දං දෙන්තෙන භික්ඛුනා॥
gax:2644:ඡන්දෙකෙන බහූනම්පි, හාතබ්බො පාරිසුද්ධිපි।
gae:පරම්පරාහටො ඡන්දො, න ගච්ඡති විසුද්ධියා॥
gax:2645:ඡන්දං වා පාරිසුද්ධිං වා, ගහෙත්වා වා පවාරණං।
gae:සාමණෙරාදිභාවං වා, පටිජානෙය්ය හාරකො॥
gax:2646:සචෙ සො සඞ්ඝමප්පත්වා, විබ්භමෙය්ය මරෙය්ය වා।
gae:නාහටඤ්චෙව තං සබ්බං, පත්වා චෙවං සියාහටං॥
gax:2647:සඞ්ඝං පත්වා පමත්තො වා, සුත්තො වා ඛිත්තචිත්තකො।
gae:නාරොචෙති අනාපත්ති, හොති සඤ්චිච්ච දුක්කටං॥
gax:2648:යෙ තෙ විපස්සනායුත්තා, රත්තින්දිවමතන්දිතා।
gae:පුබ්බරත්තාපරරත්තං, විපස්සනපරායණා॥
gax:2649:ලද්ධඵාසුවිහාරානං, සියා න පරිහානිති।
gae:පවාරණාය සඞ්ගාහො, වුත්තො කත්තිකමාසකෙ॥
cen:පවාරණක්ඛන්ධකකථා।
tit:චම්මක්ඛන්ධකකථා
gax:2650:එළකාජමිගානං <pb M=.255/> <pb V=.225/> තු, චම්මං වට්ටති භික්ඛුනො।
gae:රොහිතෙණිකුරඞ්ගානං, පසදංමිගමාතුයා॥
gax:2651:ඨපෙත්වා චම්මමෙතෙසං, අඤ්ඤං දුක්කටවත්ථුකං।
gae:ථවිකොපාහනෙ සබ්බං, චම්මං වට්ටත්යමානුසං॥
gax:2652:වට්ටන්ති මජ්ඣිමෙ දෙසෙ, න ගුණඞ්ගුණුපාහනා।
gae:වට්ටන්ති අන්තොආරාමෙ, සබ්බත්ථාපි ච රොගිනො॥
gax:2653:පුටඛල්ලකබද්ධා ච, තථෙව පාලිගුණ්ඨිමා।
gae:තූලපුණ්ණා න වට්ටන්ති, සබ්බනීලාදයොපි ච॥
gax:2654:චිත්රා උපාහනා මෙණ්ඩ-විසාණූපමවද්ධිකා।
gae:න ච වට්ටන්ති මොරස්ස, පිඤ්ඡෙන පරිසිබ්බිතා॥
gax:2655:මජ්ජාරකාළකොලූක-සීහබ්යග්ඝුද්දදීපිනං।
gae:අජිනස්ස ච චම්මෙන, න වට්ටති පරික්ඛටා॥
gax:2656:පුටාදිං අපනෙත්වා වා, ඡින්දිත්වා වාපි සබ්බසො।
gae:වණ්ණභෙදං තථා කත්වා, ධාරෙතබ්බා උපාහනා॥
gax:2657:සබ්බාපි පන ධාරෙතුං, න ච වට්ටන්ති පාදුකා।
gae:ඨපෙත්වා තත්ථ පස්සාව- වච්චාචමනපාදුකා॥
gax:2658:ආසන්දිඤ්චෙව පල්ලඞ්කං, උච්චාසයනසඤ්ඤිතං।
gae:අතික්කන්තපමාණං තු, සෙවමානස්ස දුක්කටං॥
gax:2659:ගොනකං කුත්තකං චිත්තං, පටිකං පටලිකම්පි ච।
gae:එකන්තලොමිං විකතිං, තූලිකං උද්දලොමිකං॥
gax:2660:කට්ටිස්සං පන කොසෙය්යං, හත්ථිඅස්සරථත්ථරං।
gae:කදලිමිගපවර-පච්චත්ථරණකම්පි ච॥
gax:2661:හෙට්ඨා <pb M=.256/> රත්තවිතානස්ස, ද්විධා රත්තූපධානකං।
gae:අකප්පියමිදං සබ්බං, දුක්කටං පරිභුඤ්ජතො॥
gax:2662:හෙට්ඨා <pb V=.226/> අකප්පියෙ පච්චත්ථරෙ සති න වට්ටති।
gae:උද්ධං සෙතවිතානම්පි, තස්මිං අසති වට්ටති॥
gax:2663:ආසන්දිං පන පල්ලඞ්කං, ඨපෙත්වා තූලිකම්පි ච।
gae:සෙසං පන ච සබ්බම්පි, ලභතෙ ගිහිසන්තකං॥
gax:2664:ධම්මාසනෙ අනාපත්ති, භත්තග්ගෙපි නිසීදිතුං।
gae:භූමත්ථරණකෙ තත්ථ, සයිතුම්පි ච වට්ටති॥
cen:චම්මක්ඛන්ධකකථා।
tit:භෙසජ්ජක්ඛන්ධකකථා
gax:2665:වුත්තා ගහපතිස්සාපි, සම්මුතුස්සාවනන්තිකා।
gae:ගොනිසාදීති කප්පියා, චතස්සො හොන්ති භූමියො॥
gax:2666:සඞ්ඝස්ස සන්තකං ගෙහං, සන්තකං භික්ඛුනොපි වා।
gae:කප්පියං පන කත්තබ්බං, සහසෙය්යප්පහොනකං॥
gax:2667:ඨපෙත්වා භික්ඛුමඤ්ඤෙහි, දින්නං කප්පියභූමියා।
gae:අත්ථාය සන්තකං තෙසං, ගෙහං <b>ගහපතෙ</b>විදං॥
gax:2668:සා හි <b>සම්මුතිකා</b> නාම, යා හි සඞ්ඝෙන සම්මතා।
gae:කම්මවාචමවත්වා වා, වට්ටතෙවාපලොකනං॥
gax:2669:පඨමිට්ඨකපාසාණ-ථම්භාදිට්ඨපනෙ පන।
gae:“කප්පියකුටිං කරොමා”ති, වදන්තෙහි සමන්තතො॥
gax:2670:උක්ඛිපිත්වා ඨපෙන්තෙසු, ආමසිත්වා පරෙසු වා।
gae:සයමෙවුක්ඛිපිත්වා වා, ඨපෙය්යු<b>ස්සාවනන්තිකා</b>॥
gax:2671:ඉට්ඨකාදිපතිට්ඨානං <pb M=.257/>, භික්ඛූනං වදතං පන।
gae:වාචාය පරියොසානං, සමකාලං තු වට්ටති॥
gax:2672:ආරාමො අපරික්ඛිත්තො, සකලො භුය්යතොපි වා।
gae:දුවිධොපි ච විඤ්ඤූහි, <b>ගොනිසාදී</b>ති වුච්චති॥
gax:2673:එතා <pb V=.227/> පන චතස්සොපි, හොන්ති කප්පියභූමියො।
gae:එත්ථ පක්කඤ්ච වුත්ථඤ්ච, සබ්බං වට්ටති ආමිසං॥
gax:2674:උස්සාවනන්තිකා යා සා, ථම්භාදීසු අධිට්ඨිතා।
gae:ථම්භාදීස්වපනීතෙසු, තදඤ්ඤෙසුපි තිට්ඨති॥
gax:2675:අපනීතෙසු සබ්බෙසු, සියා ජහිතවත්ථුකා।
gae:ගොනිසාදී පරික්ඛිත්තා, සෙසා ඡදනනාසතො॥
gax:2676:භික්ඛුං ඨපෙත්වා අඤ්ඤෙසං, හත්ථතො ච පටිග්ගහො।
gae:තෙසඤ්ච සන්නිධි අන්තො- වුත්තං භික්ඛුස්ස වට්ටති॥
gax:2677:භික්ඛුස්ස භික්ඛුනියා වා, සන්තකං සඞ්ඝිකම්පි වා।
gae:අන්තොවුත්ථඤ්ච පක්කඤ්ච, උභින්නං න ච වට්ටති॥
gax:2678:අකප්පකුටියා වුත්ථං, සප්පිආදිවිමිස්සිතං।
gae:“අන්තොවුත්ථ”න්ති නිද්දිට්ඨං, පඨමං කාලිකද්වයං॥
gax:2679:තෙහෙව සප්පිආදීහි, භික්ඛුනා යාවජීවිකං।
gae:පක්කං තං පන සත්තාහං, වට්ටතෙව නිරාමිසං॥
gax:2680:සචෙ ආමිසසංසට්ඨං, පක්කං තං පරිභුඤ්ජති।
gae:අන්තොවුත්ථඤ්ච භිය්යොපි, සාමපක්කඤ්ච භුඤ්ජති॥
gax:2681:යාවකාලිකමාහාරො, පානකං යාමකාලිකං।
gae:සත්තාහකාලිකං නාම, සප්පිආදිකපඤ්චකං॥
gax:2682:සෙසං පන හලිද්දාදි, භෙසජ්ජං යාවජීවිකං।
gae:චතුධා කාලිකා වුත්තා, උදකං හොත්යකාලිකං॥
gax:2683:පටිග්ගහවසෙනෙව, කාලාතීතා තිකාලිකා।
gae:හොන්ති දොසකරා භුත්තා, අභුත්තං තතියම්පි ච॥
gax:2684:අම්බං <pb M=.258/> ජම්බු ච චොචඤ්ච, මොචඤ්ච මධු මුද්දිකා।
gae:සාලු ඵාරුසකඤ්චාති, පානකං අට්ඨධා මතං॥
gax:2685:පානකත්ථමනුඤ්ඤාතං, ඵලං පක්කඤ්ච ආමකං।
gae:පානහෙතු පටික්ඛිත්තො, සවත්ථුකපටිග්ගහො॥
gax:2686:අම්බපක්කං සුකොට්ටෙත්වා, මද්දිත්වා උදකෙ පන।
gae:පච්ඡා පරිස්සවං කත්වා, පාතුං වට්ටති පානකං॥
gax:2687:වට්ටතාදිච්චපාකං <pb V=.228/> තු, අග්ගිපක්කං න වට්ටති।
gae:එසෙව ච නයො සෙස-පානකෙසුපි දීපිතො॥
gax:2688:පුප්ඵපත්තඵලුච්ඡූනං, චත්තාරො පනිමෙ රසා।
gae:අනුඤ්ඤාතා ඉමානට්ඨ, පානානි අනුජානතා॥
gax:2689:සබ්බො පුප්ඵරසො වුත්තො, මධුකස්ස රසං විනා।
gae:සබ්බො පත්තරසො වුත්තො, පක්කඩාකරසං විනා॥
gax:2690:සත්තන්නං සානුලොමානං, ධඤ්ඤානං ඵලජං රසං।
gae:ඨපෙත්වානුමතො සබ්බො, විකාලෙ ඵලජො රසො॥
gax:2691:යාවකාලිකපත්තාන-මපි සීතුදකෙ කතො।
gae:මද්දිත්වාදිච්චපාකොපි, විකාලෙ පන වට්ටති॥
gax:2692:තාලඤ්ච නාළිකෙරඤ්ච, පනසං ලබුජම්පි ච।
gae:තිපුසාලාබුකුම්භණ්ඩං, තථා පුස්සඵලම්පි ච॥
gax:2693:එවමෙළාලුකඤ්චාති, නවෙතානි ඵලානි හි।
gae:අපරණ්ණඤ්ච සබ්බම්පි, සත්තධඤ්ඤානුලොමිකං॥
gax:2694:බදරං තිම්බරූ සෙලු, කොසම්බං කරමද්දකං।
gae:මාතුලුඞ්ගකපිත්ථඤ්ච, වෙත්තං චිඤ්චඵලම්පි ච॥
gax:2695:ඵලානං එවමාදීනං, ඛුද්දකානං රසො පන।
gae:අට්ඨපානානුලොමත්තා, නිද්දිට්ඨො අනුලොමිකෙ॥
gax:2696:සානුලොමස්ස <pb M=.259/> ධඤ්ඤස්ස, ඨපෙත්වා ඵලජං රසං।
gae:අඤ්ඤො ඵලරසො නත්ථි, අයාමකාලිකො ඉධ॥
cen:භෙසජ්ජක්ඛන්ධකකථා।
tit:කථිනක්ඛන්ධකකථා
gax:2697:භික්ඛූනං වුට්ඨවස්සානං, කථිනත්ථාරමබ්රවි।
gae:පඤ්චන්නං ආනිසංසානං, කාරණා මුනිපුඞ්ගවො॥
gax:2698:න <pb V=.229/> උල්ලිඛිතමත්තාදි-චතුවීසතිවජ්ජිතං।
gae:චීවරං භික්ඛුනාදාය, උද්ධරිත්වා පුරාණකං॥
gax:2699:නවං අධිට්ඨහිත්වාව, වත්තබ්බං වචසා පුන।
gae:“ඉමිනාන්තරවාසෙන, කථිනං අත්ථරාමි”ති॥
gax:2700:වුත්තෙ තික්ඛත්තුමිච්චෙවං, කථිනං හොති අත්ථතං।
gae:සඞ්ඝං පනුපසඞ්කම්ම, ආදාය කථිනං ඉති॥
gax:2701:“අත්ථතං කථිනං භන්තෙ, සඞ්ඝස්ස අනුමොදථ।
gae:ධම්මිකො කථිනත්ථාරො”, වත්තබ්බං තෙන භික්ඛුනා॥
gax:2702:“සුඅත්ථතං තයා භන්තෙ, සඞ්ඝස්ස කථිනං පුන।
gae:ධම්මිකො කථිනත්ථාරො, අනුමොදාමි”තීරයෙ॥
gax:2703:කථිනස්ස ච කිං මූලං, කිං වත්ථු කා ච භූමියො।
gae:කතිධම්මවිදො භික්ඛු, කථිනත්ථාරමරහති॥
gax:2704:මූලමෙකං, සියා වත්ථු, තිවිධං, භූමියො ඡ ච।
gae:අට්ඨධම්මවිදො භික්ඛු, කථිනත්ථාරමරහති॥
gax:2705:සඞ්ඝො මූලන්ති නිද්දිට්ඨං, වත්ථු හොති තිචීවරං।
gae:ඛොමාදීනි ඡ වුත්තානි, චීවරානි ඡ භූමියො॥
gax:2706:පුබ්බපච්චුද්ධරාධිට්ඨා-නත්ථාරො <pb M=.260/> මාතිකාපි ච।
gae:පලිබොධො ච උද්ධාරො, ආනිසංසා පනට්ඨිමෙ॥
gax:2707:ධොවනඤ්ච විචාරො ච, ඡෙදනං බන්ධනම්පි ච।
gae:සිබ්බනං රජනං කප්පං, <b>“පුබ්බකිච්ච”</b>න්ති වුච්චති॥
gax:2708:සඞ්ඝාටි උත්තරාසඞ්ගො, අථො අන්තරවාසකො।
gae:පච්චුද්ධාරො අධිට්ඨානං, අත්ථාරොපෙසමෙව තු॥
gax:2709:පක්කමනඤ්ච නිට්ඨානං, සන්නිට්ඨානඤ්ච නාසනං।
gae:සවනාසා ච සීමා ච, සහුබ්භාරොති අට්ඨිමා॥
gax:2710:කතචීවරමාදාය, ආවාසෙ නිරපෙක්ඛකො।
gae:අතික්කන්තාය සීමාය, හොති <b>පක්කමනන්තිකා</b>॥
gax:2711:ආනිසංසමථාදාය, විහාරෙ අනපෙක්ඛකො।
gae:ගන්ත්වා පන විහාරං සො, අඤ්ඤං සුඛවිහාරිකං॥
gax:2712:තත්ථ <pb V=.230/> තං විහරන්තොව, කරොති යදි චීවරං।
gae:නිට්ඨිතෙ චීවරෙ තස්මිං, <b>නිට්ඨානන්තා</b>ති වුච්චති॥
gax:2713:“චීවරං න කරිස්සාමි, න පච්චෙස්සං තමස්සමං”।
gae:එවං තු ධුරනික්ඛෙපෙ, <b>සන්නිට්ඨානන්තිකා</b> මතා॥
gax:2714:කථිනච්ඡාදනං ලද්ධා, “න පච්චෙස්ස”න්ති චෙ ගතො।
gae:කරොන්තස්සෙව නට්ඨං වා, දඩ්ඪං වා <b>නාසනන්තිකා</b>॥
gax:2715:ලද්ධානිසංසො සාපෙක්ඛො, බහිසීමං ගතො පන।
gae:සුණාති චන්තරුබ්භාරං, සා හොති <b>සවනන්තිකා</b>॥
gax:2716:චීවරාසාය පක්කන්තො, බහිසීමං ගතො පන।
gae:“දස්සාමි චීවරං තුය්හං”, වුත්තො සවති කෙනචි॥
gax:2717:පුන වුත්තෙ “න සක්කොමි, දාතුන්ති තව චීවරං”।
gae:ආසාය ඡින්නමත්තාය, <b>ආසාවච්ඡෙදිකා</b> මතා॥
gax:2718:වස්සංවුට්ඨවිහාරම්හා <pb M=.261/>, විහාරඤ්ඤං ගතො සියා।
gae:ආගච්ඡං අන්තරාමග්ගෙ, තදුද්ධාරමතික්කමෙ॥
gax:2719:තස්ස සො කථිනුද්ධාරො, <b>සීමාතික්කන්තිකො</b> මතො।
gae:කථිනානිසංසමාදාය, සාපෙක්ඛොව සචෙ ගතො॥
gax:2720:සම්භුණාති පුනාගන්ත්වා, කථිනුද්ධාරමෙව චෙ।
gae:තස්ස සො කථිනුද්ධාරො, <b>“සහුබ්භාරො”</b>ති වුච්චති॥
gax:2721:පක්කමනඤ්ච නිට්ඨානං, සන්නිට්ඨානඤ්ච සීමතො।
gae:චත්තාරො පුග්ගලාධීනා, සඞ්ඝාධීනන්තරුබ්භරො॥
gax:2722:නාසනං සවනඤ්චෙව, ආසාවච්ඡෙදිකාපි ච।
gae:තයොපි කථිනුබ්භාරා, න තු සඞ්ඝා, න භික්ඛුතො॥
gax:2723:ආවාසපලිබොධො ච, පලිබොධො ච චීවරෙ।
gae:පලිබොධා දුවෙ වුත්තා, යුත්තමුත්තත්ථවාදිනා॥
gax:2724:අට්ඨන්නං මාතිකානං වා, අන්තරුබ්භාරතොපි වා।
gae:උබ්භාරාපි දුවෙ වුත්තා, කථිනස්ස මහෙසිනා॥
gax:2725:අනාමන්තාසමාදානං, ගණතො යාවදත්ථිකං।
gae:තත්ථ යො චීවරුප්පාදො, ආනිසංසා ච පඤ්චිමෙ॥
cen:කථිනක්ඛන්ධකකථා।
tit:චීවරක්ඛන්ධකකථා
gax:2726:චීවරස්ස <pb V=.231/> පනුප්පාදා, අට්ඨ චීවරමාතිකා।
gae:සීමාය දෙති, කතිකා, භික්ඛාපඤ්ඤත්තියා, තථා॥
gax:2727:සඞ්ඝස්ස, උභතොසඞ්ඝෙ, වස්සංවුට්ඨස්ස දෙති ච,।
gae:ආදිස්ස, පුග්ගලස්සාති, අට්ඨිමා පන මාතිකා॥
gax:2728:තත්ථ <pb M=.262/> <b>සීමාය දෙතී</b>ති, අන්තොසීමං ගතෙහි තු।
gae:භික්ඛූහි භාජෙතබ්බන්ති, වණ්ණිතං වරවණ්ණිනා॥
gax:2729:<b>කතිකාය ච දින්නං</b> යෙ, විහාරා එකලාභකා।
gae:එත්ථ දින්නඤ්ච සබ්බෙහි, භාජෙතබ්බන්ති වුච්චති॥
gax:2730:සඞ්ඝස්ස ධුවකාරා හි, යත්ථ කරීයන්ති තත්ථ ච।
gae:<b>භික්ඛාපඤ්ඤත්තියා දින්නං,</b> දින්නං වුත්තං මහෙසිනා॥
gax:2731:<b>සඞ්ඝස්ස</b> පන යං දින්නං, උජුභූතෙන චෙතසා।
gae:තඤ්හි සම්මුඛිභූතෙන, භාජෙතබ්බන්ති වුච්චති॥
gax:2732:<b>උභතොසඞ්ඝ</b> මුද්දිස්ස, දෙති සද්ධාය චීවරං।
gae:ථොකා වා බහු වා භික්ඛූ, සමභාගොව වට්ටති॥
gax:2733:<b>වස්සංවුට්ඨස්ස සඞ්ඝස්ස,</b> චීවරං දෙති යං පන।
gae:තං තස්මිං වුට්ඨවස්සෙන, භාජෙතබ්බන්ති වණ්ණිතං॥
gax:2734:යාගුයා පන භත්තෙ වා, <b>දෙතිආදිස්ස</b> චෙ පන।
gae:චීවරං තත්ථ තත්ථෙව, යොජෙතබ්බං විජානතා॥
gax:2735:පුග්ගලං පන උද්දිස්ස, චීවරං යං තු දීයති।
gae:<b>පුග්ගලොදිස්සකං</b> නාම, දානං තං තු පවුච්චති॥
gax:2736:සහධම්මිකෙසු යො කොචි, පඤ්චස්වපි “මමච්චයෙ।
gae:අයං මය්හං පරික්ඛාරො, මාතුයා පිතුනොපි වා॥
gax:2737:උපජ්ඣායස්ස වා හොතු”, වදතිච්චෙවමෙව චෙ।
gae:න හොති පන තං තෙසං, සඞ්ඝස්සෙව ච සන්තකං॥
gax:2738:පඤ්චන්නං <pb V=.232/> අච්චයෙ දානං, න ච රූහති කිඤ්චිපි।
gae:සඞ්ඝස්සෙව ච තං හොති, ගිහීනං පන රූහති॥
gax:2739:භික්ඛු වා සාමණෙරො වා, කාලං භික්ඛුනුපස්සයෙ।
gae:කරොත්යස්ස පරික්ඛාරා, භික්ඛූනංයෙව සන්තකා॥
gax:2740:භික්ඛුනී <pb M=.263/> සාමණෙරී වා, විහාරස්මිං සචෙ මතා।
gae:හොන්ති තස්සා පරික්ඛාරා, භික්ඛුනීනං තු සන්තකා॥
gax:2741:“දෙහි නෙත්වාසුකස්සා”ති, දින්නං තං පුරිමස්ස තු।
gae:“ඉදං දම්මී”ති දින්නං තං, පච්ඡිමස්සෙව සන්තකං॥
gax:2742:එවං දින්නවිධිං ඤත්වා, මතස්ස වාමතස්ස වා।
gae:විස්සාසං වාපි ගණ්හෙය්ය, ගණ්හෙ මතකචීවරං॥
gax:2743:මූලපත්තඵලක්ඛන්ධ-තචපුප්ඵප්පභෙදතො।
gae:ඡබ්බිධං රජනං වුත්තං, වන්තදොසෙන තාදිනා॥
gax:2744:මූලෙ හලිද්දිං, ඛන්ධෙසු, මඤ්ජෙට්ඨං තුඞ්ගහාරකං।
gae:පත්තෙසු අල්ලියා පත්තං, තථා පත්තඤ්ච නීලියා॥
gax:2745:කුසුම්භං කිංසුකං පුප්ඵෙ, තචෙ ලොද්දඤ්ච කණ්ඩුලං।
gae:ඨපෙත්වා රජනං සබ්බං, ඵලං සබ්බම්පි වට්ටති॥
gax:2746:කිලිට්ඨසාටකං වාපි, දුබ්බණ්ණං වාපි චීවරං।
gae:අල්ලියා පන පත්තෙන, ධොවිතුං පන වට්ටති॥
gax:2747:චීවරානං කථා සෙසා, පඨමෙ කථිනෙ පන।
gae:තත්ථ වුත්තනයෙනෙව, වෙදිතබ්බා විභාවිනා॥
cen:චීවරක්ඛන්ධකකථා।
cen:මහාවග්ගො නිට්ඨිතො।
