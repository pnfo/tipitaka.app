cha:2:දුකනිපාතො
tit:1:දළ්හවග්ගො
bod:151:රාජොවාදජාතකං (2-1-1)
gax:1:දළ්හං <pb T=1.50/> <pb V=1.34/> <pb M=1.36/> දළ්හස්ස ඛිපති, බල්ලිකො <n>මල්ලිකො (සී॰ පී॰)</n> මුදුනා මුදුං।
gax:සාධුම්පි සාධුනා ජෙති, අසාධුම්පි අසාධුනා।
gae:එතාදිසො අයං රාජා, මග්ගා උය්යාහි සාරථි॥
gax:2:අක්කොධෙන ජිනෙ කොධං, අසාධුං සාධුනා ජිනෙ।
gax:ජිනෙ කදරියං දානෙන, සච්චෙනාලිකවාදිනං।
gae:එතාදිසො අයං රාජා, මග්ගා උය්යාහි සාරථීති॥
cen:රාජොවාදජාතකං පඨමං।
bod:152.  අසමෙක්ඛිතකම්මන්තං, තුරිතාභිනිපාතිනං।
gae:සානි කම්මානි තප්පෙන්ති, උණ්හංවජ්ඣොහිතං මුඛෙ॥
gax:4:සීහො ච සීහනාදෙන, දද්දරං අභිනාදයි।
gax:සුත්වා සීහස්ස නිග්ඝොසං, සිඞ්ගාලො <n>සිගාලො (සී॰ ස්යා॰ පී॰)</n> දද්දරෙ වසං।
gae:භීතො සන්තාසමාපාදි, හදයඤ්චස්ස අප්ඵලීති॥
cen:සිඞ්ගාලජාතකං <n>සිගාලජාතකං (සී॰ ස්යා॰ පී॰)</n> දුතියං।
bod:153:සූකරජාතකං (2-1-3)
gax:5:චතුප්පදො <pb T=1.51/> අහං සම්ම, ත්වම්පි සම්ම චතුප්පදො।
gae:එහි සම්ම <n>සීහ (සී॰ පී॰)</n> නිවත්තස්සු, කිං නු භීතො පලායසි॥
gax:6:අසුචි <pb V=1.35/> පූතිලොමොසි, දුග්ගන්ධො වාසි සූකර।
gae:සචෙ යුජ්ඣිතුකාමොසි, ජයං සම්ම දදාමි තෙති॥
cen:සූකරජාතකං තතියං।
bod:154:උරගජාතක (2-1-4)
gax:7:ඉධූරගානං <pb M=1.37/> පවරො පවිට්ඨො, සෙලස්ස වණ්ණෙන පමොක්ඛමිච්ඡං।
gae:බ්රහ්මඤ්ච වණ්ණං <n>වක්කං (ක॰)</n> අපචායමානො, බුභුක්ඛිතො නො විතරාමි <n>විසහාමි (ක॰ සි॰ ස්යා॰ පී॰)</n> භොත්තුං॥
gax:8:සො බ්රහ්මගුත්තො චිරමෙව ජීව, දිබ්යා ච තෙ පාතුභවන්තු භක්ඛා।
gae:යො බ්රහ්මවණ්ණං අපචායමානො, බුභුක්ඛිතො නො විතරාසි <n>සබ්බත්ථපි සමානං</n> භොත්තුන්ති॥
cen:උරගජාතකං චතුත්ථං।
bod:155:භග්ගජාතකං (2-1-5)
gax:9:ජීව <pb T=1.52/> වස්සසතං භග්ග <n>ගග්ග (සී॰ පී॰)</n>, අපරානි ච වීසතිං <n>වීසති (ස්යා॰ ක॰)</n>।
gae:මා මං පිසාචා ඛාදන්තු, ජීව ත්වං සරදො සතං॥
gax:10:ත්වම්පි වස්සසතං ජීව, අපරානි ච වීසතිං।
gae:විසං පිසාචා ඛාදන්තු, ජීව ත්වං සරදො සතන්ති॥
cen:භග්ගජාතකං පඤ්චමං।
bod:156:අලීනචිත්තජාතකං (2-1-6)
gax:11:අලීනචිත්තං නිස්සාය, පහට්ඨා මහතී චමූ।
gae:කොසලං සෙනාසන්තුට්ඨං, ජීවග්ගාහං අගාහයි॥
gax:12:එවං නිස්සයසම්පන්නො, භික්ඛු ආරද්ධවීරියො।
gax:භාවයං කුසලං ධම්මං, යොගක්ඛෙමස්ස පත්තියා।
gae:පාපුණෙ අනුපුබ්බෙන, සබ්බසංයොජනක්ඛයන්ති॥
cen:අලීනචිත්තජාතකං ඡට්ඨං।
bod:157:ගුණජාතකං (2-1-7)
gax:13:යෙන <pb M=1.38/> කාමං පණාමෙති, ධම්මො බලවතං මිගී।
gae:උන්නදන්තී විජානාහි, ජාතං සරණතො භයං॥
gax:14:අපි <pb V=1.36/> චෙපි දුබ්බලො මිත්තො, මිත්තධම්මෙසු තිට්ඨති।
gax:සො ඤාතකො ච බන්ධු ච, සො මිත්තො සො ච මෙ සඛා।
gae:දාඨිනි <pb T=1.53/> මාතිමඤ්ඤිත්ථො <n>මඤ්ඤිවො (ස්යා॰), මඤ්ඤව්හො (ක॰)</n>, සිඞ්ගාලො මම පාණදොති॥
cen:ගුණජාතකං සත්තමං।
bod:158:සුහනුජාතකං (2-1-8)
gax:15:නයිදං විසමසීලෙන, සොණෙන සුහනූ සහ।
gae:සුහනූපි තාදිසොයෙව, යො සොණස්ස සගොචරො॥
gax:16:පක්ඛන්දිනා පගබ්භෙන, නිච්චං සන්දානඛාදිනා।
gae:සමෙති පාපං පාපෙන, සමෙති අසතා අසන්ති॥
cen:සුහනුජාතකං අට්ඨමං।
bod:159:මොරජාතකං (2-1-9)
gax:17:උදෙතයං චක්ඛුමා එකරාජා, හරිස්සවණ්ණො පථවිප්පභාසො <n>පඨවිප්පභාසො (සී॰ ස්යා॰ පී॰)</n>।
gae:තං තං නමස්සාමි හරිස්සවණ්ණං පථවිප්පභාසං, තයාජ්ජ ගුත්තා විහරෙමු දිවසං॥
gax:යෙ බ්රාහ්මණා වෙදගූ සබ්බධම්මෙ, තෙ මෙ නමො තෙ ච මං පාලයන්තු।
gax:නමත්ථු බුද්ධානං <n>බුද්ධාන (?)</n> නමත්ථු බොධියා, නමො විමුත්තානං <n>විමුත්තාන (?)</n> නමො විමුත්තියා।
gae:ඉමං සො පරිත්තං කත්වා, මොරො චරති එසනා॥
gax:18:අපෙතයං <pb T=1.54/> <pb M=1.39/> චක්ඛුමා එකරාජා, හරිස්සවණ්ණො පථවිප්පභාසො।
gae:තං තං නම්මස්සාමි හරිස්සවණ්ණං පථවිප්පභාසං, තයාජ්ජ ගුත්තා විහරෙමු රත්තිං॥
gax:යෙ බ්රාහ්මණා වෙදගූ සබ්බධම්මෙ, තෙ මෙ නමො තෙ ච මං පාලයන්තු।
gax:නමත්ථු බුද්ධානං නමත්ථු බොධියා, නමො විමුත්තානං නමො විමුත්තියා।
gae:ඉමං සො පරිත්තං කත්වා, මොරො වාසමකප්පයීති॥
cen:මොරජාතකං නවමං।
bod:160:විනීලජාතකං (2-1-10)
gax:19:එවමෙව නූන <n>නු (ක॰)</n> රාජානං, වෙදෙහං මිථිලග්ගහං।
gae:අස්සා වහන්ති ආජඤ්ඤා, යථා හංසා විනීලකං॥
gax:20:විනීල <pb V=1.37/> දුග්ගං භජසි, අභූමිං තාත සෙවසි।
gae:ගාමන්තකානි <n>ගාමන්තිකානි (සී॰), ගාමන්තරානි (ක॰)</n> සෙවස්සු, එතං මාතාලයං තවාති॥
cen:විනීලජාතකං දසමං।
cen:දළ්හවග්ගො පඨමො।
bod:තස්සුද්දානං –
gax:වරබල්ලික <pb T=1.55/> දද්දර සූකරකො, උරගූත්තම පඤ්චමභග්ගවරො।
gae:මහතීචමු යාව සිඞ්ගාලවරො, සුහනුත්තම මොර විනීලං දසාති॥
tit:2:සන්ථවවග්ගො
bod:161:ඉන්දසමානගොත්තජාතකං (2-2-1)
gax:21:න <pb M=1.40/> සන්ථවං <n>සන්ධවං (ක॰)</n> කාපුරිසෙන කයිරා, අරියො අනරියෙන පජානමත්ථං।
gae:චිරානුවුත්ථොපි කරොති පාපං, ගජො යථා ඉන්දසමානගොත්තං॥
gax:22:යං ත්වෙව ජඤ්ඤා සදිසො මමන්ති, සීලෙන පඤ්ඤාය සුතෙන චාපි।
gae:තෙනෙව මෙත්තිං කයිරාථ සද්ධිං, සුඛො හවෙ සප්පුරිසෙන සඞ්ගමොති॥
cen:ඉන්දසමානගොත්තජාතකං පඨමං।
bod:162:සන්ථවජාතකං (2-2-2)
gax:23:න <pb T=1.56/> සන්ථවස්මා පරමත්ථි පාපියො, යො සන්ථවො <n>සන්ධවො (ක॰)</n> කාපුරිසෙන හොති।
gae:සන්තප්පිතො සප්පිනා පායසෙන <n>පායාසෙන (ක॰)</n>, කිච්ඡාකතං පණ්ණකුටිං අදය්හි <n>අදඩ්ඪහි (සී॰ ස්යා॰), අදට්ඨහි (පී॰), අදද්දහි (?)</n>॥
gax:24:න සන්ථවස්මා පරමත්ථි සෙය්යො, යො සන්ථවො සප්පුරිසෙන හොති।
gae:සීහස්ස බ්යග්ඝස්ස ච දීපිනො ච, සාමා මුඛං ලෙහති සන්ථවෙනාති॥
cen:සන්ථවජාතකං දුතියං।
bod:163:සුසීමජාතකං (2-2-3)
gax:25:කාළා මිගා සෙතදන්තා තවීමෙ <n>තව ඉමෙ (සී॰ ස්යා॰ පී॰)</n>, පරොසතං හෙමජාලාභිඡන්නා <n>හෙමජාලාභිසඤ්ඡන්නා (සී॰)</n>।
gae:තෙ තෙ දදාමීති සුසීම බ්රූසි, අනුස්සරං <pb T=1.57/> පෙත්තිපිතාමහානං॥
gax:26:කාළා <pb V=1.38/> <pb M=1.41/> මිගා සෙතදන්තා මමීමෙ <n>මම ඉමෙ (සී॰ පී॰)</n>, පරොසතං හෙමජාලාභිච්ඡන්නා।
gae:තෙ තෙ දදාමීති වදාමි මාණව, අනුස්සරං පෙත්තිපිතාමහානන්ති॥
cen:සුසීමජාතකං තතියං।
bod:164:ගිජ්ඣජාතකං (2-2-4)
gax:27:යං නු ගිජ්ඣො යොජනසතං, කුණපානි අවෙක්ඛති।
gae:කස්මා ජාලඤ්ච පාසඤ්ච, ආසජ්ජාපි න බුජ්ඣසි॥
gax:28:යදා පරාභවො හොති, පොසො ජීවිතසඞ්ඛයෙ।
gae:අථ ජාලඤ්ච පාසඤ්ච, ආසජ්ජාපි න බුජ්ඣතීති॥
cen:ගිජ්ඣජාතකං චතුත්ථං।
bod:165:නකුලජාතකං (2-2-5)
gax:29:සන්ධිං කත්වා අමිත්තෙන, අණ්ඩජෙන ජලාබුජ।
gae:විවරිය දාඨං සෙසි <n>සයසි (සී॰ ස්යා॰ පී॰)</n>, කුතො තෙ භයමාගතං॥
gax:30:සඞ්කෙථෙව <n>සඞ්කතෙව (ක॰)</n> අමිත්තස්මිං, මිත්තස්මිම්පි න විස්සසෙ।
gae:අභයා භයමුප්පන්නං, අපි මූලානි කන්තතීති <n>මූලං නිකන්තතීති (සී॰)</n>॥
cen:නකුලජාතකං පඤ්චමං।
bod:166:උපසාළකජාතකං (2-2-6)
gax:31:උපසාළකනාමානි <n>උපසාළ්හකනාමානං (සී॰ ස්යා॰ පී॰)</n>, සහස්සානි චතුද්දස।
gae:අස්මිං පදෙසෙ දඩ්ඪානි, නත්ථි ලොකෙ අනාමතං॥
gax:32:යම්හි <pb T=1.58/> සච්චඤ්ච ධම්මො ච, අහිංසා සංයමො දමො।
gae:එතං අරියා සෙවන්ති, එතං ලොකෙ අනාමතන්ති॥
cen:උපසාළකජාතකං ඡට්ඨං।
bod:167:සමිද්ධිජාතකං (2-2-7)
gax:33:අභුත්වා <pb M=1.42/> භික්ඛසි භික්ඛු, න හි භුත්වාන භික්ඛසි।
gae:භුත්වාන භික්ඛු භික්ඛස්සු, මා තං කාලො උපච්චගා॥
gax:34:කාලං <pb V=1.39/> වොහං න ජානාමි, ඡන්නො කාලො න දිස්සති।
gae:තස්මා අභුත්වා භික්ඛාමි, මා මං කාලො උපච්චගාති॥
cen:සමිද්ධිජාතකං සත්තමං।
bod:168:සකුණග්ඝිජාතකං (2-2-8)
gax:35:සෙනො බලසා පතමානො, ලාපං ගොචරඨායිනං।
gae:සහසා අජ්ඣප්පත්තොව, මරණං තෙනුපාගමි॥
gax:36:සොහං නයෙන සම්පන්නො, පෙත්තිකෙ ගොචරෙ රතො।
gae:අපෙතසත්තු මොදාමි, සම්පස්සං අත්ථමත්තනොති॥
cen:සකුණග්ඝිජාතකං අට්ඨමං।
bod:169:අරකජාතකං (2-2-9)
gax:37:යො වෙ මෙත්තෙන චිත්තෙන, සබ්බලොකානුකම්පති।
gae:උද්ධං <pb T=1.59/> අධො ච තිරියං, අප්පමාණෙන සබ්බසො॥
gax:38:අප්පමාණං හිතං චිත්තං, පරිපුණ්ණං සුභාවිතං।
gae:යං පමාණකතං කම්මං, න තං තත්රාවසිස්සතීති॥
cen:අරකජාතකං නවමං।
bod:170:කකණ්ටකජාතකං (2-2-10)
gax:39:නායං පුරෙ උණ්ණමති <n>උන්නමති (ස්යා॰)</n>, තොරණග්ගෙ කකණ්ටකො।
gae:මහොසධ විජානාහි, කෙන ථද්ධො කකණ්ටකො॥
gax:40:අලද්ධපුබ්බං ලද්ධාන, අඩ්ඪමාසං කකණ්ටකො।
gae:අතිමඤ්ඤති රාජානං, වෙදෙහං මිථිලග්ගහන්ති॥
cen:කකණ්ටකජාතකං දසමං।
cen:සන්ථවවග්ගො දුතියො।
bod:තස්සුද්දානං –
gax:අථ <pb M=1.43/> ඉන්දසමාන සපණ්ණකුටි, සුසිමුත්තම ගිජ්ඣ ජලාබුජකො।
gae:උපසාළක භික්ඛු සලාපවරො, අථ මෙත්තවරො දසපුණ්ණමතීති॥
tit:3:කල්යාණවග්ගො
bod:171:කල්යාණධම්මජාතකං (2-3-1)
gax:41:කල්යාණධම්මොති <pb T=1.60/> <pb V=1.40/> යදා ජනින්ද, ලොකෙ සමඤ්ඤං අනුපාපුණාති।
gae:තස්මා න හිය්යෙථ <n>හීයෙථ (සී॰)</n> නරො සපඤ්ඤො, හිරියාපි සන්තො ධුරමාදියන්ති॥
gax:42:සායං සමඤ්ඤා ඉධ මජ්ජ පත්තා, කල්යාණධම්මොති ජනින්ද ලොකෙ।
gae:තාහං සමෙක්ඛං ඉධ පබ්බජිස්සං, න හි මත්ථි ඡන්දො ඉධ කාමභොගෙති॥
cen:කල්යාණධම්මජාතකං පඨමං।
bod:172:දද්දරජාතකං (2-3-2)
gax:43:කො නු සද්දෙන මහතා, අභිනාදෙති දද්දරං।
gae:තං සීහා නප්පටිනදන්ති <n>කිං සීහා නප්පටිනදන්ති (සී॰ පී॰), න සීහා පටිනදන්ති (ක॰)</n>, කො නාමෙසො මිගාධිභූ॥
gax:44:අධමො මිගජාතානං, සිඞ්ගාලො තාත වස්සති।
gae:ජාතිමස්ස ජිගුච්ඡන්තා, තුණ්හී සීහා සමච්ඡරෙති॥
cen:දද්දරජාතකං දුතියං।
bod:173:මක්කටජාතකං (2-3-3)
gax:45:තාත <pb T=1.61/> <pb M=1.44/> මාණවකො එසො, තාලමූලං අපස්සිතො।
gae:අගාරකඤ්චිදං අත්ථි, හන්ද දෙමස්සගාරකං॥
gax:46:මා ඛො ත්වං තාත පක්කොසි, දූසෙය්ය නො අගාරකං।
gae:නෙතාදිසං මුඛං හොති, බ්රාහ්මණස්ස සුසීලිනොති॥
cen:මක්කටජාතකං තතියං।
bod:174:දුබ්භියමක්කටජාතකං (2-3-4)
gax:47:අදම්හ තෙ වාරි පහූතරූපං, ඝම්මාභිතත්තස්ස පිපාසිතස්ස।
gae:සො දානි පිත්වාන <n>පීත්වාන (සී॰ පී॰)</n> කිරිඞ්කරොසි <n>කිකිංකරොසි (සී॰ ස්යා॰ පී॰)</n>, අසඞ්ගමො පාපජනෙන සෙය්යො॥
gax:48:කො තෙ සුතො වා දිට්ඨො වා, සීලවා නාම මක්කටො।
gae:ඉදානි ඛො තං ඔහච්ඡං <n>ඌහච්ච (සී॰ පී॰), ඔහච්චං (ස්යා॰), උහජ්ජං (ක॰)</n>, එසා අස්මාක ධම්මතාති॥
cen:දුබ්භියමක්කටජාතකං චතුත්ථං।
bod:175:ආදිච්චුපට්ඨානජාතකං (2-3-5)
gax:49:සබ්බෙසු <pb V=1.41/> කිර භූතෙසු, සන්ති සීලසමාහිතා।
gae:පස්ස සාඛාමිගං ජම්මං, ආදිච්චමුපතිට්ඨති॥
gax:50:නාස්ස සීලං විජානාථ, අනඤ්ඤාය පසංසථ।
gae:අග්ගිහුත්තඤ්ච <pb T=1.62/> උහන්නං <n>ඌහන්තං (සී॰), ඌහනං (ස්යා॰), ඌහන්ති (පී॰), උහදං (ක॰)</n>, ද්වෙ ච භින්නා කමණ්ඩලූති॥
cen:ආදිච්චුපට්ඨානජාතකං පඤ්චමං।
bod:176:කළායමුට්ඨිජාතකං (2-3-6)
gax:51:බාලො <pb M=1.45/> වතායං දුමසාඛගොචරො, පඤ්ඤා ජනින්ද නයිමස්ස විජ්ජති।
gae:කළායමුට්ඨිං <n>කලායමුට්ඨිං (සී॰ පී॰)</n> අවකිරිය කෙවලං, එකං කළායං පතිතං ගවෙසති॥
gax:52:එවමෙව මයං රාජ, යෙ චඤ්ඤෙ අතිලොභිනො।
gae:අප්පෙන බහුං ජිය්යාම, කළායෙනෙව වානරොති॥
cen:කළායමුට්ඨිජාතකං ඡට්ඨං।
bod:177:තින්දුකජාතකං (2-3-7)
gax:53:ධනුහත්ථකලාපෙහි, නෙත්තිං සවරධාරිභි।
gae:සමන්තා පරිකිණ්ණම්හ, කථං මොක්ඛො භවිස්සති॥
gax:54:අප්පෙව බහුකිච්චානං, අත්ථො ජායෙථ කොචි නං।
gae:අත්ථි රුක්ඛස්ස අච්ඡින්නං, ඛජ්ජථඤ්ඤෙව තින්දුකන්ති॥
cen:තින්දුකජාතකං සත්තමං।
bod:178:කච්ඡපජාතකං (2-3-8)
gax:55:ජනිත්තං <pb T=1.63/> මෙ භවිත්තං මෙ, ඉති පඞ්කෙ අවස්සයිං।
gae:තං මං පඞ්කො අජ්ඣභවි, යථා දුබ්බලකං තථා।
gae:තං තං වදාමි භග්ගව, සුණොහි වචනං මම॥
gax:56:ගාමෙ වා යදි වා රඤ්ඤෙ, සුඛං යත්රාධිගච්ඡති।
gae:තං ජනිත්තං භවිත්තඤ්ච, පුරිසස්ස පජානතො।
gae:යම්හි ජීවෙ තම්හි ගච්ඡෙ, න නිකෙතහතො සියාති॥
bod:කච්ඡපජාතකං අට්ඨමං।
bod:179:සතධම්මජාතකං (2-3-9)
gax:57:තඤ්ච <pb V=1.42/> අප්පඤ්ච උච්ඡිට්ඨං, තඤ්ච කිච්ඡෙන නො අදා।
gae:සොහං බ්රාහ්මණජාතිකො, යං භුත්තං තම්පි උග්ගතං॥
gax:58:එවං <pb M=1.46/> ධම්මං නිරංකත්වා <n>නිරාකත්වා (?) නි + ආ + කර + ත්වා</n>, යො අධම්මෙන ජීවති।
gae:සතධම්මොව ලාභෙන, ලද්ධෙනපි න නන්දතීති॥
cen:සතධම්මජාතකං නවමං।
bod:180:දුද්දදජාතකං (2-3-10)
gax:59:දුද්දදං දදමානානං, දුක්කරං කම්ම කුබ්බතං।
gae:අසන්තො නානුකුබ්බන්ති, සතං ධම්මො දුරන්නයො॥
gax:60:තස්මා සතඤ්ච අසතං, නානා හොති ඉතො ගති।
gae:අසන්තො <pb T=1.64/> නිරයං යන්ති, සන්තො සග්ගපරායණාති <n>පරායනා (ස්යා॰ ක॰)</n>॥
cen:දුද්දදජාතකං දසමං।
cen:කල්යාණවග්ගො තතියො।
bod:තස්සුද්දානං –
gax:සුසමඤ්ඤමිගාධිභූ මාණවකො, වාරිපහූතරූපාදිච්චුපට්ඨානා।
gae:සකළායසතින්දුකපඞ්ක පුන, සතධම්ම සුදුද්දදකෙන දසාති॥
tit:4:අසදිසවග්ගො
bod:181:අසදිසජාතකං (2-4-1)
gax:61:ධනුග්ගහො අසදිසො, රාජපුත්තො මහබ්බලො।
gae:දූරෙපාතී අක්ඛණවෙධී, මහාකායප්පදාලනො॥
gax:62:සබ්බාමිත්තෙ රණං කත්වා, න ච කඤ්චි විහෙඨයි।
gae:භාතරං සොත්ථිං කත්වාන, සංයමං අජ්ඣුපාගමීති॥
cen:අසදිසජාතකං පඨමං।
bod:182:සඞ්ගාමාවචරජාතකං (2-4-2)
gax:63:සඞ්ගාමාවචරො <pb V=1.43/> <pb M=1.47/> සූරො, බලවා ඉති විස්සුතො।
gae:කිං <pb T=1.65/> නු තොරණමාසජ්ජ, පටික්කමසි කුඤ්ජර॥
gax:64:ඔමද්ද ඛිප්පං පලිඝං, එසිකානි ච අබ්බහ <n>උබ්බහ (ස්යා॰), අබ්භුහ (ක॰)</n>।
gae:තොරණානි ච මද්දිත්වා, ඛිප්පං පවිස කුඤ්ජරාති॥
cen:සඞ්ගාමාවචරජාතකං දුතියං।
bod:183:වාලොදකජාතකං (2-4-3)
gax:65:වාලොදකං අප්පරසං නිහීනං, පිත්වා <n>පීත්වා (සී॰ පී॰)</n> මදො ජායති ගද්රභානං।
gae:ඉමඤ්ච පිත්වාන රසං පණීතං, මදො න සඤ්ජායති සින්ධවානං॥
gax:66:අප්පං පිවිත්වාන නිහීනජච්චො, සො මජ්ජතී තෙන ජනින්ද පුට්ඨො <n>ඵුට්ඨො (සී॰ ස්යා॰), මුට්ඨො (ක॰)</n>।
gae:ධොරය්හසීලී ච කුලම්හි ජාතො, න මජ්ජතී අග්ගරසං පිවිත්වාති॥
cen:වාලොදකජාතකං තතියං।
bod:184:ගිරිදත්තජාතකං (2-4-4)
gax:67:දූසිතො ගිරිදත්තෙන <n>ගිරිදන්තෙන (පී॰)</n>, හයො සාමස්ස පණ්ඩවො।
gae:පොරාණං පකතිං හිත්වා, තස්සෙවානුවිධිය්යති <n>නුවිධීයති (සී॰ පී॰)</n>॥
gax:68:සචෙ <pb T=1.66/> ච තනුජො පොසො, සිඛරාකාර <n>සිඞ්ගාරාකාර (ස්යා॰)</n> කප්පිතො।
gae:ආනනෙ නං <n>තං (සී॰ ස්යා॰ පී॰)</n> ගහෙත්වාන, මණ්ඩලෙ පරිවත්තයෙ।
gae:ඛිප්පමෙව පහන්ත්වාන, තස්සෙවානුවිධිය්යතීති॥
cen:ගිරිදත්තජාතකං චතුත්ථං।
bod:185:අනභිරතිජාතකං (2-4-5)
gax:69:යථොදකෙ <pb M=1.48/> ආවිලෙ අප්පසන්නෙ, න පස්සති සිප්පිකසම්බුකඤ්ච।
gae:සක්ඛරං වාලුකං මච්ඡගුම්බං, එවං ආවිලම්හි <n>ආවිලෙ හි (සී॰)</n> චිත්තෙ।
gae:න පස්සති අත්තදත්ථං පරත්ථං॥
gax:70:යථොදකෙ <pb V=1.44/> අච්ඡෙ විප්පසන්නෙ, සො පස්සති සිප්පිකසම්බුකඤ්ච।
gae:සක්ඛරං වාලුකං මච්ඡගුම්බං, එවං අනාවිලම්හි චිත්තෙ।
gae:සො පස්සති අත්තදත්ථං පරත්ථන්ති॥
cen:අනභිරතිජාතකං පඤ්චමං।
bod:186:දධිවාහනජාතකං (2-4-6)
gax:71:වණ්ණගන්ධරසූපෙතො <pb T=1.67/>, අම්බොයං අහුවා පුරෙ।
gae:තමෙව පූජං ලභමානො, කෙනම්බො කටුකප්ඵලො॥
gax:72:පුචිමන්දපරිවාරො, අම්බො තෙ දධිවාහන।
gae:මූලං මූලෙන සංසට්ඨං, සාඛා සාඛා <n>සාඛං (ස්යා॰ ක॰)</n> නිසෙවරෙ <n>නිවීසරෙ (ක॰)</n>।
gae:අසාතසන්නිවාසෙන, තෙනම්බො කටුකප්ඵලොති॥
cen:දධිවාහනජාතකං ඡට්ඨං।
bod:187:චතුමට්ඨජාතකං (2-4-7)
gax:73:උච්චෙ විටභිමාරුය්හ, මන්තයව්හො රහොගතා।
gae:නීචෙ ඔරුය්හ මන්තව්හො, මිගරාජාපි සොස්සති॥
gax:74:යං සුවණ්ණො සුවණ්ණෙන <n>යං සුපණ්ණො සුපණ්ණෙන (සී॰ ස්යා॰ පී॰)</n>, දෙවො දෙවෙන මන්තයෙ।
gae:කිං තෙත්ථ චතුමට්ඨස්ස, බිලං පවිස ජම්බුකාති॥
cen:චතුමට්ඨජාතකං සත්තමං।
bod:188:සීහකොත්ථුජාතකං (2-4-8)
gax:75:සීහඞ්ගුලී <pb M=1.49/> සීහනඛො, සීහපාදපතිට්ඨිතො।
gae:සො සීහො සීහසඞ්ඝම්හි, එකො නදති අඤ්ඤථා॥
gax:76:මා <pb T=1.68/> ත්වං නදි රාජපුත්ත, අප්පසද්දො වනෙ වස।
gae:සරෙන ඛො <n>මා (ක॰)</n> තං ජානෙය්යුං, න හි තෙ පෙත්තිකො සරොති॥
cen:සීහකොත්ථුජාතකං අට්ඨමං।
bod:189:සීහචම්මජාතකං (2-4-9)
gax:77:නෙතං සීහස්ස නදිතං, න බ්යග්ඝස්ස න <n>බ්යග්ඝස්ස න ච (ක॰)</n> දීපිනො।
gae:පාරුතො සීහචම්මෙන, ජම්මො නදති ගද්රභො॥
gax:78:චිරම්පි <pb V=1.45/> ඛො තං ඛාදෙය්ය, ගද්රභො හරිතං යවං।
gae:පාරුතො සීහචම්මෙන, රවමානොව දූසයීති॥
cen:සීහචම්මජාතකං නවමං।
bod:190:සීලානිසංසජාතකං (2-4-10)
gax:79:පස්ස සද්ධාය සීලස්ස, චාගස්ස ච අයං ඵලං।
gae:නාගො නාවාය වණ්ණෙන, සද්ධං වහතුපාසකං॥
gax:80:සබ්භිරෙව සමාසෙථ, සබ්භි කුබ්බෙථ සන්ථවං।
gae:සතඤ්හි සන්නිවාසෙන, සොත්ථිං ගච්ඡති න්හාපිතොති॥
cen:සීලානිසංසජාතකං දසමං।
cen:අසදිසවග්ගො චතුත්ථො।
bod:තස්සුද්දානං –
gax:ධනුග්ගහ <pb T=1.69/> කුඤ්ජර අප්පරසො, ගිරිදත්තමනාවිලචිත්තවරං।
gae:දධිවාහන ජම්බූක සීහනඛො, හරිතයව නාගවරෙන දසාති॥
tit:5:රුහකවග්ගො
bod:191:රුහකජාතකං (2-5-1)
gax:81:අපි <pb M=1.50/> <n>අම්භො (ස්යා॰ ක॰ සී॰)</n> රුහක ඡින්නාපි, ජියා සන්ධීයතෙ පුන।
gae:සන්ධීයස්සු පුරාණියා, මා කොධස්ස වසං ගමි॥
gax:82:විජ්ජමානෙසු වාකෙසු <n>විජ්ජමානාසු මරුවාසු (සී॰), විජ්ජමානාසු මරූද්වාසු (පී॰)</n>, විජ්ජමානෙසු කාරිසු।
gae:අඤ්ඤං ජියං කරිස්සාමි, අලඤ්ඤෙව පුරාණියාති॥
cen:රුහකජාතකං පඨමං।
bod:192:සිරිකාළකණ්ණිජාතකං (2-5-2)
gax:83:ඉත්ථී සියා රූපවතී, සා ච සීලවතී සියා।
gae:පුරිසො තං න ඉච්ඡෙය්ය, සද්දහාසි මහොසධ॥
gax:84:සද්දහාමි <pb V=1.46/> මහාරාජ, පුරිසො දුබ්භගො සියා।
gae:සිරී <pb T=1.70/> ච කාළකණ්ණී ච, න සමෙන්ති කුදාචනන්ති॥
cen:සිරිකාළකණ්ණිජාතකං දුතියං।
bod:193:චූළපදුමජාතකං (2-5-3)
gax:85:අයමෙව සා අහමපි <n>අහම්පි (සී॰ ස්යා॰ පී॰), අහම්සි (ක॰)</n> සො අනඤ්ඤො, අයමෙව සො හත්ථච්ඡින්නො අනඤ්ඤො।
gae:යමාහ “කොමාරපතී මම”න්ති, වජ්ඣිත්ථියො නත්ථි ඉත්ථීසු සච්චං॥
gax:86:ඉමඤ්ච ජම්මං මුසලෙන හන්ත්වා, ලුද්දං ඡවං පරදාරූපසෙවිං।
gae:ඉමිස්සා ච නං පාපපතිබ්බතාය, ජීවන්තියා ඡින්දථ කණ්ණනාසන්ති॥
cen:චූළපදුමජාතකං තතියං।
bod:194:මණිචොරජාතකං (2-5-4)
gax:87:න <pb M=1.51/> සන්ති දෙවා පවසන්ති නූන, න හි නූන සන්ති ඉධ ලොකපාලා।
gae:සහසා කරොන්තානමසඤ්ඤතානං, න හි නූන සන්තී පටිසෙධිතාරො॥
gax:88:අකාලෙ වස්සතී තස්ස, කාලෙ තස්ස න වස්සති।
gae:සග්ගා <pb T=1.71/> ච චවති ඨානා, නනු සො තාවතා හතොති॥
cen:මණිචොරජාතකං චතුත්ථං।
bod:195:පබ්බතූපත්ථරජාතකං (2-5-5)
gax:89:පබ්බතූපත්ථරෙ <n>පබ්බතපත්ථරෙ (සී॰ ස්යා॰ පී॰)</n> රම්මෙ, ජාතා පොක්ඛරණී සිවා।
gae:තං සිඞ්ගාලො අපාපායි <n>අපාපාසි (සී॰ ස්යා॰ පී॰)</n>, ජානං සීහෙන රක්ඛිතං॥
gax:90:පිවන්ති චෙ <n>පිවන්ති වෙ (සී॰), පිවන්තිව (පී॰), පිවන්තෙව (?)</n> මහාරාජ, සාපදානි මහානදිං।
gae:න තෙන අනදී හොති, ඛමස්සු යදි තෙ පියාති॥
cen:පබ්බතූපත්ථර <n>පබ්බතපත්ථර (සී॰ ස්යා॰ පී॰)</n> ජාතකං පඤ්චමං।
bod:196:වලාහකස්සජාතකං (2-5-6)
gax:91:යෙ න කාහන්ති ඔවාදං, නරා බුද්ධෙන දෙසිතං।
gae:බ්යසනං තෙ ගමිස්සන්ති, රක්ඛසීහිව වාණිජා॥
gax:92:යෙ <pb V=1.47/> ච කාහන්ති ඔවාදං, නරා බුද්ධෙන දෙසිතං।
gae:සොත්ථිං පාරං ගමිස්සන්ති, වලාහෙනෙව <n>වාලාහෙනෙව (සී॰ පී॰)</n> වාණිජාති॥
cen:වලාහකස්ස <n>වාලාහස්ස (සී॰ පී॰)</n> ජාතකං ඡට්ඨං।
bod:197:මිත්තාමිත්තජාතකං (2-5-7)
gax:93:න නං උම්හයතෙ දිස්වා, න ච නං පටිනන්දති।
gae:චක්ඛූනි චස්ස න දදාති, පටිලොමඤ්ච වත්තති॥
gax:94:එතෙ <pb T=1.72/> <pb M=1.52/> භවන්ති ආකාරා, අමිත්තස්මිං පතිට්ඨිතා।
gae:යෙහි අමිත්තං ජානෙය්ය, දිස්වා සුත්වා ච පණ්ඩිතොති॥
cen:මිත්තාමිත්තජාතකං සත්තමං।
bod:198:රාධජාතකං (2-5-8)
gax:95:පවාසා ආගතො තාත, ඉදානි නචිරාගතො।
gae:කච්චින්නු තාත තෙ මාතා, න අඤ්ඤමුපසෙවති॥
gax:96:න ඛො පනෙතං සුභණං, ගිරං සච්චුපසංහිතං।
gae:සයෙථ පොට්ඨපාදොව, මුම්මුරෙ <n>මුම්මුරෙ (ස්යා॰), මං පුරෙ (ක॰) මුම්මුරසද්දො ථුසග්ගිම්හි කුක්කුළෙ ච වත්තතීති සක්කතාභිධානෙසු</n> උපකූථිතොති <n>උපකූසිතොති (සී॰ ස්යා॰ පී॰), උපකූලිතො (ක॰)</n>॥
cen:රාධජාතකං අට්ඨමං।
bod:199:ගහපතිජාතකං (2-5-9)
gax:97:උභයං මෙ න ඛමති, උභයං මෙ න රුච්චති।
gae:යාචායං කොට්ඨමොතිණ්ණා, නාද්දසං ඉති භාසති॥
gax:98:තං තං ගාමපති බ්රූමි, කදරෙ අප්පස්මි ජීවිතෙ।
gae:ද්වෙ මාසෙ සඞ්ගරං කත්වා <n>කාරං කත්වාන (සී॰ පී॰), සංකරං කත්වා (ක॰)</n>, මංසං ජරග්ගවං කිසං।
gae:අප්පත්තකාලෙ චොදෙසි, තම්පි මය්හං න රුච්චතීති॥
cen:ගහපතිජාතකං නවමං।
bod:200:සාධුසීලජාතකං (2-5-10)
gax:99:සරීරදබ්යං <pb T=1.73/> වුඩ්ඪබ්යං <n>වද්ධබ්යං (සී॰ පී॰)</n>, සොජච්චං සාධුසීලියං।
gae:බ්රාහ්මණං තෙව පුච්ඡාම, කන්නු තෙසං වනිම්හසෙ <n>වණිම්හසෙ (සී॰ පී॰)</n>॥
gax:100:අත්ථො <pb V=1.48/> අත්ථි සරීරස්මිං, වුඩ්ඪබ්යස්ස නමො කරෙ।
gae:අත්ථො අත්ථි සුජාතස්මිං, සීලං අස්මාක රුච්චතීති॥
cen:සාධුසීලජාතකං දසමං।
cen:රුහකවග්ගො පඤ්චමො।
bod:තස්සුද්දානං –
gax:අපිරුහක <pb M=1.53/> රූපවතී මුසලො, පවසන්ති සපඤ්චමපොක්ඛරණී।
gae:අථ මුත්තිමවාණිජ උම්හයතෙ, චිරආගත කොට්ඨ සරීර දසාති॥
tit:6:නතංදළ්හවග්ගො
bod:201:බන්ධනාගාරජාතකං (2-6-1)
gax:101:න තං දළ්හං බන්ධනමාහු ධීරා, යදායසං දාරුජපබ්බජඤ්ච <n>බබ්බජඤ්ච (සී॰)</n>।
gae:සාරත්තරත්තා මණිකුණ්ඩලෙසු, පුත්තෙසු <pb T=1.74/> දාරෙසු ච යා අපෙක්ඛා॥
gax:102:එතං දළ්හං බන්ධනමාහු ධීරා, ඔහාරිනං සිථිලං දුප්පමුඤ්චං।
gae:එතම්පි ඡෙත්වාන වජන්ති ධීරා, අනපෙක්ඛිනො කාමසුඛං පහායාති॥
cen:බන්ධනාගාරජාතකං පඨමං।
bod:202:කෙළිසීලජාතකං (2-6-2)
gax:103:හංසා කොඤ්චා මයූරා ච, හත්ථයො <n>හත්ථිනො (සී॰), හත්ථියො (ස්යා॰ පී॰)</n> පසදා මිගා।
gae:සබ්බෙ සීහස්ස භායන්ති, නත්ථි කායස්මි තුල්යතා॥
gax:104:එවමෙව මනුස්සෙසු, දහරො චෙපි පඤ්ඤවා।
gae:සො හි තත්ථ මහා හොති, නෙව බාලො සරීරවාති॥
cen:කෙළිසීලජාතකං දුතියං।
bod:203:ඛණ්ඩජාතකං (2-6-3)
gax:105:විරූපක්ඛෙහි මෙ මෙත්තං, මෙත්තං එරාපථෙහි මෙ।
gae:ඡබ්යාපුත්තෙහි මෙ මෙත්තං, මෙත්තං කණ්හාගොතමකෙහි ච॥
gax:අපාදකෙහි <pb V=1.49/> <pb M=1.54/> මෙ මෙත්තං, මෙත්තං ද්විපාදකෙහි මෙ।
gae:චතුප්පදෙහි මෙ මෙත්තං, මෙත්තං බහුප්පදෙහි මෙ॥
gax:මා <pb T=1.75/> මං අපාදකො හිංසි, මා මං හිංසි ද්විපාදකො।
gae:මා මං චතුප්පදො හිංසි, මා මං හිංසි බහුප්පදො॥
gax:සබ්බෙ සත්තා සබ්බෙ පාණා, සබ්බෙ භූතා ච කෙවලා।
gae:සබ්බෙ භද්රානි පස්සන්තු, මා කඤ්චි <n>කිඤ්චි (ස්යා॰ ක॰)</n> පාපමාගමා॥
gax:106:අප්පමාණො බුද්ධො, අප්පමාණො ධම්මො।
gax:අප්පමාණො සඞ්ඝො, පමාණවන්තානි සරීසපානි <n>සිරිසපානි (සී॰ ස්යා॰ පී॰)</n>।
gae:අහිවිච්ඡිකසතපදී, උණ්ණනාභි <n>උණ්ණානාභි (සී॰ ස්යා॰ පී॰)</n> සරබූමූසිකා॥
gax:කතා මෙ රක්ඛා කතා මෙ පරිත්තා, පටික්කමන්තු භූතානි।
gae:සොහං නමො භගවතො, නමො සත්තන්නං සම්මාසම්බුද්ධානන්ති॥
cen:ඛණ්ඩජාතකං තතියං।
bod:204:වීරකජාතකං (2-6-4)
gax:107:අපි වීරක පස්සෙසි, සකුණං මඤ්ජුභාණකං।
gae:මයූරගීවසඞ්කාසං, පතිං මය්හං සවිට්ඨකං॥
gax:108:උදකථලචරස්ස පක්ඛිනො, නිච්චං ආමකමච්ඡභොජිනො।
gae:තස්සානුකරං සවිට්ඨකො, සෙවාලෙ පලිගුණ්ඨිතො මතොති॥
cen:වීරකජාතකං චතුත්ථං।
bod:205:ගඞ්ගෙය්යජාතකං (2-6-5)
gax:109:සොභති මච්ඡො ගඞ්ගෙය්යො, අථො සොභති යාමුනො <n>සොභන්ති මච්ඡා ගඞ්ගෙය්යා, අථො සොභන්ති යාමුනා (ස්යා॰ පී॰)</n>।
gae:චතුප්පදොයං <pb T=1.76/> පුරිසො, නිග්රොධපරිමණ්ඩලො।
gae:ඊසකායත <n>ඊසමායත (ක॰)</n> ගීවො ච, සබ්බෙව අතිරොචති॥
gax:110:යං <pb M=1.55/> පුච්ඡිතො න තං අක්ඛාසි <n>අක්ඛා (සී॰ ස්යා॰ පී॰)</n>, අඤ්ඤං අක්ඛාසි <n>අක්ඛාති (ස්යා॰ පී॰)</n> පුච්ඡිතො।
gae:අත්තප්පසංසකො පොසො, නායං අස්මාක රුච්චතීති॥
cen:ගඞ්ගෙය්යජාතකං පඤ්චමං।
bod:206:කුරුඞ්ගමිගජාතකං (2-6-6)
gax:111:ඉඞ්ඝ <pb V=1.50/> වද්ධමයං <n>වද්ධමයං (සී॰ ස්යා॰ පී॰)</n> පාසං, ඡින්ද දන්තෙහි කච්ඡප।
gae:අහං තථා කරිස්සාමි, යථා නෙහිති ලුද්දකො॥
gax:112:කච්ඡපො පාවිසී වාරිං, කුරුඞ්ගො පාවිසී වනං।
gae:සතපත්තො දුමග්ගම්හා, දූරෙ පුත්තෙ අපානයීති॥
cen:කුරුඞ්ගමිගජාතකං ඡට්ඨං।
bod:207:අස්සකජාතකං (2-6-7)
gax:113:අයමස්සකරාජෙන, දෙසො විචරිතො මයා।
gae:අනුකාමය කාමෙන <n>අනුකාමයවනුකාමෙන (සී॰ පී॰)</n>, පියෙන පතිනා සහ॥
gax:114:නවෙන සුඛදුක්ඛෙන, පොරාණං අපිධීයති <n>අපිථීයති (සී॰ පී॰), අපිථිය්යති (ස්යා॰)</n>।
gae:තස්මා අස්සකරඤ්ඤාව, කීටො පියතරො මමාති॥
cen:අස්සකජාතකං සත්තමං।
bod:208:සුසුමාරජාතකං (2-6-8)
gax:115:අලං <pb T=1.77/> මෙතෙහි අම්බෙහි, ජම්බූහි පනසෙහි ච।
gae:යානි පාරං සමුද්දස්ස, වරං මය්හං උදුම්බරො॥
gax:116:මහතී වත තෙ බොන්දි, න ච පඤ්ඤා තදූපිකා।
gae:සුසුමාර <n>සුංසුමාර (සී॰ ස්යා॰ පී॰)</n> වඤ්චිතො මෙසි, ගච්ඡ දානි යථාසුඛන්ති॥
cen:සුසුමාරජාතකං අට්ඨමං।
bod:209:කුක්කුටජාතකං (2-6-9)
gax:117:දිට්ඨා <pb M=1.56/> මයා වනෙ රුක්ඛා, අස්සකණ්ණා විභීටකා <n>විභෙදකා (ස්යා॰ ක॰)</n>।
gae:න තානි එවං සක්කන්ති, යථා ත්වං රුක්ඛ සක්කසි॥
gax:118:පුරාණකුක්කුටො <n>කක්කරො (සී॰ ස්යා॰ පී॰)</n> අයං, භෙත්වා පඤ්ජරමාගතො।
gae:කුසලො වාළපාසානං, අපක්කමති භාසතීති॥
cen:කුක්කුට <n>කක්කර (සී॰ ස්යා॰ පී॰)</n> ජාතකං නවමං।
bod:210:කන්දගලකජාතකං (2-6-10)
gax:119:අම්භො <pb V=1.51/> කො නාම යං රුක්ඛො, සින්නපත්තො <n>සීනපත්තො (සී॰ පී॰)</n> සකණ්ටකො।
gae:යත්ථ එකප්පහාරෙන, උත්තමඞ්ගං විභිජ්ජිතං <n>විසාටිකං (සී॰ ස්යා॰ පී॰), විඝාටිතං (සී॰ නිය්ය)</n>॥
gax:120:අචාරි වතායං විතුදං වනානි, කට්ඨඞ්ගරුක්ඛෙසු අසාරකෙසු।
gae:අථාසදා <pb T=1.78/> ඛදිරං ජාතසාරං <n>ජාතිසාරං (ක॰)</n>, යත්ථබ්භිදා ගරුළො උත්තමඞ්ගන්ති॥
cen:කන්දගලක <n>කන්දලක (ක॰)</n> ජාතකං දසමං।
cen:නතංදළ්හවග්ගො ඡට්ඨො।
bod:තස්සුද්දානං –
gax:දළ්හබන්ධන හංසවරො ච පුන, විරූපක්ඛ සවිට්ඨක මච්ඡවරො।
gae:සකුරුඞ්ග සඅස්සක අම්බවරො, පුන කුක්කුටකො ගරුළෙන දසාති॥
tit:7:බීරණථම්භවග්ගො
bod:211:සොමදත්තජාතකං (2-7-1)
gax:121:අකාසි යොග්ගං ධුවමප්පමත්තො, සංවච්ඡරං බීරණථම්භකස්මිං।
gae:බ්යාකාසි සඤ්ඤං පරිසං විගය්හ, න නිය්යමො තායති අප්පපඤ්ඤං॥
gax:122:ද්වයං <pb M=1.57/> යාචනකො තාත, සොමදත්ත නිගච්ඡති।
gae:අලාභං <pb T=1.79/> ධනලාභං වා, එවං ධම්මා හි යාචනාති॥
cen:සොමදත්තජාතකං පඨමං।
bod:212:උච්ඡිට්ඨභත්තජාතකං (2-7-2)
gax:123:අඤ්ඤො උපරිමො වණ්ණො, අඤ්ඤො වණ්ණො ච හෙට්ඨිමො।
gae:බ්රාහ්මණී ත්වෙව පුච්ඡාමි, කිං හෙට්ඨා කිඤ්ච උප්පරි॥
gax:124:අහං නටොස්මි භද්දන්තෙ, භික්ඛකොස්මි ඉධාගතො।
gae:අයඤ්හි කොට්ඨමොතිණ්ණො, අයං සො යං <n>ත්වං (ක॰)</n> ගවෙසසීති॥
cen:උච්ඡිට්ඨභත්තජාතකං දුතියං।
bod:213:භරුජාතකං (2-7-3)
gax:125:ඉසීනමන්තරං <pb V=1.52/> කත්වා, භරුරාජාති <n>කුරුරාජාති (ක॰)</n> මෙ සුතං।
gae:උච්ඡින්නො සහ රට්ඨෙහි <n>රට්ඨෙන (සී॰ පී॰)</n>, සරාජා විභවඞ්ගතො॥
gax:126:තස්මා හි ඡන්දාගමනං, නප්පසංසන්ති පණ්ඩිතා।
gae:අදුට්ඨචිත්තො භාසෙය්ය, ගිරං සච්චුපසංහිතන්ති॥
cen:භරුජාතකං <n>කුරුරාතකං (ක॰)</n> තතියං।
bod:214:පුණ්ණනදීජාතකං (2-7-4)
gax:127:පුණ්ණං නදිං යෙන ච පෙය්යමාහු, ජාතං <pb T=1.80/> යවං යෙන ච ගුය්හමාහු।
gae:දූරං ගතං යෙන ච අව්හයන්ති, සො ත්යාගතො <n>ත්යාභතො (ස්යා॰ ක॰) පහෙළිගාථාභාවො මනසි කාතබ්බො</n> හන්ද ච භුඤ්ජ බ්රාහ්මණ॥
gax:128:යතො මං සරතී රාජා, වායසම්පි පහෙතවෙ।
gae:හංසා කොඤ්චා මයූරා ච <n>හංසකොඤ්චමයූරානං (ක॰ අට්ඨ॰ පාඨන්තරං)</n>, අසතීයෙව පාපියාති॥
cen:පුණ්ණනදීජාතකං චතුත්ථං।
bod:215:කච්ඡපජාතකං (2-7-5)
gax:129:අවධී <pb M=1.58/> වත අත්තානං, කච්ඡපො බ්යාහරං ගිරං <n>කච්ඡපොව පබ්යාහරං (ස්යා॰), කච්ඡපො සො පබ්යාහරං (ක॰)</n>।
gae:සුග්ගහීතස්මිං කට්ඨස්මිං, වාචාය සකියාවධි॥
gax:130:එතම්පි දිස්වා නරවීරියසෙට්ඨ, වාචං පමුඤ්චෙ කුසලං නාතිවෙලං।
gae:පස්සසි බහුභාණෙන, කච්ඡපං බ්යසනං ගතන්ති॥
bod:කච්ඡපජාතකං පඤ්චමං।
bod:216:මච්ඡජාතකං (2-7-6)
gax:131:න මායමග්ගි තපති, න සූලො සාධුතච්ඡිතො।
gae:යඤ්ච මං මඤ්ඤතෙ මච්ඡී, අඤ්ඤං සො රතියා ගතො॥
gax:132:සො <pb T=1.81/> මං දහති රාගග්ගි, චිත්තං චූපතපෙති මං।
gae:ජාලිනො මුඤ්චථායිරා මං, න කාමෙ හඤ්ඤතෙ ක්වචීති॥
bod:මච්ඡජාතකං ඡට්ඨං।
bod:217:සෙග්ගුජාතකං (2-7-7)
gax:133:සබ්බො <pb V=1.53/> ලොකො අත්තමනො අහොසි, අකොවිදා ගාමධම්මස්ස සෙග්ගු।
gae:කොමාරි කො නාම <n>කොමාරිකා නාම (ක॰), කොමාරිකො නාම (ස්යා॰ පී॰)</n> තවජ්ජ ධම්මො, යං ත්වං ගහිතා පවනෙ පරොදසි॥
gax:134:යො දුක්ඛඵුට්ඨාය භවෙය්ය තාණං, සො මෙ පිතා දුබ්භි වනෙ කරොති।
gae:සා කස්ස කන්දාමි වනස්ස මජ්ඣෙ, යො තායිතා සො සහසං කරොතීති॥
cen:සෙග්ගුජාතකං සත්තමං।
bod:218:කූටවාණිජජාතකං (2-7-8)
gax:135:සඨස්ස <pb M=1.59/> සාඨෙය්යමිදං සුචින්තිතං, පච්චොඩ්ඩිතං පටිකූටස්ස කූටං।
gae:ඵාලඤ්චෙ ඛාදෙය්යුං <n>අදෙය්යුං (සී॰ පී॰)</n> මූසිකා, කස්මා කුමාරං කුලලා න <n>නො (සී॰ ස්යා॰ පී॰)</n> හරෙය්යුං॥
gax:136:කූටස්ස <pb T=1.82/> හි සන්ති <n>සන්තීධ (ක॰)</n> කූටකූටා, භවති <n>භවන්ති (ක॰)</n> චාපි නිකතිනො නිකත්යා।
gae:දෙහි පුත්තනට්ඨ ඵාලනට්ඨස්ස ඵාලං, මා තෙ පුත්තමහාසි ඵාලනට්ඨොති॥
cen:කූටවාණිජජාතකං අට්ඨමං।
bod:219:ගරහිතජාතකං (2-7-9)
gax:137:හිරඤ්ඤං මෙ සුවණ්ණං මෙ, එසා රත්තිං දිවා කථා।
gae:දුම්මෙධානං මනුස්සානං, අරියධම්මං අපස්සතං॥
gax:138:ද්වෙ ද්වෙ ගහපතයො ගෙහෙ, එකො තත්ථ අමස්සුකො।
gae:ලම්බත්ථනො වෙණිකතො, අථො අඞ්කිතකණ්ණකො।
gae:කීතො ධනෙන බහුනා, සො තං විතුදතෙ ජනන්ති॥
cen:ගරහිතජාතකං නවමං।
bod:220:ධම්මධජජාතකං (2-7-10)
gax:139:සුඛං ජීවිතරූපොසි, රට්ඨා විවනමාගතො।
gae:සො එකකො රුක්ඛමූලෙ <n>අරඤ්ඤස්මිං (සී॰ ස්යා॰ පී॰)</n>, කපණො විය ඣායසි॥
gax:140:සුඛං <pb V=1.54/> ජීවිතරූපොස්මි, රට්ඨා විවනමාගතො।
gae:සො එකකො රුක්ඛමූලෙ, කපණො විය ඣායාමි।
gae:සතං <pb T=1.83/> ධම්මං අනුස්සරංති॥
cen:ධම්මධජජාතකං දසමං।
cen:බීරණථම්භවග්ගො සත්තමො।
bod:තස්සුද්දානං –
gax:අථ <pb M=1.60/> බීරණථම්භවරො ච නටො, භරුරාජවරුත්තමපුණ්ණනදී।
gae:බහුභාණි අග්ගිපවනෙ මූසිකා, සහලම්බත්ථනො කපණෙන දසාති॥
tit:8:කාසාවවග්ගො
bod:221:කාසාවජාතකං (2-8-1)
gax:141:අනික්කසාවො කාසාවං, යො වත්ථං පරිදහිස්සති <n>පරිදහෙස්සති (සී॰ පී॰)</n>।
gae:අපෙතො දමසච්චෙන, න සො කාසාවමරහති॥
gax:142:යො ච වන්තකසාවස්ස, සීලෙසු සුසමාහිතො।
gae:උපෙතො දමසච්චෙන, ස වෙ කාසාවමරහතීති॥
cen:කාසාවජාතකං පඨමං।
bod:222:චූළනන්දියජාතකං (2-8-2)
gax:143:ඉදං <pb T=1.84/> තදාචරියවචො, පාරාසරියො යදබ්රවි <n>පොරාණාචරියොබ්රවි (ක॰)</n>।
gae:මාසු ත්වං අකරි <n>අකරා (සී॰ පී॰)</n> පාපං, යං ත්වං පච්ඡා කතං තපෙ॥
gax:144:යානි කරොති පුරිසො, තානි අත්තනි පස්සති।
gae:කල්යාණකාරී කල්යාණං, පාපකාරී ච පාපකං।
gae:යාදිසං වපතෙ බීජං, තාදිසං හරතෙ ඵලන්ති॥
cen:චූළනන්දියජාතකං දුතියං।
bod:223:පුටභත්තජාතකං (2-8-3)
gax:145:නමෙ <pb V=1.55/> නමන්තස්ස භජෙ භජන්තං, කිච්චානුකුබ්බස්ස කරෙය්ය කිච්චං।
gae:නානත්ථකාමස්ස කරෙය්ය අත්ථං, අසම්භජන්තම්පි න සම්භජෙය්ය॥
gax:146:චජෙ <pb M=1.61/> චජන්තං වනථං න කයිරා, අපෙතචිත්තෙන න සම්භජෙය්ය।
gae:දිජො දුමං ඛීණඵලන්ති ඤත්වා, අඤ්ඤං සමෙක්ඛෙය්ය මහා හි ලොකොති॥
cen:පුටභත්තජාතකං තතියං।
bod:224:කුම්භිලජාතකං (2-8-4)
gax:147:යස්සෙතෙ <pb T=1.85/> චතුරො ධම්මා, වානරින්ද යථා තව।
gae:සච්චං ධම්මො ධිති චාගො, දිට්ඨං සො අතිවත්තති॥
gax:148:යස්ස චෙතෙ න විජ්ජන්ති, ගුණා පරමභද්දකා।
gae:සච්චං ධම්මො ධිති චාගො, දිට්ඨං සො නාතිවත්තතීති॥
cen:කුම්භිලජාතකං චතුත්ථං।
bod:225:ඛන්තිවණ්ණජාතකං (2-8-5)
gax:149:අත්ථි මෙ පුරිසො දෙව, සබ්බකිච්චෙසු බ්යාවටො <n>වාවටො (ක॰)</n>।
gae:තස්ස චෙකොපරාධත්ථි, තත්ථ ත්වං කින්ති මඤ්ඤසි॥
gax:150:අම්හාකම්පත්ථි පුරිසො, එදිසො ඉධ විජ්ජති।
gae:දුල්ලභො අඞ්ගසම්පන්නො, ඛන්තිරස්මාක රුච්චතීති॥
cen:ඛන්තිවණ්ණජාතකං පඤ්චමං।
bod:226:කොසියජාතකං (2-8-6)
gax:151:කාලෙ නික්ඛමනා සාධු, නාකාලෙ සාධු නික්ඛමො।
gae:අකාලෙන හි නික්ඛම්ම, එකකම්පි බහුජ්ජනො।
gae:න කිඤ්චි අත්ථං ජොතෙති, ධඞ්කසෙනාව කොසියං॥
gax:152:ධීරො ච විධිවිධානඤ්ඤූ, පරෙසං විවරානුගූ।
gae:සබ්බාමිත්තෙ <pb T=1.86/> වසීකත්වා, කොසියොව සුඛී සියාති॥
cen:කොසියජාතකං ඡට්ඨං।
bod:227:ගූථපාණජාතකං (2-8-7)
gax:153:සූරො <pb V=1.56/> <pb M=1.62/> සූරෙන සඞ්ගම්ම, වික්කන්තෙන පහාරිනා।
gae:එහි නාග නිවත්තස්සු, කිං නු භීතො පලායසි।
gae:පස්සන්තු අඞ්ගමගධා, මම තුය්හඤ්ච වික්කමං॥
gax:154:න තං පාදා වධිස්සාමි, න දන්තෙහි න සොණ්ඩියා।
gae:මීළ්හෙන තං වධිස්සාමි, පූති හඤ්ඤතු පූතිනාති॥
cen:ගූථපාණජාතකං සත්තමං।
bod:228:කාමනීතජාතකං (2-8-8)
gax:155:තයො ගිරිං අන්තරං කාමයාමි, පඤ්චාලා කුරුයො කෙකකෙ ච <n>කුරයො කෙකයෙ ච (සී॰)</n>।
gae:තතුත්තරිං <n>තදුත්තරිං (ක॰)</n> බ්රාහ්මණ කාමයාමි, තිකිච්ඡ මං බ්රාහ්මණ කාමනීතං॥
gax:156:කණ්හාහිදට්ඨස්ස කරොන්ති හෙකෙ, අමනුස්සපවිට්ඨස්ස <n>අමනුස්සවද්ධස්ස (සී॰ පී॰), අමනුස්සවිට්ඨස්ස (ස්යා॰)</n> කරොන්ති පණ්ඩිතා।
gae:න කාමනීතස්ස කරොති කොචි, ඔක්කන්තසුක්කස්ස <pb T=1.87/> හි කා තිකිච්ඡාති॥
cen:කාමනීතජාතකං අට්ඨමං।
bod:229:පලායිතජාතකං (2-8-9)
gax:157:ගජග්ගමෙඝෙහි හයග්ගමාලිභි, රථූමිජාතෙහි සරාභිවස්සෙභි <n>සරාභිවස්සභි (ස්යා॰ සී॰ අට්ඨ॰), සරාභිවස්සිභි (?)</n>।
gae:ථරුග්ගහාවට්ට <n>ධනුග්ගහාවට්ට (ක॰)</n> දළ්හප්පහාරිභි, පරිවාරිතා තක්කසිලා සමන්තතො॥
gax:158:<n>අභිධාවථා ච පතථා ච, විවිධවිනදිතා ච දන්තිභි। වත්තතජ්ජ තුමුලො ඝොසො, යථා විජ්ජුතා ජලධරස්ස ගජ්ජතොති। (සී॰ පී॰ ක॰)</n> අභිධාවථ <pb M=1.63/> චූපධාවථ ච <n>අභිධාවථා චුප්පතථා ච (ස්යා॰)</n>, විවිධා විනාදිතා <n>විනාදිතත්ථ (ක॰)</n> වදන්තිභි।
gae:වත්තතජ්ජ තුමුලො ඝොසො යථා, විජ්ජුලතා ජලධරස්ස ගජ්ජතොති <n>අභිධාවථා ච පතථා ච, විවිධවිනදිතා ච දන්තිභි। වත්තතජ්ජ තුමුලො ඝොසො, යථා විජ්ජුතා ජලධරස්ස ගජ්ජතොති। (සී॰ පී॰ ක॰)</n>॥
cen:පලායිතජාතකං නවමං।
bod:230:දුතියපලායිතජාතකං (2-8-10)
gax:159:ධජමපරිමිතං අනන්තපාරං, දුප්පසහංධඞ්කෙහි සාගරංව <n>සාගරමිව (සී॰ ස්යා॰ පී॰)</n>।
gae:ගිරිමිවඅනිලෙන දුප්පසය්හො <n>දුප්පසහො (සී॰ පී॰ ක॰)</n>, දුප්පසහො අහමජ්ජතාදිසෙන॥
gax:160:මා <pb T=1.88/> බාලියං විලපි <n>විප්පලපි (බහූසු)</n> න හිස්ස තාදිසං, විඩය්හසෙ <n>විළය්හසෙ (සී॰ පී॰)</n> න හි ලභසෙ නිසෙධකං।
gae:ආසජ්ජසි ගජමිව එකචාරිනං, යො තං පදා නළමිව පොථයිස්සතීති॥
cen:දුතියපලායිතජාතකං දසමං।
cen:කාසාවවග්ගො අට්ඨමො।
bod:තස්සුද්දානං –
gax:වරවත්ථවචො <pb V=1.57/> දුමඛීණඵලං, චතුරොධම්මවරං පුරිසුත්තම।
gae:ධඞ්කමගධා ච තයොගිරිනාම, ගජග්ගවරො ධජවරෙන දසාති॥
tit:9:උපාහනවග්ගො
bod:231:උපාහනජාතකං (2-9-1)
gax:161:යථාපි <pb M=1.64/> කීතා පුරිසස්සුපාහනා, සුඛස්ස අත්ථාය දුඛං උදබ්බහෙ।
gae:ඝම්මාභිතත්තා ථලසා පපීළිතා, තස්සෙව පාදෙ පුරිසස්ස ඛාදරෙ॥
gax:162:එවමෙව <pb T=1.89/> යො දුක්කුලීනො අනරියො, තම්මාක <n>තම්හාක (සී॰), තුම්හාක (ස්යා॰ පී॰)</n> විජ්ජඤ්ච සුතඤ්ච ආදිය।
gae:තමෙව සො තත්ථ සුතෙන ඛාදති, අනරියො වුච්චති දුපාහනූපමොති <n>පානදූපමොති (සී॰ පී॰)</n>॥
cen:උපාහනජාතකං පඨමං।
bod:232:වීණාගුණජාතකං (2-9-2)
gax:163:එකචින්තිතො යමත්ථො, බාලො අපරිණායකො।
gae:න හි ඛුජ්ජෙන වාමෙන, භොති සඞ්ගන්තුමරහසි॥
gax:164:පුරිසූසභං මඤ්ඤමානා, අහං ඛුජ්ජමකාමයිං।
gae:සොයං සංකුටිතො සෙති, ඡින්නතන්ති යථා විණාති <n>ථුණාති (සී॰)</n>॥
cen:වීණාගුණජාතකං දුතියං।
bod:233:විකණ්ණජාතකං (2-9-3)
gax:165:කාමං යහිං ඉච්ඡසි තෙන ගච්ඡ, විද්ධොසි මම්මම්හි <n>මමස්මි (ක॰)</n> විකණ්ණකෙන।
gae:හතොසි භත්තෙන සුවාදිතෙන <n>සවාදිතෙන (සී॰ ස්යා॰ පී॰)</n>, ලොලො ච මච්ඡෙ අනුබන්ධමානො॥
gax:166:එවම්පි <pb M=1.65/> ලොකාමිසං ඔපතන්තො, විහඤ්ඤතී <pb T=1.90/> චිත්තවසානුවත්තී।
gae:සො හඤ්ඤති ඤාතිසඛාන මජ්ඣෙ, මච්ඡානුගො සොරිව සුංසුමාරොති <n>සුසුමාරො (ක॰)</n>॥
cen:විකණ්ණජාතකං තතියං।
bod:234:අසිතාභූජාතකං (2-9-4)
gax:167:ත්වමෙව <pb V=1.58/> දානිමකර <n>මකරි (ස්යා॰), මකරා (ක॰ සී॰)</n>, යං කාමො බ්යගමා තයි।
gae:සොයං අප්පටිසන්ධිකො, ඛරඡින්නංව රෙනුකං <n>රෙරුකං (සී॰ පී॰)</n>॥
gax:168:අත්රිච්ඡං <n>අත්රිච්ඡා (සී॰ ස්යා॰ පී॰)</n> අතිලොභෙන, අතිලොභමදෙන ච।
gae:එවං හායති අත්ථම්හා, අහංව අසිතාභුයාති॥
cen:අසිතාභූජාතකං චතුත්ථං।
bod:235:වච්ඡනඛජාතකං (2-9-5)
gax:169:සුඛා ඝරා වච්ඡනඛ, සහිරඤ්ඤා සභොජනා।
gae:යත්ථ භුත්වා පිවිත්වා ච, සයෙය්යාථ අනුස්සුකො॥
gax:170:ඝරා නානීහමානස්ස, ඝරා නාභණතො මුසා।
gae:ඝරා නාදින්නදණ්ඩස්ස, පරෙසං අනිකුබ්බතො <n>අනික්රුබ්බතො (ක॰)</n>।
gae:එවං ඡිද්දං දුරභිසම්භවං <n>දුරභිභවං (සී॰ පී॰)</n>, කො ඝරං පටිපජ්ජතීති॥
bod:වච්ඡනඛජාතකං පඤ්චමං।
bod:236:බකජාතකං (2-9-6)
gax:171:භද්දකො <pb T=1.91/> වතයං පක්ඛී, දිජො කුමුදසන්නිභො।
gae:වූපසන්තෙහි පක්ඛෙහි, මන්දමන්දොව ඣායති॥
gax:172:නාස්ස සීලං විජානාථ, අනඤ්ඤාය පසංසථ।
gae:අම්හෙ දිජො න පාලෙති, තෙන පක්ඛී න ඵන්දතීති॥
cen:බකජාතකං ඡට්ඨං।
bod:237:සාකෙතජාතකං (2-9-7)
gax:173:කො <pb M=1.66/> නු ඛො භගවා හෙතු, එකච්චෙ ඉධ පුග්ගලෙ।
gae:අතීව හදයං නිබ්බාති, චිත්තඤ්චාපි පසීදති॥
gax:174:පුබ්බෙව සන්නිවාසෙන, පච්චුප්පන්නහිතෙන වා।
gae:එවං තං ජායතෙ පෙමං, උප්පලංව යථොදකෙති॥
cen:සාකෙතජාතකං සත්තමං।
bod:238:එකපදජාතකං (2-9-8)
gax:175:ඉඞ්ඝ <pb V=1.59/> එකපදං තාත, අනෙකත්ථපදස්සිතං <n>පදනිස්සිතං (සී॰ පී॰)</n>।
gae:කිඤ්චි සඞ්ගාහිකං බ්රූසි, යෙනත්ථෙ සාධයෙමසෙ॥
gax:176:දක්ඛෙය්යෙකපදං තාත, අනෙකත්ථපදස්සිතං।
gae:තඤ්ච සීලෙන සඤ්ඤුත්තං, ඛන්තියා උපපාදිතං।
gae:අලං <pb T=1.92/> මිත්තෙ සුඛාපෙතුං, අමිත්තානං දුඛාය චාති॥
cen:එකපදජාතකං අට්ඨමං।
bod:239:හරිතමණ්ඩූකජාතකං (2-9-9)
gax:177:ආසීවිසම්පි මං <n>ආසීවිසං මමං (සී॰ පී॰)</n> සන්තං, පවිට්ඨං කුමිනාමුඛං।
gae:රුච්චතෙ හරිතාමාතා, යං මං ඛාදන්ති මච්ඡකා॥
gax:178:විලුම්පතෙව පුරිසො, යාවස්ස උපකප්පති।
gae:යදා චඤ්ඤෙ විලුම්පන්ති, සො විලුත්තො විලුම්පතීති <n>විලුප්පතීති (?)</n>॥
cen:හරිතමණ්ඩූකජාතකං නවමං।
bod:240:මහාපිඞ්ගලජාතකං (2-9-10)
gax:179:සබ්බො ජනො හිංසිතො පිඞ්ගලෙන, තස්මිං මතෙ පච්චයා <n>පච්චයං (සී॰ ස්යා॰ පී॰)</n> වෙදයන්ති।
gae:පියො නු තෙ ආසි අකණ්හනෙත්තො, කස්මා නු ත්වං රොදසි ද්වාරපාල॥
gax:180:න <pb M=1.67/> මෙ පියො ආසි අකණ්හනෙත්තො, භායාමි පච්චාගමනාය තස්ස।
gae:ඉතො ගතො හිංසෙය්ය මච්චුරාජං, සො හිංසිතො ආනෙය්ය පුන ඉධ॥
gax:181:දඩ්ඪො වාහසහස්සෙහි, සිත්තො ඝටසතෙහි සො।
gae:පරික්ඛතා <pb T=1.93/> ච සා භූමි, මා භායි නාගමිස්සතීති॥
cen:මහාපිඞ්ගලජාතකං දසමං।
cen:උපාහනවග්ගො නවමො।
bod:තස්සුද්දානං –
gax:වරුපාහන ඛුජ්ජ විකණ්ණකකො, අසිතාභුය පඤ්චමවච්ඡනඛො।
gae:දිජ පෙමවරුත්තමඑකපදං, කුමිනාමුඛ පිඞ්ගලකෙන දසාති॥
tit:10:සිඞ්ගාලවග්ගො
bod:241:සබ්බදාඨිජාතකං (2-10-1)
gax:182:සිඞ්ගාලො <pb V=1.60/> මානථද්ධො ච, පරිවාරෙන අත්ථිකො।
gae:පාපුණි මහතිං භූමිං, රාජාසි සබ්බදාඨිනං॥
gax:183:එවමෙව මනුස්සෙසු, යො හොති පරිවාරවා।
gae:සො හි තත්ථ මහා හොති, සිඞ්ගාලො විය දාඨිනන්ති॥
cen:සබ්බදාඨිජාතකං පඨමං।
bod:242:සුනඛජාතකං (2-10-2)
gax:184:බාලො <pb T=1.94/> වතායං සුනඛො, යො වරත්තං <n>යො ච යොත්තං (ක॰)</n> න ඛාදති।
gae:බන්ධනා ච පමුඤ්චෙය්ය, අසිතො ච ඝරං වජෙ॥
gax:185:අට්ඨිතං <pb M=1.68/> මෙ මනස්මිං මෙ, අථො මෙ හදයෙ කතං।
gae:කාලඤ්ච පටිකඞ්ඛාමි, යාව පස්සුපතූ ජනො <n>පසුපතුජ්ජනො (ස්යා॰ ක॰)</n>॥
cen:සුනඛජාතකං දුතියං।
bod:243:ගුත්තිලජාතකං (2-10-3)
gax:186:සත්තතන්තිං සුමධුරං, රාමණෙය්යං අවාචයිං।
gae:සො මං රඞ්ගම්හි අව්හෙති, සරණං මෙ හොහි කොසිය॥
gax:187:අහං තං සරණං සම්ම <n>අහං තෙ සරණං හොමි (වි॰ ව॰ 328)</n>, අහමාචරියපූජකො।
gae:න තං ජයිස්සති සිස්සො, සිස්සමාචරිය ජෙස්සසීති॥
cen:ගුත්තිලජාතකං තතියං।
bod:244:විගතිච්ඡජාතකං (2-10-4)
gax:188:යං පස්සති න තං ඉච්ඡති, යඤ්ච න පස්සති තං කිරිච්ඡති।
gae:මඤ්ඤාමි චිරං චරිස්සති, න හි තං ලච්ඡති යං ස ඉච්ඡති॥
gax:189:යං ලභති න තෙන තුස්සති, යඤ්ච පත්ථෙති ලද්ධං හීළෙති।
gae:ඉච්ඡා හි අනන්තගොචරා, විගතිච්ඡාන <n>වීතිච්ඡානං (සී॰ පී॰)</n> නමො කරොමසෙති॥
cen:විගතිච්ඡ <n>වීතිච්ඡ (සී॰ පී॰)</n> ජාතකං චතුත්ථං।
bod:245:මූලපරියායජාතකං (2-10-5)
gax:190:කාලො <pb T=1.95/> <pb V=1.61/> ඝසති භූතානි, සබ්බානෙව සහත්තනා।
gae:යො ච කාලඝසො භූතො, ස භූතපචනිං පචි॥
gax:191:බහූනි නරසීසානි, ලොමසානි බ්රහානි ච।
gae:ගීවාසු පටිමුක්කානි, කොචිදෙවෙත්ථ කණ්ණවාති॥
cen:මූලපරියායජාතකං පඤ්චමං।
bod:246:බාලොවාදජාතකං (2-10-6)
gax:192:හන්ත්වා ඡෙත්වා <n>ඣත්වා (සී॰ පී॰), ඝත්වා (ස්යා॰)</n> වධිත්වා ච, දෙති දානං අසඤ්ඤතො।
gae:එදිසං භත්තං භුඤ්ජමානො, ස පාපමුපලිම්පති <n>ස පාපෙන උපලිප්පති (සී॰ පී॰)</n>॥
gax:193:පුත්තදාරම්පි <pb M=1.69/> චෙ හන්ත්වා, දෙති දානං අසඤ්ඤතො।
gae:භුඤ්ජමානොපි සප්පඤ්ඤො, න පාපමුපලිම්පතීති॥
cen:බාලොවාදජාතකං ඡට්ඨං।
bod:247:පාදඤ්ජලීජාතකං (2-10-7)
gax:194:අද්ධා පාදඤ්ජලී සබ්බෙ, පඤ්ඤාය අතිරොචති।
gae:තථා හි ඔට්ඨං භඤ්ජති, උත්තරිං නූන පස්සති॥
gax:195:නායං ධම්මං අධම්මං වා, අත්ථානත්ථඤ්ච බුජ්ඣති।
gae:අඤ්ඤත්ර <pb T=1.96/> ඔට්ඨනිබ්භොගා, නායං ජානාති කිඤ්චනන්ති॥
cen:පාදඤ්ජලීජාතකං සත්තමං।
bod:248:කිංසුකොපමජාතකං (2-10-8)
gax:196:සබ්බෙහි කිංසුකො දිට්ඨො, කිංන්වෙත්ථ විචිකිච්ඡථ।
gae:න හි සබ්බෙසු ඨානෙසු, සාරථී පරිපුච්ඡිතො॥
gax:197:එවං සබ්බෙහි ඤාණෙහි, යෙසං ධම්මා අජානිතා।
gae:තෙ වෙ ධම්මෙසු කඞ්ඛන්ති, කිංසුකස්මිංව භාතරොති॥
cen:කිංසුකොපමජාතකං අට්ඨමං।
bod:249:සාලකජාතකං (2-10-9)
gax:198:එකපුත්තකො <pb V=1.62/> භවිස්සසි, ත්වඤ්ච නො හෙස්සසි ඉස්සරො කුලෙ।
gae:ඔරොහ දුමස්මා සාලක, එහි දානි ඝරකං වජෙමසෙ॥
gax:199:නනු මං සුහදයොති <n>නනු මං හදයෙති (සී॰ පී॰)</n> මඤ්ඤසි, යඤ්ච මං හනසි වෙළුයට්ඨියා।
gae:පක්කම්බවනෙ රමාමසෙ, ගච්ඡ ත්වං ඝරකං යථාසුඛන්ති॥
cen:සාලකජාතකං නවමං।
bod:250:කපිජාතකං (2-10-10)
gax:200:අයං <pb T=1.97/> <pb M=1.70/> ඉසී උපසමසංයමෙ රතො, ස තිට්ඨති <n>සන්තිට්ඨති (සී॰ පී॰)</n> සිසිරභයෙන අට්ටිතො।
gae:හන්ද අයං පවිසතුමං අගාරකං, විනෙතු සීතං දරථඤ්ච කෙවලං॥
gax:201:නායං ඉසී උපසමසංයමෙ රතො, කපී අයං දුමවරසාඛගොචරො।
gae:සො දූසකො රොසකො චාපි ජම්මො, සචෙවජෙමම්පි <n>සචෙ + ආවජෙ + ඉමම්පි</n> දූසෙය්යගාරන්ති <n>දූසයෙ ඝරන්ති (සී॰ ස්යා॰ පී॰)</n>॥
cen:කපිජාතකං දසමං।
cen:සිඞ්ගාලවග්ගො දසමො।
bod:තස්සුද්දානං –
gax:අථ රාජා සිඞ්ගාලවරො සුනඛො, තථා කොසිය ඉච්ඡති කාලඝසො।
gae:අථ දානවරොට්ඨපි සාරථිනා, පුනම්බවනඤ්ච සිසිරකපි දසාති॥
bod:අථ වග්ගුද්දානං –
gax:දළ්හඤ්ච <pb T=1.98/> වග්ගං අපරෙන සන්ථවං, කල්යාණවග්ගාසදිසො ච රූහකං।
gae:නතංදළ්හ බීරණථම්භකං පුන, කාසාවුපාහන සිඞ්ගාලකෙන දසාති॥
cen:දුකනිපාතං නිට්ඨිතං।
