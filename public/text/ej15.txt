cha:15:ඡත්තවග්ගො
sub:1:අතිඡත්තියත්ථෙරඅපදානං
gax:1:“පරිනිබ්බුතෙ <pb T=1.247/> <pb M=1.188/> <pb V=1.173/> භගවති, අත්ථදස්සීනරුත්තමෙ।
gae:ඡත්තාතිඡත්තං <n>ඡත්තාධිඡත්තං (සී॰)</n> කාරෙත්වා, ථූපම්හි අභිරොපයිං॥
gax:2:“කාලෙන කාලමාගන්ත්වා, නමස්සිං ලොකනායකං <n>සත්ථු චෙතියං (සී॰)</n>।
gae:පුප්ඵච්ඡදනං කත්වාන, ඡත්තම්හි අභිරොපයිං॥
gax:3:“සත්තරසෙ කප්පසතෙ, දෙවරජ්ජමකාරයිං।
gae:මනුස්සත්තං න ගච්ඡාමි, ථූපපූජායිදං ඵලං॥
gax:4:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා අතිඡත්තියො <n>අධිඡත්තියො (සී॰ ස්යා॰)</n> ථෙරො ඉමා ගාථායො අභාසිත්ථාති।
cen:අතිඡත්තියත්ථෙරස්සාපදානං පඨමං।
sub:2:ථම්භාරොපකත්ථෙරඅපදානං
gax:5:“නිබ්බුතෙ <pb P=1.171/> ලොකනාථම්හි, ධම්මදස්සීනරාසභෙ।
gae:ආරොපෙසිං ධජත්ථම්භං, බුද්ධසෙට්ඨස්ස චෙතියෙ॥
gax:6:“නිස්සෙණිං මාපයිත්වාන, ථූපසෙට්ඨං සමාරුහිං।
gae:ජාතිපුප්ඵං ගහෙත්වාන, ථූපම්හි අභිරොපයිං॥
gax:7:“අහො <pb T=1.248/> බුද්ධො අහො ධම්මො, අහො නො සත්ථු සම්පදා।
gae:දුග්ගතිං නාභිජානාමි, ථූපපූජායිදං ඵලං॥
gax:8:“චතුන්නවුතිතො කප්පෙ, ථූපසීඛසනාමකා।
gae:සොළසාසිංසු රාජානො, චක්කවත්තී මහබ්බලා॥
gax:9:“පටිසම්භිදා <pb M=1.189/> <pb V=1.174/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ථම්භාරොපකො ථෙරො ඉමා ගාථායො අභාසිත්ථාති।
cen:ථම්භාරොපකත්ථෙරස්සාපදානං දුතියං।
sub:3:වෙදිකාරකත්ථෙරඅපදානං
gax:10:“නිබ්බුතෙ ලොකනාථම්හි, පියදස්සීනරුත්තමෙ।
gae:පසන්නචිත්තො සුමනො, මුත්තාවෙදිමකාසහං॥
gax:11:“මණීහි පරිවාරෙත්වා, අකාසිං වෙදිමුත්තමං।
gae:වෙදිකාය මහං කත්වා, තත්ථ කාලඞ්කතො අහං॥
gax:12:“යං යං යොනුපපජ්ජාමි, දෙවත්තං අථ මානුසං।
gae:මණී ධාරෙන්ති ආකාසෙ, පුඤ්ඤකම්මස්සිදං ඵලං॥
gax:13:“සොළසිතො කප්පසතෙ, මණිප්පභාසනාමකා।
gae:ඡත්තිංසාසිංසු <n>බාත්තිංසාසිංසු (සී॰ ස්යා॰)</n> රාජානො, චක්කවත්තී මහබ්බලා॥
gax:14:“පටිසම්භිදා <pb T=1.249/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා වෙදිකාරකො ථෙරො ඉමා ගාථායො අභාසිත්ථාති।
cen:වෙදිකාරකත්ථෙරස්සාපදානං තතියං।
sub:4:සපරිවාරියත්ථෙරඅපදානං
gax:15:“පදුමුත්තරො <pb P=1.172/> නාම ජිනො, ලොකජෙට්ඨො නරාසභො।
gae:ජලිත්වා අග්ගික්ඛන්ධොව, සම්බුද්ධො පරිනිබ්බුතො॥
gax:16:“නිබ්බුතෙ ච මහාවීරෙ, ථූපො විත්ථාරිකො අහු।
gae:දූරතොව <n>අහොරත්තං (සී॰), ථූපදත්තං (ස්යා॰)</n> උපට්ඨෙන්ති, ධාතුගෙහවරුත්තමෙ॥
gax:17:“පසන්නචිත්තො සුමනො, අකං චන්දනවෙදිකං।
gae:දිස්සති ථූපඛන්ධො ච <n>දීයති ධූමක්ඛන්ධො ච (සී॰), දීයති ධූපගන්ධො ච (ස්යා॰)</n>, ථූපානුච්ඡවිකො තදා॥
gax:18:“භවෙ <pb M=1.190/> නිබ්බත්තමානම්හි, දෙවත්තෙ අථ මානුසෙ।
gae:ඔමත්තං මෙ න පස්සාමි, පුබ්බකම්මස්සිදං ඵලං॥
gax:19:“පඤ්චදසකප්පසතෙ <pb V=1.175/>, ඉතො අට්ඨ ජනා අහුං।
gae:සබ්බෙ සමත්තනාමා තෙ, චක්කවත්තී මහබ්බලා॥
gax:20:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.250/> සුදං ආයස්මා සපරිවාරියො ථෙරො ඉමා ගාථායො අභාසිත්ථාති।
cen:සපරිවාරියත්ථෙරස්සාපදානං චතුත්ථං।
sub:5:උමාපුප්ඵියත්ථෙරඅපදානං
gax:21:“නිබ්බුතෙ ලොකමහිතෙ <n>ලොකනාථම්හි (සී॰)</n>, ආහුතීනං පටිග්ගහෙ।
gae:සිද්ධත්ථම්හි භගවති, මහාථූපමහො අහු॥
gax:22:“මහෙ පවත්තමානම්හි, සිද්ධත්ථස්ස මහෙසිනො।
gae:උමාපුප්ඵං <n>උම්මාපුප්ඵං (සබ්බත්ථ)</n> ගහෙත්වාන, ථූපම්හි අභිරොපයිං॥
gax:23:“චතුන්නවුතිතො කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, ථූපපූජායිදං <n>පුප්ඵපූජායිදං (ස්යා॰), බුද්ධපූජායිදං (ක॰)</n> ඵලං॥
gax:24:“ඉතො ච නවමෙ කප්පෙ, සොමදෙවසනාමකා।
gae:පඤ්චාසීතිසු රාජානො, චක්කවත්තී මහබ්බලා॥
gax:25:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උමාපුප්ඵියො ථෙරො ඉමා ගාථායො අභාසිත්ථාති।
cen:උමාපුප්ඵියත්ථෙරස්සාපදානං පඤ්චමං।
sub:6:අනුලෙපදායකත්ථෙරඅපදානං
gax:26:“අනොමදස්සීමුනිනො <pb T=1.251/> <pb P=1.173/>, බොධිවෙදිමකාසහං।
gae:සුධාය පිණ්ඩං දත්වාන, පාණිකම්මං අකාසහං॥
gax:27:“දිස්වා <pb M=1.191/> තං සුකතං කම්මං, අනොමදස්සී නරුත්තමො।
gae:භික්ඛුසඞ්ඝෙ ඨිතො සත්ථා, ඉමං ගාථං අභාසථ॥
gax:28:“‘ඉමිනා සුධකම්මෙන, චෙතනාපණිධීහි ච।
gae:සම්පත්තිං අනුභොත්වාන, දුක්ඛස්සන්තං කරිස්සති’॥
gax:29:“පසන්නමුඛවණ්ණොම්හි <pb V=1.176/>, එකග්ගො සුසමාහිතො।
gae:ධාරෙමි අන්තිමං දෙහං, සම්මාසම්බුද්ධසාසනෙ॥
gax:30:“ඉතො කප්පසතෙ ආසිං, පරිපුණ්ණෙ අනූනකෙ <n>පරිපුණ්ණො අනූනකො (ස්යා॰)</n>।
gae:රාජා සබ්බඝනො නාම, චක්කවත්තී මහබ්බලො॥
gax:31:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අනුලෙපදායකො ථෙරො ඉමා ගාථායො අභාසිත්ථාති।
cen:අනුලෙපදායකත්ථෙරස්සාපදානං ඡට්ඨං।
sub:7:මග්ගදායකත්ථෙරඅපදානං
gax:32:“උත්තරිත්වාන <pb T=1.252/> නදිකං, වනං ගච්ඡති චක්ඛුමා।
gae:තමද්දසාසිං සම්බුද්ධං, සිද්ධත්ථං වරලක්ඛණං॥
gax:33:“කුදාල <n>කුද්දාල (සී॰ ස්යා॰)</n> පිටකමාදාය, සමං කත්වාන තං පථං।
gae:සත්ථාරං අභිවාදෙත්වා, සකං චිත්තං පසාදයිං॥
gax:34:“චතුන්නවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, මග්ගදානස්සිදං ඵලං॥
gax:35:“සත්තපඤ්ඤාසකප්පම්හි, එකො ආසිං ජනාධිපො।
gae:නාමෙන සුප්පබුද්ධොති, නායකො සො නරිස්සරො॥
gax:36:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මග්ගදායකො ථෙරො ඉමා ගාථායො අභාසිත්ථාති।
cen:මග්ගදායකත්ථෙරස්සාපදානං සත්තමං।
sub:8:ඵලකදායකත්ථෙරඅපදානං
gax:37:“යානකාරො <pb M=1.192/> <pb P=1.174/> පුරෙ ආසිං, දාරුකම්මෙ සුසික්ඛිතො।
gae:චන්දනං ඵලකං කත්වා, අදාසිං ලොකබන්ධුනො॥
gax:38:“පභාසති <pb T=1.253/> ඉදං බ්යම්හං, සුවණ්ණස්ස සුනිම්මිතං।
gae:හත්ථියානං අස්සයානං, දිබ්බයානං උපට්ඨිතං॥
gax:39:“පාසාදා <pb V=1.177/> සිවිකා චෙව, නිබ්බත්තන්ති යදිච්ඡකං।
gae:අක්ඛුබ්භං <n>අක්ඛොභං (සී॰)</n> රතනං මය්හං, ඵලකස්ස ඉදං ඵලං॥
gax:40:“එකනවුතිතො කප්පෙ, ඵලකං යමහං දදිං।
gae:දුග්ගතිං නාභිජානාමි, ඵලකස්ස ඉදං ඵලං॥
gax:41:“සත්තපඤ්ඤාසකප්පම්හි, චතුරො නිම්මිතාව්හයා।
gae:සත්තරතනසම්පන්නා, චක්කවත්තී මහබ්බලා॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඵලකදායකො ථෙරො ඉමා ගාථායො අභාසිත්ථාති।
cen:ඵලකදායකත්ථෙරස්සාපදානං අට්ඨමං।
sub:9:වටංසකියත්ථෙරඅපදානං
gax:43:“සුමෙධො නාම නාමෙන, සයම්භූ අපරාජිතො।
gae:විවෙකමනුබ්රූහන්තො, අජ්ඣොගහි මහාවනං॥
gax:44:“සළලං පුප්ඵිතං දිස්වා, ගන්ථිත්වාන <n>බන්ධිත්වාන (සී॰)</n> වටංසකං।
gae:බුද්ධස්ස අභිරොපෙසිං, සම්මුඛා ලොකනායකං॥
gax:45:“තිංසකප්පසහස්සම්හි <pb T=1.254/>, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:46:“ඌනවීසෙ කප්පසතෙ, සොළසාසුං සුනිම්මිතා।
gae:සත්තරතනසම්පන්නා, චක්කවත්තී මහබ්බලා॥
gax:47:“පටිසම්භිදා <pb M=1.193/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා වටංසකියො ථෙරො ඉමා ගාථායො අභාසිත්ථාති।
cen:වටංසකියත්ථෙරස්සාපදානං නවමං।
sub:10:පල්ලඞ්කදායකත්ථෙරඅපදානං
gax:48:“සුමෙධස්ස <pb P=1.175/> භගවතො, ලොකජෙට්ඨස්ස තාදිනො।
gae:පල්ලඞ්කො හි මයා දින්නො, සඋත්තරසපච්ඡදො॥
gax:49:“සත්තරතනසම්පන්නො <pb V=1.178/>, පල්ලඞ්කො ආසි සො තදා।
gae:මම සඞ්කප්පමඤ්ඤාය, නිබ්බත්තති සදා මම॥
gax:50:“තිංසකප්පසහස්සම්හි, පල්ලඞ්කමදදිං තදා।
gae:දුග්ගතිං නාභිජානාමි, පල්ලඞ්කස්ස ඉදං ඵලං॥
gax:51:“වීසකප්පසහස්සම්හි, සුවණ්ණාභා තයො ජනා।
gae:සත්තරතනසම්පන්නා, චක්කවත්තී මහබ්බලා॥
gax:52:“පටිසම්භිදා <pb T=1.255/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පල්ලඞ්කදායකො ථෙරො ඉමා ගාථායො අභාසිත්ථාති।
cen:පල්ලඞ්කදායකත්ථෙරස්සාපදානං දසමං।
cen:ඡත්තවග්ගො පන්නරසමො।
bod:තස්සුද්දානං –
gax:ඡත්තං ථම්භො ච වෙදි ච, පරිවාරුමපුප්ඵියො।
gax:අනුලෙපො ච මග්ගො ච, ඵලකො ච වටංසකො।
gae:පල්ලඞ්කදායී ච ගාථායො, ඡප්පඤ්ඤාස පකිත්තිතාති॥
