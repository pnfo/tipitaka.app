cha:31:පදුමකෙසරවග්ගො
sub:1-10:පදුමකෙසරියත්ථෙරඅපදානාදිවණ්ණනා
bod:1-2:එකතිංසතිමෙ <pb V=2.191/> වග්ගෙ පඨමාපදානෙ <b>ඉසිසඞ්ඝෙ අහං පුබ්බෙ</b>ති අහං පුබ්බෙ බොධිසම්භාරපූරණකාලෙ ඉසිසඞ්ඝෙ පච්චෙකබුද්ධඉසිසමූහෙ තෙසං සමීපෙ හිමවන්තපබ්බතෙ මාතඞ්ගහත්ථිකුලෙ වාරණො චණ්ඩහත්ථී අහොසින්ති සම්බන්ධො। මනුස්සාදයො වාරෙතීති <b>වාරණො,</b> අථ වා වාචාය රවති කොඤ්චනාදං නදතීති <b>වාරණො। මහෙසීනං පසාදෙනා</b>ති පච්චෙකබුද්ධමහෙසීනං පසාදෙන। <b>පච්චෙකජිනසෙට්ඨෙසු, ධුතරාගෙසු තාදිසූ</b>ති ලොකධම්මෙහි නිච්චලෙසු පච්චෙකබුද්ධෙසු <b>පද්මකෙසරං</b> පදුමරෙණුං <b>ඔකිරිං</b> අවසිඤ්චින්ති සම්බන්ධො।
bod:දුතියතතියාපදානානි උත්තානානි।
bod:13-16:චතුත්ථාපදානෙ <b>මහාබොධිමහො අහූ</b>ති විපස්සිස්ස භගවතො චතුමග්ගඤාණාධාරභාවතො “බොධී”ති ලද්ධනාමස්ස රුක්ඛස්ස පූජා අහොසීති අත්ථො। <b>රුක්ඛට්ඨස්සෙව සම්බුද්ධො</b>ති අස්ස බොධිපූජාසමයෙ සන්නිපතිතස්ස මහාජනස්ස සම්බුද්ධො ලොකජෙට්ඨො නරාසභො රුක්ඛට්ඨො ඉව රුක්ඛෙ ඨිතො විය පඤ්ඤායතීති අත්ථො। <b>භගවා තම්හි සමයෙ</b>ති තස්මිං බොධිපූජාකරණකාලෙ භගවා <b>භික්ඛුසඞ්ඝපුරක්ඛතො</b> භික්ඛුසඞ්ඝෙන පරිවුතො। <b>වාචාසභිමුදීරය</b>න්ති මුදුසිලිට්ඨමධුරඋත්තමඝොසං උදීරයං කථයන්තො නිච්ඡාරෙන්තො චතුසච්චං පකාසෙසි, දෙසෙසීති අත්ථො। <b>සංඛිත්තෙන</b> <pb M=2.197/> <b>ච දෙසෙන්තො</b>ති වෙනෙය්යපුග්ගලජ්ඣාසයානුරූපෙන දෙසෙන්තො සංඛිත්තෙන ච විත්ථාරෙන ච දෙසයීති අත්ථො। <b>විවට්ටච්ඡදො</b>ති රාගො <pb P=.476/> ඡදනං, දොසො ඡදනං, මොහො ඡදනං, සබ්බකිලෙසා ඡදනා”ති එවං වුත්තා ඡදනා විවටා උග්ඝාටිතා විද්ධංසිතා අනෙනාති විවට්ටච්ඡදො, සම්බුද්ධො। තං මහාජනං දෙසනාවසෙන <b>නිබ්බාපෙසි</b> පරිළාහං වූපසමෙසීති අත්ථො। <b>තස්සාහං ධම්මං සුත්වානා</b>ති තස්ස භගවතො දෙසෙන්තස්ස ධම්මං සුත්වා।
bod:20:පඤ්චමාපදානෙ <pb V=2.192/> <b>ඵලහත්ථො අපෙක්ඛවා</b>ති විපස්සිං භගවන්තං දිස්වා මධුරානි ඵලානි ගහෙත්වා අපෙක්ඛවා අතුරිතො සණිකං අස්සමං ගඤ්ඡින්ති අත්ථො।
bod:ඡට්ඨසත්තමාපදානානි උත්තානානෙව।
bod:40:අට්ඨමාපදානෙ <b>නිට්ඨිතෙ නවකම්මෙ චා</b>ති සීමාය නවකම්මෙ නිට්ඨං ගතෙ සති। <b>අනුලෙපමදාසහ</b>න්ති අනුපච්ඡා සුධාලෙපං අදාසිං, සුධාය ලෙපාපෙසින්ති අත්ථො।
bod:නවමදසමාපදානානි උත්තානානියෙවාති।
cen:එකතිංසමවග්ගවණ්ණනා සමත්තා।
