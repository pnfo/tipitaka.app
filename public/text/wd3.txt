cha:නායකකථා
gax:164:කස්සකො <pb M=.73/> වාණිජොමච්චො,
gax:සමණො සුතසීලවා।
gax:තෙසු විපුලජාතෙසු,
gae:රට්ඨංපි විපුලං සියා॥
gax:165:තෙසු දුබ්බලජාතෙසු,
gax:රට්ඨංපි දුබ්බලං සියා।
gax:තස්මා රට්ඨංපි විපුලං,
gae:ධාරයෙ රට්ඨසාරවා॥
gax:166:මහාරුක්ඛස්ස <pb M=.74/> ඵලිනො,
gax:ආමං ඡින්දති යො ඵලං।
gax:රසඤ්චස්ස නජානාති,
gae:බීජඤ්චස්ස විනස්සති॥
gax:167:මහාරුක්ඛුපමං රට්ඨං,
gax:යො අධම්මෙන සාසති।
gax:රසඤ්චස්ස නජානාති,
gae:රට්ඨඤ්චාපි විනස්සති॥
gax:168:මහාරුක්ඛස්ස ඵලිනො,
gax:පක්කං ඡින්දති යො ඵලං।
gax:රසඤ්චස්ස විජානාති,
gae:බීජඤ්චස්ස නනස්සති॥
gax:169:මහාරුක්ඛුපමං <pb M=.75/> රට්ඨං,
gax:ධම්මෙන යො පසාසති।
gax:රසඤ්චස්ස විජානාති,
gae:රට්ඨඤ්චාපි නනස්සති॥
gax:170:ජනප්පදඤ්ච යොරාජා,
gax:අධම්මෙන පසාසති।
gax:සබ්බො සධිහි සොරාජා,
gae:විරුද්ධො හොති ඛත්තියො॥
gax:171:තථෙව <pb M=.76/> නිගමෙ හිංසං,
gax:යෙ යුත්තා කයවික්කයෙ।
gax:සුඞ්කදානබලීකාරෙ,
gae:ස කොසෙන විරුජ්ඣති॥
gax:172:මහාරවරඛෙත්තෙසු,
gax:සඞ්ග, මෙ කතනිස්සමෙ।
gax:උස්සිතෙ හිංසයං රාජා,
gae:සබලෙන විරුජ්ඣති॥
gax:173:තථෙව ඉසයො හිංසො,
gax:සංයමෙ බ්රහ්මචාරියො।
gax:අධම්මචාරි ඛත්තීයො,
gae:සො සග්ගෙන විරුජ්ඣති॥
gax:174:සයංකතා <pb M=.77/> නපරෙන,
gax:මහානජ්ජො ජුවකතා।
gax:ඉස්සරෙන තථා රඤ්ඤා,
gae:සරට්ඨෙ අධිපච්චතා॥
gax:175:පාපංවාපි හි පුඤ්ඤංවා,
gax:පධානො යං කරොතිචෙ।
gax:ලොකොපෙවං කරොත්යෙව,
gae:තං විජානෙය්ය පණ්ඩිතො॥
gax:176:කච්ඡපීනඤ්ච <pb M=.78/> මච්ඡීනං,
gax:කුක්කුටීනඤ්ච ධෙනූනං।
gax:පුත්තපොසා යථාහොති,
gae:තථා මච්චෙසු රාජූනං॥
gax:177:අනායකා විනස්සන්ති,
gax:නස්සන්ති බහුනායකා।
gax:ථීනායකා විනස්සන්ති,
gae:නස්සන්ති සුසුනායකා॥
gax:178:බහුවො <pb M=.79/> යත්ථ නෙතාරො,
gax:සබ්බෙ පණ්ඩිතමානිනො।
gax:සබ්බෙ මහත්තමිච්ඡන්ති,
gae:කතං නෙසං විනස්සති॥
gax:179:නොදයාය විනාසාය,
gax:බහුනායකතා භූසං।
gax:නොමිලන්ති විනස්සන්ති,
gae:පද්මා න්යක්කෙහිසත්තහි॥
gax:180:අසන්තුට්ඨො යතී නට්ඨො,
gax:සන්තුට්ඨොච මහීපති।
gax:සලජ්ජා ගණිකා නට්ඨා,
gae:නිලජ්ජාතු කුලඞ්ගනා॥
gax:181:න <pb M=.80/> ගණස්ස ග්ගතො ගච්ඡෙ,
gax:සිද්ධෙ කම්මෙ සමංඵලං।
gax:කම්මවිප්පත්ති චෙහොති,
gae:මුඛරො තත්ර හඤ්ඤතෙ॥
gax:182:පධිරො ච තපස්සීනි,
gax:සූරො රණවණො තථා।
gax:මජ්ජපො පතිථී රාජා,
gae:එතෙ නසද්දහාමහං॥
gax:183:ජානෙය්ය <pb M=.81/> පෙසනෙ භච්චං,
gax:බන්ධවාපි භයාගතෙ।
gax:ආපදාසු තථා මිත්තං,
gae:දාරඤ්ච විභවක්ඛයෙ॥
gax:184:රණා පච්චාගතං සූරං,
gax:ධනඤ්ච ඝරමාගතං।
gax:ජිණ්ණ මන්නං පසංසෙය්ය,
gae:දාරඤ්ච ගතයොබ්බනං॥
gax:185:සද්ධාපෙමෙසු සන්තෙසු,
gax:නගණෙ මාසකං සතං।
gax:සද්ධාවෙමෙස්ව සන්තෙසු,
gae:මාසකංපි සතං ගණෙ॥
gax:186:අදන්තදමනං <pb M=.82/> දානං,
gax:දානං සබ්බත්ථසාධකං।
gax:දානෙන පියවාචෙන,
gae:උන්නමන්ති නමන්තිච॥
gax:187:දානං සිනෙහභෙසජ්ජං,
gax:මච්ඡෙරං දුස්සනොසධං।
gax:දානං යසස්සභොසජ්ජං,
gae:මච්ඡෙරං කප්පනොසධං॥
gax:188:දුබ්භික්ඛෙ <pb M=.83/> අන්නදාතංච,
gax:සුභික්ඛෙච හිරඤ්ඤදං।
gax:භයෙචාභයතාදානං,
gae:සග්ගෙපි බහු මඤ්ඤතෙ॥
gax:189:සතංචක්ඛු සතංකණ්ණා,
gax:නායකස්ස සුතා සදා।
gax:තථාපි අන්ධපධීරො।
gae:එසා නායකධම්මතා॥
gax:190:ඛමා ජාගරියු ට්ඨානං,
gax:සංවිභාගො දයික්ඛණා।
gax:නායකස්ස ගුණාඑතෙ,
gae:ඉච්ඡිතබ්බා හිතත්ථිනා॥
gax:191:පරිභූතො <pb M=.84/> මුදූ හොති,
gax:අතිතික්ඛොච වෙරවා।
gax:එතඤ්චඋභයං ඤත්වා,
gae:අනුමජ්ඣං සමාචරෙ॥
gax:192:නෙකන්තමුදුනා සක්කා,
gax:එකන්තතිඛිණෙනවා।
gax:අත්තං මහන්තෙ ඨපෙතුං,
gae:තස්මා උභය මාචරෙ॥
gax:193:පිට්ඨිතො <pb M=.85/> ක්කං නිසෙවෙය්ය,
gax:කුච්ඡිනාතු හුතාසනං।
gax:සාමිකං සබ්බභාවෙන,
gae:පරලොකං අමායාය॥
gax:194:නසෙවෙ ඵරුසංසාමිං,
gax:තංපි සෙවෙන මච්ඡරිං।
gax:තතො පග්ගණ්හකංසෙවෙ,
gae:සෙවෙ නිග්ගණ්හකං තතො।
gax:195:න සා රාජා යො අජෙය්යං ජිනාති,
gax:න සො සඛායො සඛාරං ජිනාති।
gax:න සා භරියා පතිනො විරොධති,
gae:න තෙ වුත්තා යෙ නභරන්ති ජිණ්ණකං॥
gax:196:න <pb M=.86/> සා සභා යත්ථ නසන්ති සන්තො,
gax:න තෙ සන්තො යෙ නවදන්ති ධම්මං।
gax:රාගඤ්ච දොසඤ්ච පහාය මොහං,
gae:ධම්මං භණන්තාව භවන්ති සන්තො॥
gax:197:සුතස්ස රක්ඛා සතතාභියොගො।
gax:කුලස්ස වත්තං පුරිසස්ස විජ්ජා।
gax:රඤ්ඤො පමාදො පසමොධනස්ස,
gae:ථීනන්තු ජානාමි න ජාතු රක්ඛං॥
