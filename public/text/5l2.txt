cha:භික්ඛුනීවිභඞ්ගො
gax:1964:භික්ඛුනීනං <pb M=.186/> <pb V=.163/> හිතත්ථාය, විභඞ්ගං යං ජිනොබ්රවි।
gae:තස්මිං අපි සමාසෙන, කිඤ්චිමත්තං භණාමහං॥
tit:පාරාජිකකථා
gax:1965:ඡන්දසො මෙථුනං ධම්මං, පටිසෙවෙය්ය යා පන।
gae:හොති පාරාජිකා නාම, සමණී සා පවුච්චති॥
gax:1966:මනුස්සපුරිසාදීනං, නවන්නං යස්ස කස්සචි।
gae:සජීවස්සාප්යජීවස්ස, සන්ථතං වා අසන්ථතං॥
gax:1967:අත්තනො තිවිධෙ මග්ගෙ, යෙභුය්යක්ඛායිතාදිකං।
gae:අඞ්ගජාතං පවෙසෙන්තී, අල්ලොකාසෙ පරාජිතා॥
gax:1968:ඉතො පරමවත්වාව, සාධාරණවිනිච්ඡයං।
gae:අසාධාරණමෙවාහං, භණිස්සාමි සමාසතො॥
gax:1969:අධක්ඛකං සරීරකං, යදුබ්භජාණුමණ්ඩලං।
gae:සරීරකෙන චෙ තෙන, ඵුසෙය්ය භික්ඛුනී පන॥
gax:1970:අවස්සුතස්සාවස්සුතා, මනුස්සපුග්ගලස්ස යා।
gae:සරීරමස්ස තෙන වා, ඵුට්ඨා පාරාජිකා සියා॥
gax:1971:කප්පරස්ස පනුද්ධම්පි, ගහිතං උබ්භජාණුනා।
gae:යථාවුත්තප්පකාරෙන, කායෙනානෙන අත්තනො॥
gax:1972:පුරිසස්ස තථා කාය- පටිබද්ධං ඵුසන්තියා।
gae:තථා යථාපරිච්ඡින්න- කායබද්ධෙන අත්තනො॥
gax:1973:අවසෙසෙන වා තස්ස, කායං කායෙන අත්තනො।
gae:හොති ථුල්ලච්චයං තස්සා, පයොගෙ පුරිසස්ස ච॥
gax:1974:යක්ඛපෙතතිරච්ඡාන- පණ්ඩකානං <pb M=.187/> <pb V=.164/> අධක්ඛකං।
gae:උබ්භජාණුං තථෙවස්සා, උභතොවස්සවෙ සති॥
gax:1975:එකතොවස්සවෙ චාපි, ථුල්ලච්චයමුදීරිතං।
gae:අවසෙසෙ ච සබ්බත්ථ, හොති ආපත්ති දුක්කටං॥
gax:1976:උබ්භක්ඛකමධොජාණු-මණ්ඩලං පන යං ඉධ।
gae:කප්පරස්ස ච හෙට්ඨාපි, ගතං එත්ථෙව සඞ්ගහං॥
gax:1977:කෙලායති සචෙ භික්ඛු, සද්ධිං භික්ඛුනියා පන।
gae:උභින්නං කායසංසග්ග-රාගෙ සති හි භික්ඛුනො॥
gax:1978:හොති සඞ්ඝාදිසෙසොව, නාසො භික්ඛුනියා සියා।
gae:කායසංසග්ගරාගො ච, සචෙ භික්ඛුනියා සියා॥
gax:1979:භික්ඛුනො මෙථුනො රාගො, ගෙහපෙමම්පි වා භවෙ।
gae:තස්සා ථුල්ලච්චයං වුත්තං, භික්ඛුනො හොති දුක්කටං॥
gax:1980:උභින්නං මෙථුනෙ රාගෙ, ගෙහපෙමෙපි වා සති।
gae:අවිසෙසෙන නිද්දිට්ඨං, උභින්නං දුක්කටං පන॥
gax:1981:යස්ස යත්ථ මනොසුද්ධං, තස්ස තත්ථ න දොසතා।
gae:උභින්නම්පි අනාපත්ති, උභින්නං චිත්තසුද්ධියා॥
gax:1982:කායසංසග්ගරාගෙන, භින්දිත්වා පඨමං පන।
gae:පච්ඡා දූසෙති චෙ නෙව, හොති භික්ඛුනිදූසකො॥
gax:1983:අථ භික්ඛුනියා ඵුට්ඨො, සාදියන්තොව චෙතසා।
gae:නිච්චලො හොති චෙ භික්ඛු, න හොතාපත්ති භික්ඛුනො॥
gax:1984:භික්ඛුනී භික්ඛුනා ඵුට්ඨා, සචෙ හොතිපි නිච්චලා।
gae:අධිවාසෙති සම්ඵස්සං, තස්සා පාරාජිකං සියා॥
gax:1985:තථා ථුල්ලච්චයං ඛෙත්තෙ, දුක්කටඤ්ච විනිද්දිසෙ।
gae:වුත්තත්තා “කායසංසග්ගං, සාදියෙය්යා”ති සත්ථුනා॥
gax:1986:තස්සා ක්රියසමුට්ඨානං, එවං සති න දිස්සති।
gae:ඉදං තබ්බහුලෙනෙව, නයෙන පරිදීපිතං॥
gax:1987:අනාපත්ති <pb M=.188/> අසඤ්චිච්ච, අජානිත්වාමසන්තියා।
gae:සති ආමසනෙ තස්සා, ඵස්සං වාසාදියන්තියා॥
gax:1988:වෙදනට්ටාය <pb V=.165/> වා ඛිත්ත-චිත්තායුම්මත්තිකාය වා।
gae:සමුට්ඨානාදයො තුල්යා, පඨමන්තිමවත්ථුනා॥
cen:උබ්භජාණුමණ්ඩලකථා।
gax:1989:පාරාජිකත්තං ජානන්ති, සලිඞ්ගෙ තු ඨිතාය හි।
gae:“න කස්සචි පරස්සාහං, ආරොචෙස්සාමි දානි”ති॥
gax:1990:ධුරෙ නික්ඛිත්තමත්තස්මිං, සා ච පාරාජිකා සියා।
gae:අයං වජ්ජපටිච්ඡාදි- නාමිකා පන නාමතො॥
gax:1991:සෙසං සප්පාණවග්ගස්මිං, දුට්ඨුල්ලෙන සමං නයෙ।
gae:විසෙසො තත්ර පාචිත්ති, ඉධ පාරාජිකං සියා॥
cen:වජ්ජපටිච්ඡාදිකථා।
gax:1992:සඞ්ඝෙනුක්ඛිත්තකො භික්ඛු, ඨිතො උක්ඛෙපනෙ පන।
gae:යංදිට්ඨිකො ච සො තස්සා, දිට්ඨියා ගහණෙන තං॥
gax:1993:අනුවත්තෙය්ය යා භික්ඛුං, භික්ඛුනී සා විසුම්පි ච।
gae:සඞ්ඝමජ්ඣෙපි අඤ්ඤාහි, වුච්චමානා තථෙව ච॥
gax:1994:අචජන්තීව තං වත්ථුං, ගහෙත්වා යදි තිට්ඨති।
gae:තස්ස කම්මස්ස ඔසානෙ, උක්ඛිත්තස්සානුවත්තිකා॥
gax:1995:හොති පාරාජිකාපන්නා, හොතාසාකියධීතරා।
gae:පුන අප්පටිසන්ධෙයා, ද්විධා භින්නා සිලා විය॥
gax:1996:අධම්මෙ පන කම්මස්මිං, නිද්දිට්ඨං තිකදුක්කටං।
gae:සමුට්ඨානාදයො සබ්බෙ, වුත්තා සමනුභාසනෙ॥
cen:උක්ඛිත්තානුවත්තිකකථා।
gax:1997:අපාරාජිකඛෙත්තස්ස <pb M=.189/>, ගහණං යස්ස කස්සචි।
gae:අඞ්ගස්ස පන තං හත්ථ-ග්ගහණන්ති පවුච්චති॥
gax:1998:පාරුතස්ස නිවත්ථස්ස, ගහණං යස්ස කස්සචි।
gae:එතං සඞ්ඝාටියා කණ්ණ-ග්ගහණන්ති පවුච්චති॥
gax:1999:කායසංසග්ගසඞ්ඛාත-අසද්ධම්මස්ස <pb V=.166/> කාරණා।
gae:භික්ඛුනී හත්ථපාසස්මිං, තිට්ඨෙය්ය පුරිසස්ස වා॥
gax:2000:සල්ලපෙය්ය තථා තත්ථ, ඨත්වා තු පුරිසෙන වා।
gae:සඞ්කෙතං වාපි ගච්ඡෙය්ය, ඉච්ඡෙය්යා ගමනස්ස වා॥
gax:2001:තදත්ථාය පටිච්ඡන්න-ට්ඨානඤ්ච පවිසෙය්ය වා।
gae:උපසංහරෙය්ය කායං වා, හත්ථපාසෙ ඨිතා පන॥
gax:2002:අයමස්සමණී හොති, විනට්ඨා අට්ඨවත්ථුකා।
gae:අභබ්බා පුනරුළ්හාය, ඡින්නො තාලොව මත්ථකෙ॥
gax:2003:අනුලොමෙන වා වත්ථුං, පටිලොමෙන වා චුතා।
gae:අට්ඨමං පරිපූරෙන්තී, තථෙකන්තරිකාය වා॥
gax:2004:අථාදිතො පනෙකං වා, ද්වෙ වා තීණිපි සත්ත වා।
gae:සතක්ඛත්තුම්පි පූරෙන්තී, නෙව පාරාජිකා සියා॥
gax:2005:ආපත්තියො පනාපන්නා, දෙසෙත්වා තාහි මුච්චති।
gae:ධුරනික්ඛෙපනං කත්වා, දෙසිතා ගණනූපිකා॥
gax:2006:න හොතාපත්තියා අඞ්ගං, සඋස්සාහාය දෙසිතා।
gae:දෙසනාගණනං නෙති, දෙසිතාපි අදෙසිතා॥
gax:2007:අනාපත්ති අසඤ්චිච්ච, අජානිත්වා කරොන්තියා।
gae:සමුට්ඨානාදයො සබ්බෙ, අනන්තරසමා මතා॥
gax:2008:“අසද්ධම්මො”ති නාමෙත්ථ, කායසංසග්ගනාමකො।
gae:අයමුද්දිසිතො අත්ථො, සබ්බඅට්ඨකථාසුපි॥
gax:2009:විඤ්ඤූ <pb M=.190/> පටිබලො කාය-සංසග්ගං පටිපජ්ජිතුං।
gae:කායසංසග්ගභාවෙ තු, සාධකං වචනං ඉදං॥
cen:අට්ඨවත්ථුකකථා।
gax:2010:අවස්සුතා පටිච්ඡාදී, උක්ඛිත්තා අට්ඨවත්ථුකා।
gae:අසාධාරණපඤ්ඤත්තා, චතස්සොව මහෙසිනා॥
cen:පාරාජිකකථා නිට්ඨිතා।
tit:සඞ්ඝාදිසෙසකථා
gax:2011:යා <pb V=.167/> පන භික්ඛුනී උස්සයවාදා।
gax:අට්ටකරී මුඛරී විහරෙය්ය।
gax:යෙන කෙනචි නරෙනිධ සද්ධිං।
gae:සා ගරුකං කිර දොසමුපෙති॥
gax:2012:සක්ඛිං වාපි සහායං වා, පරියෙසති දුක්කටං।
gae:පදෙ පදෙ තථා අට්ටං, කාතුං ගච්ඡන්තියාපි ච॥
gax:2013:ආරොචෙති සචෙ පුබ්බං, භික්ඛුනී අත්තනො කථං।
gae:දිස්වා වොහාරිකං තස්සා, හොති ආපත්ති දුක්කටං॥
gax:2014:ආරොචෙති සචෙ පච්ඡා, ඉතරො අත්තනො කථං।
gae:හොති භික්ඛුනියා තස්සා, ථුල්ලච්චයමනන්තරං॥
gax:2015:ආරොචෙතිතරො පුබ්බං, සචෙ සො අත්තනො කථං।
gae:පච්ඡා භික්ඛුනී චෙ පුබ්බ-සදිසොව විනිච්ඡයො॥
gax:2016:“ආරොචෙහී”ති වුත්තා චෙ, “කථං තව මමාපි ච”।
gae:ආරොචෙතු යථාකාමං, පඨමෙ දුක්කටං සියා॥
gax:2017:දුතියාරොචනෙ <pb M=.191/> තස්සා, ථුල්ලච්චයමුදීරිතං।
gae:උපාසකෙන වුත්තෙපි, අයමෙව විනිච්ඡයො॥
gax:2018:ආරොචිතකථං සුත්වා, උභින්නම්පි යථා තථා।
gae:විනිච්ඡයෙ කතෙ තෙහි, අට්ටෙ පන ච නිට්ඨිතෙ॥
gax:2019:අට්ටස්ස පරියොසානෙ, ජයෙ භික්ඛුනියා පන।
gae:පරාජයෙපි වා තස්සා, හොති සඞ්ඝාදිසෙසතා॥
gax:2020:දූතං වාපි පහිණිත්වා, ආගන්ත්වාන සයම්පි වා।
gae:පච්චත්ථිකමනුස්සෙහි, ආකඩ්ඪීයති යා පන॥
gax:2021:ආරාමෙ පන අඤ්ඤෙහි, අනාචාරං කතං සචෙ।
gae:අනොදිස්ස පරං කිඤ්චි, රක්ඛං යාචති තත්ථ යා॥
gax:2022:යාය <pb V=.168/> කිඤ්චි අවුත්තාව, ධම්මට්ඨා සයමෙව තු।
gae:සුත්වා තං අඤ්ඤතො අට්ටං, නිට්ඨාපෙන්ති සචෙ පන॥
gax:2023:තස්සා, උම්මත්තිකාදීන-මනාපත්ති පකාසිතා।
gae:කථිනෙන සමුට්ඨානං, තුල්යං සකිරියං ඉදං॥
cen:අට්ටකාරිකථා।
gax:2024:ජානන්තී භික්ඛුනී චොරිං, වජ්ඣං විදිතමෙව යා।
gae:සඞ්ඝං අනපලොකෙත්වා, රාජානං ගණමෙව වා॥
gax:2025:වුට්ඨාපෙය්ය විනා කප්පං, චොරිවුට්ඨාපනං පන।
gae:සඞ්ඝාදිසෙසමාපත්ති-මාපන්නා නාම හොති සා॥
gax:2026:පඤ්චමාසග්ඝනං යාය, හරිතං පරසන්තකං।
gae:අතිරෙකග්ඝනං වාපි, අයං “චොරී”ති වුච්චති॥
gax:2027:භික්ඛුනීසු පනඤ්ඤාසු, තිත්ථියෙසුපි වා තථා।
gae:යා පබ්බජිතපුබ්බා සා, අයං “කප්පා”ති වුච්චති॥
gax:2028:වුට්ඨාපෙති <pb M=.192/> ච යා චොරිං, ඨපෙත්වා කප්පමෙවිදං।
gae:සචෙ ආචරිනිං පත්තං, චීවරං පරියෙසති॥
gax:2029:සම්මන්නති ච සීමං වා, තස්සා ආපත්ති දුක්කටං।
gae:ඤත්තියා දුක්කටං ද්වීහි, කම්මවාචාහි ච ද්වයං॥
gax:2030:ථුල්ලච්චයස්ස, කම්මන්තෙ, ගරුකං නිද්දිසෙ බුධො।
gae:ගණො ආචරිනී චෙව, න ච මුච්චති දුක්කටං॥
gax:2031:අනාපත්ති අජානන්තී, වුට්ඨාපෙති, තථෙව ච।
gae:කප්පං වා අපලොකෙත්වා, තස්සා උම්මත්තිකාය වා॥
gax:2032:චොරිවුට්ඨාපනං නාම, ජායතෙ වාචචිත්තතො।
gae:කායවාචාදිතො චෙව, සචිත්තඤ්ච ක්රියාක්රියං॥
cen:චොරිවුට්ඨාපනකථා।
gax:2033:ගාමන්තරං නදීපාරං, ගච්ඡෙය්යෙකාව යා සචෙ।
gae:ඔහීයෙය්ය ගණම්හා වා, රත්තිං විප්පවසෙය්ය වා॥
gax:2034:පඨමාපත්තිකං <pb V=.169/> ධම්මං, සාපන්නා ගරුකං සියා।
gae:සකගාමා අනාපත්ති, ඤාතබ්බා නික්ඛමන්තියා॥
gax:2035:නික්ඛමිත්වා තතො අඤ්ඤං, ගාමං ගච්ඡන්තියා පන।
gae:දුක්කටං පදවාරෙන, වෙදිතබ්බං විභාවිනා॥
gax:2036:එකෙන පදවාරෙන, ගාමස්ස ඉතරස්ස ච।
gae:පරික්ඛෙපෙ අතික්කන්තෙ, උපචාරොක්කමෙපි වා॥
gax:2037:ථුල්ලච්චයං අතික්කන්තෙ, ඔක්කන්තෙ දුතියෙන තු।
gae:පාදෙන ගරුකාපත්ති, හොති භික්ඛුනියා පන॥
gax:2038:නික්ඛමිත්වා සචෙ පච්ඡා, සකං ගාමං විසන්තියා।
gae:අයමෙව නයො ඤෙය්යො, වතිච්ඡිද්දෙන වා තථා॥
gax:2039:පාකාරෙන <pb M=.193/> විහාරස්ස, භූමිං තු පවිසන්තියා।
gae:කප්පියන්ති පවිට්ඨත්තා, න දොසො කොචි විජ්ජති॥
gax:2040:භික්ඛුනීනං විහාරස්ස, භූමි තාසං තු කප්පියා।
gae:හොති භික්ඛුවිහාරස්ස, භූමි තාසමකප්පියා॥
gax:2041:හත්ථිඅස්සරථාදීහි, ඉද්ධියා වා විසන්තියා।
gae:අනාපත්ති සියාපත්ති, පදසා ගමනෙ පන॥
gax:2042:යං කිඤ්චි සකගාමං වා, පරගාමම්පි වා තථා।
gae:බහිගාමෙ පන ඨත්වා, ආපත්ති පවිසන්තියා॥
gax:2043:ලක්ඛණෙනුපපන්නාය, නදියා දුතියං විනා।
gae:පාරං ගච්ඡති යා තීරං, තස්සා සමණියා පන॥
gax:2044:පඨමං උද්ධරිත්වාන, පාදං තීරෙ ඨපෙන්තියා।
gae:හොති ථුල්ලච්චයාපත්ති, දුතියාතික්කමෙ ගරු॥
gax:2045:අන්තරනදියංයෙව, සද්ධිං දුතියිකාය හි।
gae:භණ්ඩිත්වා ඔරිමං තීරං, තථා පච්චුත්තරන්තියා॥
gax:2046:ඉද්ධියා සෙතුනා නාවා-යානරජ්ජූහි වා පන।
gae:එවම්පි ච පරං තීරං, අනාපත්තුත්තරන්තියා॥
gax:2047:න්හායිතුං පිවිතුං වාපි, ඔතිණ්ණාථ නදිං පුන।
gae:පදසාවොරිමං තීරං, පච්චුත්තරති වට්ටති॥
gax:2048:පදසා <pb V=.170/> ඔතරිත්වාන, නදිං උත්තරණෙ පන।
gae:ආරොහිත්වා තථා සෙතුං, අනාපත්තුත්තරන්තියා॥
gax:2049:සෙතුනා උපගන්ත්වා වා, යානාකාසෙහි වා සචෙ।
gae:යාති උත්තරණෙ කාලෙ, පදසා ගරුකං ඵුසෙ॥
gax:2050:නදියා පාරිමං තීරං, ඉතො ඔරිමතීරතො।
gae:උල්ලඞ්ඝිත්වාන වෙගෙන, අනාපත්තුත්තරන්තියා॥
gax:2051:පිට්ඨියං වා නිසීදිත්වා, ඛන්ධෙ වා උත්තරන්තියා।
gae:හත්ථසඞ්ඝාතනෙ වාපි, දුස්සයානෙපි වට්ටති॥
gax:2052:“පුරෙරුණොදයායෙව <pb M=.194/>, පාසං දුතියිකාය හි।
gae:ගමිස්සාමී”ති ආභොගං, විනා භික්ඛුනියා පන॥
gax:2053:එකගබ්භෙපි වා හත්ථ-පාසං දුතියිකාය හි।
gae:අතික්කම්ම සියාපත්ති, අරුණං උට්ඨපෙන්තියා॥
gax:2054:“ගමිස්සාමී”ති ආභොගං, කත්වා ගච්ඡන්තියා පන।
gae:න දොසො දුතියා පාසං, උට්ඨෙති අරුණං සචෙ॥
gax:2055:ඉන්දඛීලමතික්කම්ම, අරඤ්ඤං එත්ථ දීපිතං।
gae:ගාමතො බහි නික්ඛම්ම, තස්සා දුතියිකාය තු॥
gax:2056:දස්සනස්සුපචාරං තු, ජානිත්වා විජහන්තියා।
gae:හොති ථුල්ලච්චයාපත්ති, ජහිතෙ ගරුකං සියා॥
gax:2057:සාණිපාකාරපාකාර-තරුඅන්තරිතෙ පන।
gae:සවනස්සුපචාරෙපි, සති ආපත්ති හොති හි॥
gax:2058:අජ්ඣොකාසෙ තු දූරෙපි, දස්සනස්සුපචාරතා।
gae:හොති, එත්ථ කථං ධම්ම-සවනාරොචනෙ විය॥
gax:2059:මග්ගමූළ්හස්ස සද්දෙන, විය කූජන්තියා පන।
gae:“අය්යෙ”ති තස්සා සද්දස්ස, සවනාතික්කමෙපි ච॥
gax:2060:හොති, භික්ඛුනියාපත්ති, ගරුකා එවරූපකෙ।
gae:එත්ථ භික්ඛුනී එකාපි, ගණායෙවාති වුච්චති॥
gax:2061:ඔහීයිත්වාථ ගච්ඡන්තී, “පාපුණිස්සාමි දානිහං”।
gae:ඉච්චෙවං තු සඋස්සාහා, අනුබන්ධති වට්ටති॥
gax:2062:ද්වින්නං <pb V=.171/> මග්ගං ගච්ඡන්තීනං, එකා ගන්තුං නො සක්කොති।
gae:උස්සාහස්සච්ඡෙදං කත්වා, ඔහීනා චෙ තස්සාපත්ති॥
gax:2063:ඉතරාපි සචෙ යාති, “ඔහීයතු අය”න්ති ච।
gae:හොති තස්සාපි ආපත්ති, සඋස්සාහා න හොති චෙ॥
gax:2064:ගච්ඡන්තීසු තථා ද්වීසු, පුරිමා යාති එකකං।
gae:අඤ්ඤං පන සචෙ මග්ගං, පච්ඡිමාපි ච ගණ්හති॥
gax:2065:එකිස්සා <pb M=.195/> පන පක්කන්ත-ට්ඨානෙ තිට්ඨති චෙතරා।
gae:තස්මා තත්ථ උභින්නම්පි, අනාපත්ති පකාසිතා॥
gax:2066:අරුණුග්ගමනා පුබ්බෙ, නික්ඛමිත්වා සගාමතො।
gae:අරුණුග්ගමනෙ කාලෙ, ගාමන්තරගතාය හි॥
gax:2067:අතික්කමන්තියා පාරං, නදියා දුතියිකං විනා।
gae:ආපත්තියො චතස්සොපි, හොන්ති එකක්ඛණෙ පන॥
gax:2068:පක්කන්තා වාපි විබ්භන්තා, යාතා පෙතානං ලොකං වා।
gae:පක්ඛසඞ්කන්තා වා නට්ඨා, සද්ධිං යාතා සා චෙ හොති॥
gax:2069:ගාමන්තරොක්කමාදීනි, චත්තාරිපි කරොන්තියා।
gae:අනාපත්තීති ඤාතබ්බං, එවං උම්මත්තිකායපි॥
gax:2070:රත්තියං විප්පවාසං තු, හත්ථපාසොව රක්ඛති।
gae:අගාමකෙ අරඤ්ඤෙ තු, ගණා ඔහීයනං මතං॥
gax:2071:සකගාමෙ යථාකාමං, දිවා ච විචරන්තියා।
gae:චත්තාරොපි ච සඞ්ඝාදි-සෙසා තස්සා න විජ්ජරෙ॥
gax:2072:සමුට්ඨානාදයො තුල්යා, පඨමන්තිමවත්ථුනා।
gae:සචිත්තං කායකම්මඤ්ච, තිචිත්තඤ්ච තිවෙදනං॥
cen:ගාමන්තරගමනකථා।
gax:2073:සීමාසම්මුතියා චෙව, ගණස්ස පරියෙසනෙ।
gae:ඤත්තියා දුක්කටං, ද්වීහි, හොන්ති ථුල්ලච්චයා දුවෙ॥
gax:2074:කම්මස්ස පරියොසානෙ, හොති සඞ්ඝාදිසෙසතා।
gae:තිකසඞ්ඝාදිසෙසං තු, අධම්මෙ තිකදුක්කටං॥
gax:2075:පුච්ඡිත්වා <pb V=.172/> කාරකං සඞ්ඝං, ඡන්දං දත්වා ගණස්ස වා।
gae:වත්තෙ වා පන වත්තන්තිං, අසන්තෙ කාරකෙපි වා॥
gax:2076:භික්ඛුනිං <pb M=.196/> පන උක්ඛිත්තං, යා ඔසාරෙති භික්ඛුනී।
gae:තස්සා උම්මත්තිකාදීන-මනාපත්ති පකාසිතා॥
gax:2077:සඞ්ඝභෙදසමා වුත්තා, සමුට්ඨානාදයො නයා।
gae:ක්රියාක්රියමිදං වුත්තං, අයමෙව විසෙසතා॥
cen:චතුත්ථං।
gax:2078:සයං අවස්සුතා තථා, අවස්සුතස්ස හත්ථතො।
gae:මනුස්සපුග්ගලස්ස චෙ, යදෙව කිඤ්චි ගණ්හති॥
gax:2079:ආමිසං, ගහණෙ තස්සා।
gax:ථුල්ලච්චයමුදීරිතං।
gax:අජ්ඣොහාරෙසු සඞ්ඝාදි-।
gae:සෙසා හොන්ති පයොගතො॥
gax:2080:එකතොවස්සුතෙ කිඤ්චි, පටිග්ගණ්හති, දුක්කටං।
gae:අජ්ඣොහාරප්පයොගෙසු, ථුල්ලච්චයචයො සියා॥
gax:2081:යක්ඛපෙතතිරච්ඡාන-පණ්ඩකානඤ්ච හත්ථතො।
gae:මනුස්සවිග්ගහානම්පි, උභතොවස්සුතෙ තථා॥
gax:2082:එකතොවස්සුතෙ එත්ථ, උදකෙ දන්තකට්ඨකෙ।
gae:ගහණෙ පරිභොගෙ ච, සබ්බත්ථාපි ච දුක්කටං॥
gax:2083:උභයාවස්සුතාභාවෙ, න දොසො යදි ගණ්හති।
gae:“අවස්සුතො න චාය”න්ති, ඤත්වා ගණ්හති යා පන॥
gax:2084:තස්සා උම්මත්තිකාදීන-මනාපත්ති පකාසිතා।
gae:සමුට්ඨානාදයො තුල්යා, පඨමන්තිමවත්ථුනා॥
cen:පඤ්චමං।
gax:2085:උය්යොජනෙ පනෙකිස්සා, ඉතරිස්සා පටිග්ගහෙ।
gae:දුක්කටානි ච භොගෙසු, ථුල්ලච්චයගණො සියා॥
gax:2086:භොජනස්සාවසානස්මිං <pb M=.197/> <pb V=.173/>, හොති සඞ්ඝාදිසෙසතා।
gae:යක්ඛාදීනං චතුන්නම්පි, තථෙව පුරිසස්ස ච॥
gax:2087:දන්තකට්ඨුදකානඤ්ච, ගහණුය්යොජනෙ පන।
gae:තෙසඤ්ච පරිභොගෙපි, දුක්කටං පරිකිත්තිතං॥
gax:2088:යක්ඛාදීනං තු සෙසස්ස, ගහණුය්යොජනෙ පන।
gae:භොගෙ ච දුක්කටං, භුත්තෙ, ථුල්ලච්චයමුදීරිතං॥
gax:2089:“නාවස්සුතො”ති ඤත්වා වා, කුපිතා වා න ගණ්හති।
gae:කුලානුද්දයතා වාපි, උය්යොජෙති ච යා පන॥
gax:2090:තස්සා උම්මත්තිකාදීන-මනාපත්ති පකාසිතා।
gae:අදින්නාදානතුල්යාව, සමුට්ඨානාදයො නයා॥
cen:ඡට්ඨං।
gax:2091:සත්තමං අට්ඨමං සඞ්ඝ-භෙදෙන සදිසං මතං।
gae:සමුට්ඨානාදිනා සද්ධිං, නත්ථි කාචි විසෙසතා॥
cen:සත්තමට්ඨමානි।
gax:2092:නවමෙ දසමෙ වාපි, වත්තබ්බං නත්ථි කිඤ්චිපි।
gae:අනන්තරසමායෙව, සමුට්ඨානාදයො නයා॥
cen:නවමදසමානි।
gax:2093:දුට්ඨදොසද්වයෙනාපි, සඤ්චරිත්තෙන තෙන ඡ।
gae:යාවතතියකා අට්ඨ, චත්තාරි ච ඉතො තතො॥
cen:සඞ්ඝාදිසෙසකථා।
tit:නිස්සග්ගියකථා
gax:2094:අධිට්ඨානූපගං <pb M=.198/> <pb V=.174/> පත්තං, අනධිට්ඨාය භික්ඛුනී।
gae:විකප්පනමකත්වා වා, එකාහම්පි ඨපෙය්ය චෙ॥
gax:2095:අරුණුග්ගමනෙනෙව, සද්ධිං භික්ඛුනියා සියා।
gae:තස්සා නිස්සග්ගියාපත්ති, පත්තසන්නිධිකාරණා॥
gax:2096:සෙසො පන කථාමග්ගො, පත්තසික්ඛාපදෙ ඉධ।
gae:සබ්බො වුත්තනයෙනෙව, වෙදිතබ්බො විනිච්ඡයො॥
gax:2097:දසාහාතික්කමෙ තත්ථ, එකාහාතික්කමෙ ඉධ।
gae:තස්සිමස්ස උභින්නම්පි, අයමෙව විසෙසතා॥
cen:පඨමං।
gax:2098:අකාලෙ චීවරං දින්නං, දින්නං කාලෙපි කෙනචි।
gae:ආදිස්ස පන “සම්පත්තා, භාජෙන්තූ”ති නියාමිතං॥
gax:2099:අකාලචීවරං “කාල-චීවර”න්ති සචෙ පන।
gae:භාජාපෙය්ය ච යා තස්සා, පයොගෙ දුක්කටං සියා॥
gax:2100:අත්තනා පටිලද්ධං යං, තං තු නිස්සග්ගියං භවෙ।
gae:ලභිත්වා පන නිස්සට්ඨං, යථාදානෙ නියොජයෙ॥
gax:2101:කත්වා විනයකම්මං තු, පටිලද්ධම්පි තං පුන।
gae:තස්ස චායමධිප්පායො, සෙවිතුං න ච වට්ටති॥
gax:2102:අකාලවත්ථසඤ්ඤාය, දුක්කටං කාලචීවරෙ।
gae:උභයත්ථපි නිද්දිට්ඨං, තථා වෙමතිකායපි॥
gax:2103:කාලචීවරසඤ්ඤාය, චීවරෙ උභයත්ථපි।
gae:න දොසුම්මත්තිකාදීනං, තිසමුට්ඨානතා මතා॥
cen:දුතියං।
gax:2104:චීවරෙසුපි <pb M=.199/> බන්ධිත්වා, ඨපිතෙසු බහූස්වපි।
gae:එකායෙව සියාපත්ති, අච්ඡින්දති සචෙ සයං॥
gax:2105:තථාච්ඡින්දාපනෙ <pb V=.175/> එකා, එකායාණත්තියා භවෙ।
gae:ඉතරෙසු ච වත්ථූනං, පයොගස්ස වසා සියා॥
gax:2106:තිකපාචිත්ති අඤ්ඤස්මිං, පරික්ඛාරෙ තු දුක්කටං।
gae:තිකදුක්කටමුද්දිට්ඨං, ඉතරිස්සා තු චීවරෙ॥
gax:2107:තාය වා දීයමානං තු, තස්සා විස්සාසමෙව වා।
gae:ගණ්හන්තියා අනාපත්ති, තිසමුට්ඨානතා මතා॥
cen:තතියං।
gax:2108:විඤ්ඤාපෙත්වා සචෙ අඤ්ඤං, තදඤ්ඤං විඤ්ඤාපෙන්තියා।
gae:විඤ්ඤත්තිදුක්කටං තස්සා, ලාභා නිස්සග්ගියං සියා॥
gax:2109:තිකපාචිත්තියං වුත්තං, අනඤ්ඤෙ ද්විකදුක්කටං।
gae:අනඤ්ඤෙනඤ්ඤසඤ්ඤාය, අප්පහොන්තෙපි වා පුන॥
gax:2110:තස්මිං තඤ්ඤෙව වා අඤ්ඤං, අඤ්ඤෙනත්ථෙපි වා සති।
gae:ආනිසංසඤ්ච දස්සෙත්වා, තදඤ්ඤං විඤ්ඤාපෙන්තියා॥
gax:2111:අනාපත්තීති ඤාතබ්බං, තථා උම්මත්තිකායපි।
gae:සඤ්චරිත්තසමා වුත්තා, සමුට්ඨානාදයො නයා॥
cen:චතුත්ථං।
gax:2112:අඤ්ඤං චෙතාපෙත්වා පුබ්බං, පච්ඡා අඤ්ඤං චෙතාපෙය්ය।
gae:එවං සඤ්ඤායඤ්ඤං ධඤ්ඤං, මය්හං ආනෙත්වා දෙතීති॥
gax:2113:චෙතාපනපයොගෙන, මූලට්ඨාය හි දුක්කටං।
gae:ලාභෙ නිස්සග්ගියං හොති, තෙන චඤ්ඤෙන වාභතං॥
gax:2114:සෙසං <pb M=.200/> අනන්තරෙනෙව, සදිසන්ති විනිද්දිසෙ।
gae:සමුට්ඨානාදිනා සද්ධිං, අපුබ්බං නත්ථි කිඤ්චිපි॥
cen:පඤ්චමං।
gax:2115:අඤ්ඤදත්ථාය දින්නෙන, පරික්ඛාරෙන යා පන।
gae:චෙතාපෙය්ය සචෙ අඤ්ඤං, සඞ්ඝිකෙනිධ භික්ඛුනී॥
gax:2116:පයොගෙ <pb V=.176/> දුක්කටං, ලාභෙ, තස්සා නිස්සග්ගියං සියා।
gae:අනඤ්ඤදත්ථිකෙ එත්ථ, නිද්දිට්ඨං ද්විකදුක්කටං॥
gax:2117:සෙසකං අඤ්ඤදත්ථාය, අනාපත්තුපනෙන්තියා।
gae:පුච්ඡිත්වා සාමිකෙ වාප්යා-පදාසුම්මත්තිකාය වා॥
gax:2118:සඤ්චරිත්තසමා වුත්තා, සමුට්ඨානාදයො නයා।
gae:සත්තමං ඡට්ඨසදිසං, සයං යාචිතකං විනා॥
cen:ඡට්ඨසත්තමානි।
gax:2119:අට්ඨමෙ නවමෙ වාපි, වත්තබ්බං නත්ථි කිඤ්චිපි।
gae:“මහාජනිකසඤ්ඤාචි-කෙනා”ති පදතාධිකා॥
gax:2120:දසමෙපි කථා සබ්බා, අනන්තරසමා මතා।
gae:සමුට්ඨානාදිනා සද්ධිං, විසෙසො නත්ථි කොචිපි॥
cen:අට්ඨමනවමදසමානි।
cen:පඨමො වග්ගො।
gax:2121:අතිරෙකචතුක්කංසං, ගරුපාවුරණං පන।
gae:චෙතාපෙය්ය සචෙ තස්සා, චතුසච්චප්පකාසිනා॥
gax:2122:පයොගෙ <pb M=.201/> දුක්කටං වුත්තං, ලාභෙ නිස්සග්ගියං මතං।
gae:කහාපණචතුක්කං තු, කංසො නාම පවුච්චති॥
gax:2123:ඌනකෙ තු චතුක්කංසෙ, උද්දිට්ඨං ද්විකදුක්කටං।
gae:අනාපත්ති චතුක්කංස-පරමං ගරුකං පන॥
gax:2124:චෙතාපෙති තදූනං වා, ඤාතකානඤ්ච සන්තකෙ।
gae:අඤ්ඤස්සත්ථාය වා අත්ත-ධනෙනුම්මත්තිකාය වා॥
gax:2125:චෙතාපෙන්තං මහග්ඝං යා, චෙතාපෙතප්පමෙව වා।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:එකාදසමං।
gax:2126:ලහුපාවුරණං <pb V=.177/> අඩ්ඪ- තෙය්යකංසග්ඝනං පන।
gae:තතො චෙ උත්තරිං යං තු, චෙතාපෙති හි භික්ඛුනී॥
gax:2127:තස්සා නිස්සග්ගියාපත්ති, පාචිත්ති පරියාපුතා।
gae:අනන්තරසමං සෙසං, නත්ථි කාචි විසෙසතා॥
cen:ද්වාදසමං।
gax:2128:සාධාරණානි සෙසානි, තානි අට්ඨාරසාපි ච।
gae:ඉමානි ද්වාදසෙවාපි, සමතිංසෙව හොන්ති හි॥
cen:නිස්සග්ගියකථා।
tit:පාචිත්තියකථා
gax:2129:ලසුණං භණ්ඩිකං වුත්තං, න එකද්විතිමිඤ්ජකං।
gae:ආමකං මාගධංයෙව, “ඛාදිස්සාමී”ති ගණ්හති॥
gax:2130:ගහණෙ දුක්කටං තස්සා, පාචිත්ති යදි ඛාදති।
gae:අජ්ඣොහාරවසෙනෙව, පාචිත්තිං පරිදීපයෙ॥
gax:2131:ද්වෙ <pb M=.202/> තයො භණ්ඩිකෙ සද්ධිං, සඞ්ඛාදිත්වා සචෙ පන।
gae:අජ්ඣොහරති යා තස්සා, එකං පාචිත්තියං සියා॥
gax:2132:භින්දිත්වා තත්ථ එකෙකං, මිඤ්ජං ඛාදන්තියා පන।
gae:මිඤ්ජානං ගණනායස්සා, පාචිත්තිගණනා සියා॥
gax:2133:පලණ්ඩුකො භඤ්ජනකො, හරිතො චාපලොපි ච।
gae:ලසුණා පන චත්තාරො, වට්ටන්තෙව සභාවතො॥
gax:2134:<b>පලණ්ඩුකො</b> පණ්ඩුවණ්ණො, <b>භඤ්ජනො</b> ලොහිතොපි ච।
gae:<b>හරිතො</b> හරිතවණ්ණො, <b>චාපලො</b> සෙතකොපි ච॥
gax:2135:එකා මිඤ්ජා පලණ්ඩුස්ස, භඤ්ජනස්ස දුවෙ සියුං।
gae:තිස්සො හරිතකස්සාපි, චාපලො හොත්යමිඤ්ජකො॥
gax:2136:සූපමංසාදිසංපාකෙ <pb V=.178/>, සාළවුත්තරිභඞ්ගකෙ।
gae:න දොසුම්මත්තිකාදීනං, සමුට්ඨානෙළකූපමං॥
cen:පඨමං।
gax:2137:සම්බාධෙ උපකච්ඡෙසු, මුත්තස්ස කරණෙපි වා।
gae:එකලොමම්පි පාචිත්ති, සංහරාපෙන්තියා සියා॥
gax:2138:බහුකෙපි තථා ලොමෙ, සංහරාපෙන්තියා පන।
gae:පයොගගණනායස්සා, න ලොමගණනාය හි॥
gax:2139:න දොසො සති ආබාධෙ, ලොමකෙ සංහරන්තියා।
gae:සමුට්ඨානාදයො මග්ග- සංවිධානසමා මතා॥
cen:දුතියං।
gax:2140:හොති අන්තමසො මුත්ත-කරණස්ස තලඝාතනෙ।
gae:කෙසරෙනාපි රාගෙන, පාචිත්ති පදුමස්ස වා॥
gax:2141:ගණ්ඩං <pb M=.203/> තත්ථ වණං වාපි, න දොසො පහරන්තියා।
gae:සමුට්ඨානාදයො තුල්යා, පඨමන්තිමවත්ථුනා॥
cen:තතියං।
gax:2142:යා පනුප්පලපත්තම්පි, බ්යඤ්ජනෙ භික්ඛුනත්තනො।
gae:කාමරාගපරෙතා තු, පවෙසෙති න වට්ටති॥
gax:2143:ඉදං වත්ථුවසෙනෙව, වුත්තං තු ජතුමට්ඨකං।
gae:දණ්ඩමෙලාළුකං වාපි, මුත්තස්ස කරණෙ පන॥
gax:2144:සම්ඵස්සං සාදියන්තියා, පවෙසෙති සචෙ පන।
gae:පවෙසාපෙති වා තස්මිං, තස්සා පාචිත්තියං සියා॥
gax:2145:ආබාධපච්චයා දොසො, නත්ථි උම්මත්තිකාය වා।
gae:තලඝාතකතුල්යාව, සමුට්ඨානාදයො මතා॥
cen:චතුත්ථං।
gax:2146:අඞ්ගුලීනං <pb V=.179/> පන ද්වින්නං, අග්ගපබ්බද්වයාධිකං।
gae:පාචිත්තියං පවෙසෙත්වා, දකසුද්ධිං කරොන්තියා॥
gax:2147:එකිස්සාඞ්ගුලියා තීණි, පබ්බානි පන දීඝතො।
gae:පාචිත්තියං භවෙ සුද්ධිං, පවෙසෙත්වාදියන්තියා॥
gax:2148:චතුන්නං වාපි තිස්සන්නං, එකපබ්බම්පි යා පන।
gae:විත්ථාරතො පවෙසෙති, තස්සා පාචිත්තියං සියා॥
gax:2149:ඉති සබ්බප්පකාරෙන, <b>මහාපච්චරියා</b> පන।
gae:අභිබ්යත්තතරං කත්වා, අයමත්ථො විභාවිතො॥
gax:2150:දොසො ද්වඞ්ගුලපබ්බෙ වා, නත්ථි ආබාධකාරණා।
gae:අධිකම්පි පවෙසෙත්වා, දකසුද්ධිං කරොන්තියා॥
gax:2151:තථා <pb M=.204/> උම්මත්තිකාදීන-මනාපත්ති පකාසිතා।
gae:සමුට්ඨානාදයො සබ්බෙ, තලඝාතසමා මතා॥
cen:පඤ්චමං।
gax:2152:භුඤ්ජතො පන භික්ඛුස්ස, පානීයං වා විධූපනං।
gae:ගහෙත්වා උපතිට්ඨෙය්ය, තස්සා පාචිත්තියං සියා॥
gax:2153:ගහිතා උදකෙනෙව, ඛීරතක්කාදයො රසා।
gae:“බීජනී”ති ච යා කාචි, වත්ථකොණාදි වුච්චති॥
gax:2154:හත්ථපාසෙ ඉධට්ඨාන-පච්චයාපත්ති දීපිතා।
gae:පහාරපච්චයා වුත්තං, ඛන්ධකෙ දුක්කටං විසුං॥
gax:2155:හත්ථපාසං ජහිත්වා වා, උපතිට්ඨන්තියා පන।
gae:ඛාදතො ඛාදනං වාපි, හොති ආපත්ති දුක්කටං॥
gax:2156:න දොසො දෙති දාපෙති, තථා උම්මත්තිකාය වා।
gae:ඉදං එළකලොමෙන, සමුට්ඨානං සමං මතං॥
cen:ඡට්ඨං।
gax:2157:විඤ්ඤත්වා ආමකං ධඤ්ඤං, භජ්ජිත්වා යදි භික්ඛුනී।
gae:කොට්ටෙත්වා ච පචිත්වා ච, පාචිත්ති පරිභුඤ්ජති॥
gax:2158:න <pb V=.180/> කෙවලං තු ධඤ්ඤානං, ගහණෙයෙව දුක්කටං।
gae:හරණෙපි ච ධඤ්ඤානං, තථා සුක්ඛාපනෙ පන॥
gax:2159:භජ්ජනත්ථාය ධඤ්ඤානං, කපල්ලුද්ධනසජ්ජනෙ।
gae:අග්ගිස්ස කරණෙ දබ්බි-සජ්ජනෙ ච, කපල්ලකෙ॥
gax:2160:ධඤ්ඤපක්ඛිපනෙ තත්ථ, දබ්බියා ඝට්ටකොට්ටනෙ।
gae:පප්ඵොටනාදිකෙ සබ්බ-පයොගෙ දුක්කටං භවෙ॥
gax:2161:භොජනඤ්චෙව <pb M=.205/> විඤ්ඤත්ති, පමාණං ඉදමෙත්ථ හි।
gae:විඤ්ඤත්වා වා සයං තස්මා, භජ්ජනාදීනි අඤ්ඤතො॥
gax:2162:විඤ්ඤාපෙත්වා පනඤ්ඤාය, භජ්ජනාදීනි වා සයං।
gae:කාරාපෙත්වාපි කත්වා වා, අජ්ඣොහරති යා පන॥
gax:2163:අජ්ඣොහාරපයොගෙසු, තස්සා පාචිත්තියො සියුං।
gae:මාතරං වාපි යාචිත්වා, පාචිත්ති පරිභුඤ්ජති॥
gax:2164:භජ්ජනාදීනි කත්වා වා, කාරාපෙත්වාපි වා පන।
gae:අවිඤ්ඤත්ති සයං ලද්ධං, දුක්කටං පරිභුඤ්ජති॥
gax:2165:විඤ්ඤත්තියා පනඤ්ඤාය, ලද්ධං තාය සයම්පි වා।
gae:කාරාපෙත්වාපි කත්වා වා, තථා අජ්ඣොහරන්තියා॥
gax:2166:සෙදකම්මාදිඅත්ථාය, ධඤ්ඤවිඤ්ඤත්තියා පන।
gae:ඨපෙත්වා සත්ත ධඤ්ඤානි, සෙසවිඤ්ඤත්තියාපි ච॥
gax:2167:අනාපත්තීති ඤාතබ්බං, තථා උම්මත්තිකාය ච।
gae:ඤාතකානම්පි ධඤ්ඤං තු, ආමකං න ච වට්ටති॥
gax:2168:විනා විඤ්ඤත්තියා ලද්ධං, නවකම්මෙසු වට්ටති।
gae:සමුට්ඨානාදයො සබ්බෙ, අද්ධානසදිසා මතා॥
cen:සත්තමං।
gax:2169:උච්චාරං වාපි පස්සාවං, සඞ්කාරං වා විඝාසකං।
gae:ඡඩ්ඩෙය්ය වා තිරොකුට්ටෙ, ඡඩ්ඩාපෙය්ය පරෙහි වා॥
gax:2170:හොති පාචිත්තියං තස්සා, පාකාරෙපි අයං නයො।
gae:ඡඩ්ඩෙන්තියා පනෙකෙක-මනෙකාපත්ති දීපිතා॥
gax:2171:එතානි <pb V=.181/> පන වත්ථූනි, චත්තාරි සකලානිපි।
gae:එකෙනෙව පයොගෙන, එකා ඡඩ්ඩෙන්තියා සියා॥
gax:2172:ආණත්තියම්පි <pb M=.206/> එසෙව, නයො ඤෙය්යො විභාවිනා।
gae:ඡඩ්ඩනෙ දන්තකට්ඨස්ස, පාචිත්ති පරිදීපිතා॥
gax:2173:සබ්බත්ථ පන භික්ඛුස්ස, හොති ආපත්ති දුක්කටං।
gae:අවලඤ්ජෙපි වා ඨානෙ, ඔලොකෙත්වාපි වා පන॥
gax:2174:ඡඩ්ඩෙන්තියා අනාපත්ති, තථා උම්මත්තිකාය වා।
gae:සඤ්චරිත්තසමුට්ඨානං, ක්රියාක්රියමිදං සියා॥
cen:අට්ඨමං।
gax:2175:ඛෙත්තෙ වා නාළිකෙරාදි-ආරාමෙ වාපි යා පන।
gae:රොපිමෙ හරිතට්ඨානෙ, යත්ථ කත්ථචි භික්ඛුනී॥
gax:2176:තානි චත්තාරි වත්ථූනි, සචෙ ඡඩ්ඩෙති වා සයං।
gae:ඡඩ්ඩාපෙති තථා වුත්ත-නයො ආපත්තිනිච්ඡයො॥
gax:2177:භුඤ්ජමානා නිසීදිත්වා, ඛෙත්තෙ තු හරිතෙ තථා।
gae:උච්ඡුආදීනි ඛාදන්තී, ගච්ඡන්තී පන තත්ථ යා॥
gax:2178:ඡඩ්ඩෙති යදි උච්ඡිට්ඨං, උදකං චලකානි වා।
gae:හොති පාචිත්තියං තස්සා, භික්ඛුනො හොති දුක්කටං॥
gax:2179:ඡඩ්ඩෙන්තියා සියාපත්ති, ඨානෙ අන්තමසො ජලං।
gae:පිවිත්වා මත්ථකච්ඡින්නං, නාළිකෙරම්පි තාදිසෙ॥
gax:2180:කසිතෙ තු පනට්ඨානෙ, බීජනික්ඛෙපනෙ කතෙ।
gae:න උට්ඨෙතඞ්කුරං යාව, සබ්බෙසං තාව දුක්කටං॥
gax:2181:ලායිතම්පි මනුස්සානං, ඛෙත්තං රක්ඛති චෙ පුන।
gae:රොහනත්ථාය තත්ථස්සා, යථාවත්ථුකමෙව හි॥
gax:2182:න දොසො ඡඩ්ඩිතෙ ඛෙත්තෙ, සබ්බං ඡඩ්ඩෙන්තියා පන।
gae:සමුට්ඨානාදයො සබ්බෙ, අට්ඨමෙන සමා මතා॥
cen:නවමං।
gax:2183:නච්චං <pb M=.207/> <pb V=.182/> වා පන ගීතං වා, වාදිතං වාපි භික්ඛුනී।
gae:දස්සනත්ථාය ගච්ඡෙය්ය, තස්සා පාචිත්තියං සියා॥
gax:2184:දස්සනත්ථාය නච්චස්ස, ගීතස්ස සවනාය ච।
gae:ගච්ඡන්තියා සියා තස්සා, පදවාරෙන දුක්කටං॥
gax:2185:සචෙ එකපයොගෙන, ඔලොකෙන්තී ච පස්සති।
gae:සුණාති තෙසං ගීතම්පි, එකා පාචිත්ති දීපිතා॥
gax:2186:අඤ්ඤස්මිම්පි දිසාභාගෙ, නච්චං පස්සති චෙ පන।
gae:සුණාති අඤ්ඤතො ගීතං, විසුං පාචිත්තියො සියුං॥
gax:2187:පයොගගණනායෙත්ථ, ආපත්තිගණනා සියා।
gae:නච්චිතුං ගායිතුං නෙව, සයං ලභති භික්ඛුනී॥
gax:2188:“අඤ්ඤං නච්චාති වාදෙහි”, ඉති වත්තුං න වට්ටති।
gae:“උපට්ඨානං කරොමා”ති, වුත්තෙ වා සම්පටිච්ඡිතුං॥
gax:2189:තස්සා පාචිත්ති සබ්බත්ථ, භික්ඛුනො හොති දුක්කටං।
gae:“උපට්ඨානං කරොමා”ති, වුත්තෙ භික්ඛුනියා පන॥
gax:2190:“උපට්ඨානං පසත්ථ”න්ති, වත්තුමෙවං තු වට්ටති।
gae:ආරාමෙයෙව ඨත්වා වා, යා පස්සති සුණාති වා॥
gax:2191:අත්තනො ච ඨිතොකාසං, ආගන්ත්වා ච පයොජිතං।
gae:ගන්ත්වා පස්සන්තියා වාපි, තථාරූපා හි කාරණා॥
gax:2192:පස්සන්තියා තථා මග්ගං, නච්චං පටිපථෙපි ච।
gae:තථා උම්මත්තිකාදීන-මනාපත්තාපදාසුපි॥
gax:2193:ඉදමෙළකලොමෙන, සමුට්ඨානං සමං මතං।
gae:ලොකවජ්ජමිදං පාප-චිත්තඤ්චෙව තිවෙදනං॥
cen:දසමං।
cen:ලසුණවග්ගො පඨමො।
gax:2194:යාධ <pb M=.208/> රත්තන්ධකාරස්මිං, අප්පදීපෙ පනෙකිකා।
gae:සන්තිට්ඨති සචෙ සද්ධිං, පුරිසෙන ච භික්ඛුනී॥
gax:2195:තස්සා <pb V=.183/> පාචිත්තියං වුත්තං, සද්ධිං වා සල්ලපන්තියා।
gae:හත්ථපාසං සමාගන්ත්වා, රහස්සාදවසෙන තු॥
gax:2196:හත්ථපාසං ජහිත්වා වා, පුරිසස්ස සචෙ පන।
gae:අජහිත්වාපි වා යක්ඛ-පෙතාදීනම්පි භික්ඛුනී॥
gax:2197:සන්තිට්ඨති ච යා තස්සා, දුක්කටං පරිදීපිතං।
gae:අනාපත්ති සචෙ කොචි, දුතියා විඤ්ඤු විජ්ජති॥
gax:2198:තථා උම්මත්තිකාදීන-මථඤ්ඤවිහිතාය වා।
gae:ථෙය්යසත්ථසමුට්ඨානං, ක්රියං සඤ්ඤාවිමොක්ඛකං॥
cen:පඨමං।
gax:2199:දුතියෙ තු “පටිච්ඡන්නෙ, ඔකාසෙ”ති ඉදං පන।
gae:අධිකං ඉතරං සබ්බං, පඨමෙන සමං මතං॥
cen:දුතියං।
gax:2200:තතියෙපි චතුත්ථෙපි, අපුබ්බං නත්ථි කිඤ්චිපි।
gae:සමානං පඨමෙනෙව, සමුට්ඨානාදිනා සහ॥
cen:තතියචතුත්ථානි।
gax:2201:ඡදනන්තො නිසීදිත්වා, අනොවස්සප්පදෙසකං।
gae:අජ්ඣොකාසෙ නිසීදිත්වා, උපචාරම්පි වා සචෙ॥
gax:2202:අතික්කමෙති යා, හොති, දුක්කටං පඨමෙ පදෙ।
gae:දුතියෙ ච පදෙ තස්සා, පාචිත්ති පරියාපුතා॥
gax:2203:පල්ලඞ්කස්ස <pb M=.209/> අනොකාසෙ, දුක්කටං සමුදීරිතං।
gae:තථාපුට්ඨෙ අනාපුට්ඨ-සඤ්ඤාය විචිකිච්ඡතො॥
gax:2204:අසංහාරිමෙනාපත්ති, ගිලානායාපදාසු වා।
gae:සමුට්ඨානාදයො සබ්බෙ, කථිනෙන සමා මතා॥
cen:පඤ්චමං।
gax:2205:එකාපත්ති <pb V=.184/> නිසීදිත්වා, හොති ගච්ඡන්තියා පන।
gae:එකාව අනිසීදිත්වා, නිපජ්ජිත්වා වජන්තියා॥
gax:2206:නිසීදිත්වා නිපජ්ජිත්වා, හොන්ති ගච්ඡන්තියා දුවෙ।
gae:සෙසං අනන්තරෙනෙව, සමුට්ඨානාදිනා සමං॥
cen:ඡට්ඨං।
gax:2207:ඡට්ඨෙන සත්තමං තුල්යං, අට්ඨමෙ නත්ථි කිඤ්චිපි।
gae:වත්තබ්බං තිසමුට්ඨානං, සචිත්තං දුක්ඛවෙදනං॥
cen:සත්තමට්ඨමානි।
gax:2208:නිරයබ්රහ්මචරියෙහි, අත්තානං වා පරම්පි වා।
cen:අභිසපෙය්ය පාචිත්ති, වාචතො වාචතො සියා॥
gax:2209:ඨපෙත්වා නිරයඤ්චෙව, බ්රහ්මචරියඤ්ච යා පන।
gae:“සුනඛී සූකරී කාකී, කාණා කුණී”තිආදිනා॥
gax:2210:අක්කොසති ච වාචාය, වාචායාපත්ති දුක්කටං।
gae:තිකපාචිත්තියං වුත්තං, සෙසාය තිකදුක්කටං॥
gax:2211:පුරක්ඛත්වා වදන්තීන-මත්ථධම්මානුසාසනිං।
gae:අනාපත්තට්ඨමෙනෙව, සමුට්ඨානාදයො සමා॥
cen:නවමං।
gax:2212:රොදන්තියා <pb M=.210/> වධිත්වා වා, පාචිත්ති පරිදීපිතා।
gae:ද්වීසු තෙසු පනෙකෙකං, දුක්කටං තු කරොන්තියා॥
gax:2213:සෙසමුත්තානමෙවෙත්ථ, සමුට්ඨානාදයො පන।
gae:ධුරනික්ඛෙපතුල්යාව, ක්රියාමත්තං විසෙසකං॥
cen:දසමං।
cen:අන්ධකාරවග්ගො දුතියො।
gax:2214:න්හායති <pb V=.185/> නග්ගා යා පන හුත්වා।
gax:සබ්බපයොගෙ දුක්කටමස්සා।
gax:තස්ස ච වොසානෙ ජිනවුත්තං।
gae:භික්ඛුනි දොසං සා සමුපෙති॥
gax:2215:අච්ඡින්නචීවරා නට්ඨ-චීවරා ආපදාසු වා।
gae:න දොසෙළකලොමෙන, සමුට්ඨානාදයො සමා॥
cen:පඨමං।
gax:2216:දුතියෙ පන වත්තබ්බං, අපුබ්බං නත්ථි කිඤ්චිපි।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:දුතියං।
gax:2217:දුස්සිබ්බිතං විසිබ්බෙත්වා, සිබ්බනත්ථාය චීවරං।
gae:අනන්තරාය තං පච්ඡා, යා න සිබ්බෙය්ය භික්ඛුනී॥
gax:2218:ඨපෙත්වා චතුපඤ්චාහං, “න සිබ්බිස්සාම්යහ”න්ති හි।
gae:ධුරෙ නික්ඛිත්තමත්තෙව, තස්සා පාචිත්තියං සියා॥
gax:2219:පච්ඡා <pb M=.211/> සිබ්බති පාචිත්ති, නික්ඛිපිත්වා ධුරං සචෙ।
gae:තිකපාචිත්තියං වුත්තං, සෙසාය තිකදුක්කටං॥
gax:2220:වුත්තං උභින්නමඤ්ඤස්මිං, පරික්ඛාරෙ තු දුක්කටං।
gae:අනාපත්ති ගිලානාය, අන්තරායෙපි වා සති॥
gax:2221:අතික්කමෙති පඤ්චාහං, කරොන්තී වාපි චීවරං।
gae:ධුරනික්ඛෙපනං නාම, සමුට්ඨානමිදං මතං॥
cen:තතියං।
gax:2222:පඤ්චාහිකං තු සඞ්ඝාටි-චාරං යාතික්කමෙය්ය හි।
gae:හොති පාචිත්තියාපත්ති, ඡට්ඨෙ තස්සාරුණුග්ගමෙ॥
gax:2223:එකස්මිං චීවරෙ එකා, පඤ්ච පඤ්චසු දීපිතා।
gae:තිචීවරඤ්ච සංකච්චි, දකසාටීති පඤ්ච තු॥
gax:2224:තිකපාචිත්ති <pb V=.186/> පඤ්චාහා-නතික්කන්තෙ ද්විදුක්කටං।
gae:පඤ්චමෙ දිවසෙ පඤ්ච, චීවරානි නිසෙවති॥
gax:2225:ඔතාපෙති ගිලානාය, අනාපත්තිපදාසුපි।
gae:සමුට්ඨානාදයො සබ්බෙ, කථිනෙන සමා මතා॥
cen:චතුත්ථං।
gax:2226:ගහෙත්වා යා අනාපුච්ඡා, සඞ්කමෙතබ්බචීවරං।
gae:පරිභුඤ්ජති අඤ්ඤිස්සා, තස්සා පාචිත්තියං සියා॥
gax:2227:තිකපාචිත්තියං වුත්තං, සෙසාය තිකදුක්කටං।
gae:අච්ඡින්නචීවරා නට්ඨ-චීවරා ආපදාසු වා॥
gax:2228:තථා උම්මත්තිකාදීන-මනාපත්ති පකාසිතා।
gae:කථිනෙන සමුට්ඨානං, තුල්යමෙතං ක්රියාක්රියං॥
cen:පඤ්චමං।
gax:2229:යා <pb M=.212/> හි භික්ඛුනි සඞ්ඝස්ස, ලභිතබ්බං තු චීවරං।
gae:නිවාරෙති සචෙ තස්සා, පාචිත්ති පරිදීපයෙ॥
gax:2230:ගණස්සාපි ච එකිස්සා, ලාභෙ ආපත්ති දුක්කටං।
gae:තථෙවඤ්ඤං පරික්ඛාරං, නිවාරෙති සචෙ පන॥
gax:2231:ආනිසංසං නිදස්සෙත්වා, නිවාරෙති න දොසතා।
gae:අදින්නාදානතුල්යාව, සමුට්ඨානාදයො මතා॥
cen:ඡට්ඨං।
gax:2232:චීවරානං විභඞ්ගං යා, පටිසෙධෙය්ය ධම්මිකං।
gae:හොති පාචිත්තියං තස්සා, දුක්කටං පරිදීපිතං॥
gax:2233:අධම්මෙ ධම්මසඤ්ඤාය, උභො වෙමතිකාය වා।
gae:ආනිසංසං නිදස්සෙත්වා, පටිසෙධෙන්තියා පන॥
gax:2234:තථා උම්මත්තිකාදීන-මනාපත්ති පකාසිතා।
gae:සමුට්ඨානාදයො සබ්බෙ, අනන්තරසමා මතා॥
cen:සත්තමං।
gax:2235:නිවාසනූපගං <pb V=.187/> වාපි, තථා පාරුපනූපගං।
gae:කප්පබින්දුකතං කිඤ්චි, මුඤ්චිත්වා සහධම්මිකෙ॥
gax:2236:පිතරොපි පනඤ්ඤස්ස, දදෙය්ය යදි චීවරං।
gae:යස්ස කස්සචි තස්සාපි, පාචිත්ති පරියාපුතා॥
gax:2237:ගණනාය වසෙනෙත්ථ, චීවරානං තු තා පන।
gae:පාචිත්තියො ගණෙතබ්බා, භික්ඛුනො දුක්කටං සියා॥
gax:2238:තාවකාලිකමඤ්ඤෙස-මනාපත්ති දදාති චෙ।
gae:සඤ්චරිත්තසමා වුත්තා, සමුට්ඨානාදයො නයා॥
cen:අට්ඨමං।
gax:2239:චීවරස්ස <pb M=.213/> විභඞ්ගං යා, නිසෙධෙත්වාන චීවරෙ।
gae:කාලං අතික්කමෙය්යස්සා, දුබ්බලාසාය දොසතා॥
gax:2240:අදුබ්බලෙ තු චීවරෙ, සුදුබ්බලන්ති චෙතසා।
gae:උභොසු කඞ්ඛිතාය වා, අවොච දුක්කටං ජිනො॥
gax:2241:ආනිසංසං නිදස්සෙත්වා, නිවාරෙති න දොසතා।
gae:අදින්නාදානතුල්යාව, සමුට්ඨානාදයො මතා॥
cen:නවමං।
gax:2242:ධම්මිකං කථිනුද්ධාරං, යා නිවාරෙය්ය භික්ඛුනී।
gae:තස්සා පාචිත්තියාපත්ති, මුනින්දෙන පකාසිතා॥
gax:2243:ආනිසංසො මහා හොති, යස්ස අත්ථාරමූලකො।
gae:උද්ධාරමූලකො අප්පො, න දාතබ්බො පනීදිසො॥
gax:2244:ආනිසංසො මහා හොති, යස්ස උබ්භාරමූලකො।
gae:අත්ථාරමූලකො අප්පො, දාතබ්බො එවරූපකො॥
gax:2245:තථා සමානිසංසොපි, සද්ධාපාලනකාරණා।
gae:ආනිසංසං නිදස්සෙත්වා, පටිසෙධෙති වට්ටති॥
gax:2246:සෙසං පන අසෙසෙන, සත්තමෙන සමං මතං।
gae:සමුට්ඨානාදිනා සද්ධිං, අපුබ්බං නත්ථි කිඤ්චිපි॥
cen:දසමං।
cen:නග්ගවග්ගො තතියො।
gax:2247:එකාය <pb V=.188/> තු නිපන්නාය, අපරා වා නිපජ්ජතු।
gae:නිපජ්ජෙය්යුං සහෙව ද්වෙ, ද්වින්නං පාචිත්තියං සියා॥
gax:2248:ආපත්තිබහුකා <pb M=.214/> ඤෙය්යා, පුනප්පුනං නිපජ්ජනෙ।
gae:එකාය ච නිපන්නාය, සචෙ එකා නිසීදති॥
gax:2249:උභො වාපි නිසීදන්ති, සමං, උම්මත්තිකාය වා।
gae:අනාපත්ති සමුට්ඨානං, එළකෙන සමං මතං॥
cen:පඨමං।
gax:2250:පාවාරකටසාරාදිං, සන්ථරිත්වා පනෙකකං।
gae:සංහාරිමෙසු තෙනෙව, පාරුපිත්වා සචෙ පන॥
gax:2251:නිපජ්ජන්ති සහෙව ද්වෙ, තාසං පාචිත්තියං සියා।
gae:එකස්මිං දුක්කටං ද්වින්නං, වුත්තං තු ද්විකදුක්කටං॥
gax:2252:වවත්ථානං නිදස්සෙත්වා, නිපජ්ජන්ති සචෙ පන।
gae:න දොසුම්මත්තිකාදීනං, සෙසං තුල්යං පනාදිනා॥
cen:දුතියං।
gax:2253:පුරතො ච අනාපුච්ඡා, යදි චඞ්කමනාදයො।
gae:කරෙය්ය පන පාචිත්ති, අඤ්ඤිස්සාඵාසුකාරණා॥
gax:2254:නිවත්තනානං ගණනාය තස්සා।
gax:පාචිත්තියානං ගණනා ච ඤෙය්යා।
gax:පයොගතොයෙව භවන්ති දොසා।
gae:නිපජ්ජනට්ඨානනිසීදනානං॥
gax:2255:උද්දෙසාදීසු පාචිත්ති, පදානං ගණනාවසා।
gae:තිකපාචිත්තියං වුත්තං, සෙසාය තිකදුක්කටං॥
gax:2256:න ච අඵාසුකාමාය, ආපුච්ඡා පුරතො පන।
gae:තස්සා චඞ්කමනාදීනි, අනාපත්ති කරොන්තියා॥
gax:2257:අදින්නාදානතුල්යාව <pb M=.215/>, සමුට්ඨානාදයො නයා।
gae:ක්රියාක්රියමිදං පාප- මානසං දුක්ඛවෙදනං॥
cen:තතියං।
gax:2258:සයං <pb V=.189/> අනන්තරායා යා, දුක්ඛිතං සහජීවිනිං।
gae:නුපට්ඨාපෙය්ය චඤ්ඤාය, නුපට්ඨෙය්ය සයම්පි වා॥
gax:2259:ධුරෙ නික්ඛිත්තමත්තෙව, තස්සා පාචිත්තියං සියා।
gae:අන්තෙවාසිනියා වාපි, දුක්කටං ඉතරාය වා॥
gax:2260:අනාපත්ති ගිලානාය, ගවෙසිත්වාලභන්තියා।
gae:ආපදුම්මත්තිකාදීනං, ධුරනික්ඛෙපනොදයං॥
cen:චතුත්ථං।
gax:2261:සකං පුග්ගලිකං දත්වා, සකවාටං උපස්සයං।
gae:සයං උපස්සයා තම්හා, නික්කඩ්ඪති සචෙ පන॥
gax:2262:එකෙනෙව පයොගෙන, ද්වාරාදීසු බහූනිපි।
gae:තං නික්කඩ්ඪන්තියා තස්සා, එකං පාචිත්තියං සියා॥
gax:2263:පයොගගණනායෙත්ථ, පාචිත්තිගණනා මතා।
gae:ආණත්තියම්පි එසෙව, නයො වුත්තො මහෙසිනා॥
gax:2264:“එත්තකාව ඉමං ද්වාරා, නික්කඩ්ඪාහී”ති භාසති।
gae:එකායාණත්තියා ද්වාර-ගණනාපත්තියො සියුං॥
gax:2265:දුක්කටං අකවාටම්හා, සෙසාය තිකදුක්කටං।
gae:උභින්නං පන සබ්බත්ථ, පරික්ඛාරෙසු දුක්කටං॥
gax:2266:සෙසමෙත්ථ අසෙසෙන, සමුට්ඨානාදිනා සහ।
gae:සඞ්ඝිකා හි විහාරස්මා, නික්කඩ්ඪනසමං මතං॥
cen:පඤ්චමං।
gax:2267:ඡට්ඨෙ <pb M=.216/> පනිධ වත්තබ්බං, අපුබ්බං නත්ථි කිඤ්චිපි।
gae:සික්ඛාපදෙනරිට්ඨස්ස, සදිසොව විනිච්ඡයො॥
cen:ඡට්ඨං।
gax:2268:සාසඞ්කසම්මතෙ අන්තො-රට්ඨෙ භික්ඛුනියා පන।
gae:චරන්තියා සියාපත්ති, විනා සත්ථෙන චාරිකං॥
gax:2269:ගාමන්තරපවෙසෙ <pb V=.190/> ච, අරඤ්ඤෙ අද්ධයොජනෙ।
gae:පාචිත්තියනයො ඤෙය්යො, භික්ඛුනා විනයඤ්ඤුනා॥
gax:2270:න දොසො සහ සත්ථෙන, ඛෙමට්ඨානාපදාසු වා।
gae:ඉදං එළකලොමෙන, සමුට්ඨානාදිනා සමං॥
cen:සත්තමං।
gax:2271:අට්ඨමෙ නවමෙ වාපි, අනුත්තානං න විජ්ජති।
gae:සත්තමෙන සමානානි, සමුට්ඨානාදිනා සහ॥
cen:අට්ඨමනවමානි।
gax:2272:පාචිත්ති ධුරනික්ඛෙපෙ, “න ගමිස්සාම්යහ”න්ති ච।
gae:කත්වා ච ධුරනික්ඛෙපං, පච්ඡා ගච්ඡන්තියා තථා॥
gax:2273:යොජනානි පවාරෙත්වා, පඤ්ච ගන්තුම්පි වට්ටති।
gae:ඡසු වත්තබ්බමෙවත්ථි, කින්නු නාමිධ තං සියා॥
gax:2274:තීණි ගන්ත්වා ච තෙනෙව, පච්චාගන්තුං න වට්ටති।
gae:අඤ්ඤෙන පන මග්ගෙන, පච්ඡාගච්ඡති වට්ටති॥
gax:2275:අනාපත්තන්තරායස්මිං, තස්සා දසවිධෙ සති।
gae:ආපදාසු ගිලානාය, අලාභෙ දුතියාය වා॥
gax:2276:රාජචොරමනුස්සග්ගි-තොයවාළසරීසපා।
gae:මනුස්සජීවිතබ්රහ්ම-චරියස්සන්තරායිකා॥
gax:2277:සමුට්ඨානාදිනා <pb M=.217/> තුල්යං, පඨමන්තිමවත්ථුනා।
gae:අයමෙව විසෙසො හි, අක්රියං දුක්ඛවෙදනං॥
cen:දසමං।
cen:තුවට්ටවග්ගො චතුත්ථො।
gax:2278:රාජාගාරං චිත්තාගාරං, ආරාමං කීළුය්යානං වා।
gae:කීළාවාපිං නානාකාරං, දට්ඨුං ගච්ඡන්තිනං තානි॥
gax:2279:නිද්දිට්ඨං <pb V=.191/> මුනිනා තාසං, දුක්කටං තු පදෙ පදෙ।
gae:පදං අනුද්ධරිත්වාව, සචෙ පස්සන්ති පඤ්චපි॥
gax:2280:එකායෙව පනාපත්ති, පාචිත්ති පරිදීපිතා।
gae:ගන්ත්වා පස්සන්ති චෙ තං තං, පාටෙක්කාපත්තියො සියුං॥
gax:2281:පයොගබහුතායාපි, පාචිත්තිබහුතා සියා।
gae:භික්ඛුස්ස පන සබ්බත්ථ, හොති ආපත්ති දුක්කටං॥
gax:2282:අවසෙසො අනාපත්ති-කථාමග්ගවිනිච්ඡයො।
gae:නච්චදස්සනතුල්යොව, සමුට්ඨානාදිනා සහ॥
cen:පඨමං।
gax:2283:ආසන්දිං වා පල්ලඞ්කං වා, මාණනාතීතං වාළූපෙතං।
gae:සෙවන්තීනං යාසං තාසං, පාචිත්තාපත්තිං සත්ථාහ॥
gax:2284:නිසීදනස්සාපි නිපජ්ජනස්ස।
gax:පයොගබාහුල්ලවසෙන හොති।
gax:ඉච්චෙවමච්චන්තයසෙන වුත්තා।
gae:පාචිත්තියානං ගණනා පනෙවං॥
gax:2285:පාදෙ <pb M=.218/> ආසන්දියා ඡෙත්වා, භිත්වා පල්ලඞ්කවාළකෙ।
gae:අනාපත්ති සමුට්ඨාන-මනන්තරසමං මතං॥
cen:දුතියං।
gax:2286:ඡන්නං අඤ්ඤතරං සුත්තං, යදි කන්තති භික්ඛුනී।
gae:යත්තකං අඤ්ඡිතං හත්ථා, තස්මිං තක්කම්හි වෙඨිතෙ॥
gax:2287:එකා පාචිත්ති නිද්දිට්ඨා, සුත්තකන්තනතො පන।
gae:සබ්බපුබ්බපයොගෙසු, දුක්කටං හත්ථවාරතො॥
gax:2288:න දොසො කන්තිතං සුත්තං, පුන කන්තන්තියා පන।
gae:ඉදං එළකලොමෙන, සමුට්ඨානාදිනා සමං॥
cen:තතියං।
gax:2289:කොට්ටනං <pb V=.192/> තණ්ඩුලානං තු, ආදිං කත්වාන දුක්කටං।
gae:සබ්බපුබ්බපයොගෙසු, වෙය්යාවච්චං කරොන්තියා॥
gax:2290:භාජනානි ගණෙත්වාව, පාචිත්ති යාගුආදිසු।
gae:ඛජ්ජකාදීසු රූපානං, ගණනාය හි දීපයෙ॥
gax:2291:සචෙ මාතාපිතූනම්පි, ආගතානං පනත්තනො।
gae:කිඤ්චි කම්මං අකාරෙත්වා, කිඤ්චි කාතුං න වට්ටති॥
gax:2292:සඞ්ඝස්ස යාගුපානෙ වා, සඞ්ඝභත්තෙපි වා තථා।
gae:චෙතියස්ස ච පූජාය, වෙය්යාවච්චකරස්ස වා॥
gax:2293:අත්තනො ච අනාපත්ති, තථා උම්මත්තිකාය වා।
gae:සමුට්ඨානාදයො සබ්බෙ, තතියෙන සමා මතා॥
cen:චතුත්ථං।
gax:2294:පාචිත්ති <pb M=.219/> ධුරනික්ඛෙපෙ, යථා චීවරසිබ්බනෙ।
gae:තථා ඉධ පනෙකාහං, පරිහාරො න ලබ්භති॥
gax:2295:සෙසං වුත්තනයෙනෙව, තත්ථ චීවරසිබ්බනෙ।
gae:සමුට්ඨානාදිනා සද්ධිං, වෙදිතබ්බං විභාවිනා।
cen:පඤ්චමං।
gax:2296:කායෙන කායබද්ධෙන, තථා නිස්සග්ගියෙන වා।
gae:ගිහීනං පන යං කිඤ්චි, දන්තපොනොදකං විනා॥
gax:2297:අජ්ඣොහරණියං අඤ්ඤං, අඤ්ඤෙසං තු දදාති යා।
gae:හොති පාචිත්තියං තස්සා, ඨපෙත්වා සහධම්මිකෙ॥
gax:2298:දන්තකට්ඨොදකෙ වුත්තං, දුක්කටං මුනිනා ඉධ।
gae:යා න දෙති ච දාපෙති, නික්ඛමිත්වාපි දෙන්තියා॥
gax:2299:දෙති බාහිරලෙපං වා, න දොසුම්මත්තිකාය වා।
gae:සමුට්ඨානාදයො සබ්බෙ, තතියෙන සමා මතා॥
cen:ඡට්ඨං।
gax:2300:අදත්වා <pb V=.193/> පරිභුඤ්ජෙය්ය, යා චාවසථචීවරං।
gae:දිවසෙ තු චතුත්ථෙ තං, ධොවිත්වා පුන චීවරං॥
gax:2301:සාමණෙරාය වා අන්ත-මසො උතුනියා සචෙ।
gae:තස්සා පාචිත්තියං වුත්තං, තිකපාචිත්තියං සියා॥
gax:2302:තස්සා නිස්සජ්ජිතෙ තස්මිං, වුත්තං තු ද්විකදුක්කටං।
gae:උතුනීනං අභාවෙ තු, අඤ්ඤාසං පුන පරියයෙ॥
gax:2303:අච්ඡින්නචීවරාදීන-මනාපත්තාපදාසුපි।
gae:සමුට්ඨානාදයො සබ්බෙ, කථිනෙන සමා මතා॥
cen:සත්තමං।
gax:2304:අදත්වා <pb M=.220/> රක්ඛණත්ථාය, විහාරං සකවාටකං।
gae:හොති පාචිත්තියං තස්සා, චාරිකං පක්කමන්තියා॥
gax:2305:අත්තනො ගාමතො අඤ්ඤං, ගාමං ගච්ඡන්තියා පන।
gae:පරික්ඛිත්තවිහාරස්ස, පරික්ඛෙපම්පි වා තථා॥
gax:2306:ඉතරස්සුපචාරං වා, පඨමෙන පදෙන තං।
gae:දුක්කටං සමතික්කන්තෙ, පාචිත්ති දුතියෙන තු॥
gax:2307:අකවාටබන්ධනස්මිං, දුක්කටං පරිදීපිතං।
gae:අන්තරායෙ අනාපත්ති, ජග්ගිකං අලභන්තියා॥
gax:2308:ආපදාසු ගිලානාය, තථා උම්මත්තිකාය වා।
gae:සමුට්ඨානාදයො සබ්බෙ, කථිනෙන සමා මතා॥
cen:අට්ඨමං।
gax:2309:හත්ථිඅස්සරථාදීහි, සංයුත්තං සිප්පමෙව වා।
gae:පරූපඝාතකං මන්තා-ගදයොගප්පභෙදකං॥
gax:2310:පරියාපුණෙය්ය චෙ කිඤ්චි, යස්ස කස්සචි සන්තිකෙ।
gae:හොති පාචිත්තියං තස්සා, පදාදීනං වසෙනිධ॥
gax:2311:ලෙඛෙ පන අනාපත්ති, ධාරණාය ච ගුත්තියා।
gae:පරිත්තෙසු ච සබ්බෙසු, තථා උම්මත්තිකාය වා॥
cen:නවමං।
gax:2312:දසමෙ <pb V=.194/> නත්ථි වත්තබ්බං, නවමෙන සමං ඉදං।
gae:සමුට්ඨානාදයො ද්වින්නං, පදසොධම්මසාදිසා॥
cen:දසමං।
cen:චිත්තාගාරවග්ගො පඤ්චමො।
gax:2313:සභික්ඛුකං <pb M=.221/> පනාරාමං, ජානිත්වා පවිසන්තියා।
gae:අනාපුච්ඡාව යං කිඤ්චි, පාචිත්ති පරියාපුතා॥
gax:2314:සචෙ අන්තමසො රුක්ඛ-මූලස්සපි ච භික්ඛුනී।
gae:අනාපුච්ඡා පරික්ඛෙපං, අතික්කාමෙති යා පන॥
gax:2315:උපචාරොක්කමෙ වාපි, අපරික්ඛිත්තකස්ස තු।
gae:දුක්කටං පඨමෙ පාදෙ, පාචිත්ති දුතියෙ සියා॥
gax:2316:අභික්ඛුකෙ සභික්ඛූති, සඤ්ඤාය පනුභොසුපි।
gae:ජාතකඞ්ඛාය වා තස්සා, හොති ආපත්ති දුක්කටං॥
gax:2317:පඨමං පවිසන්තීනං, තාසං සීසානුලොකිකා।
gae:තා සන්නිපතිතා යත්ථ, තාසං ගච්ඡති සන්තිකං॥
gax:2318:සන්තං භික්ඛුං පනාපුච්ඡා, මග්ගො වාරාමමජ්ඣතො।
gae:තෙන ගච්ඡන්තියා වාපි, ආපදාසු විසන්තියා॥
gax:2319:තථා උම්මත්තිකාදීන-මනාපත්ති පකාසිතා।
gae:ධුරනික්ඛෙපතුල්යාව, සමුට්ඨානාදයො නයා॥
cen:පඨමං।
gax:2320:අක්කොසෙය්ය ච යා භික්ඛුං, පරිභාසෙය්ය වා පන।
gae:තිකපාචිත්තියං තස්සා, සෙසෙ ච තිකදුක්කටං॥
gax:2321:පුරක්ඛත්වා වදන්තීන-।
gax:මත්ථධම්මානුසාසනිං।
gax:න දොසොමසවාදෙන।
gae:තුල්යො සෙසනයො මතො॥
cen:දුතියං।
gax:2322:යා <pb V=.195/> සඞ්ඝං පරිභාසෙය්ය, තස්සා පාචිත්තියං සියා।
gae:එකං සම්බහුලා වාපි, තථෙව ඉතරාය වා॥
gax:2323:පරිභාසන්තියා <pb M=.222/> තස්සා, දුක්කටං පරිදීපිතං।
gae:සෙසං අනන්තරෙනෙව, සමුට්ඨානාදිනා සමං॥
cen:තතියං।
gax:2324:නිමන්තිතාපි වා සචෙ, පවාරිතාපි වා පන।
gae:නිමන්තනපවාරණා, උභොපි වුත්තලක්ඛණා॥
gax:2325:පුරෙභත්තං තු යාගුඤ්ච, ඨපෙත්වා කාලිකත්තයං।
gae:යා චජ්ඣොහරණත්ථාය, යං කිඤ්චි පන ආමිසං॥
gax:2326:පටිග්ගණ්හාති චෙ තස්සා, ගහණෙ දුක්කටං සියා।
gae:අජ්ඣොහාරවසෙනෙත්ථ, පාචිත්ති පරිදීපිතා॥
gax:2327:කාලිකානි ච තීණෙව, ආහාරත්ථාය ගණ්හති।
gae:ගහණෙ දුක්කටං වුත්තං, තථා අජ්ඣොහරන්තියා॥
gax:2328:නිමන්තිතා යා පන අප්පවාරිතා।
gax:සචෙපි යාගුං පිවතීධ වට්ටති।
gax:තථා කථෙත්වා පුන සාමිකස්ස වා।
gae:සචෙපි සා භුඤ්ජති අඤ්ඤභොජනං॥
gax:2329:කාලිකානි ච තීණෙව, පච්චයෙ සති භුඤ්ජති।
gae:තථා උම්මත්තිකාදීනං, අනාපත්ති පකාසිතා॥
gax:2330:සමුට්ඨානමිදං තුල්යං, අද්ධානෙන ක්රියාක්රියං।
gae:නිමන්තිතා අනාපුච්ඡා, සාමිං භුඤ්ජති චෙ පන॥
gax:2331:කප්පියං පන කාරෙත්වා, අකාරෙත්වාපි වා යදි।
gae:පරිභුඤ්ජති යා තස්සා, පාචිත්ති ක්රියතො සියා॥
cen:චතුත්ථං।
gax:2332:භික්ඛුනීනං අවණ්ණං වා, පාචිත්ති කුලසන්තිකෙ।
gae:කුලස්සාවණ්ණනං වාපි, භික්ඛුනීනං වදන්තියා॥
gax:2333:සන්තං <pb M=.223/> <pb V=.196/> භාසන්තියා දොසං, න දොසුම්මත්තිකාය වා।
gae:ඔමසවාදතුල්යාව, සමුට්ඨානාදයො නයා॥
cen:පඤ්චමං।
gax:2334:අද්ධයොජනතො ඔරෙ, භික්ඛු ඔවාදදායකො।
gae:න වසති සචෙ මග්ගො, අඛෙමො වා සචෙ සියා॥
gax:2335:අයං අභික්ඛුකො නාම, ආවාසො පන තත්ථ හි।
gae:උපගච්ඡන්තියා වස්සං, ආපත්ති අරුණුග්ගමෙ॥
gax:2336:පක්කන්තා පක්ඛසඞ්කන්තා, විබ්භන්තා වා මතාපි වා।
gae:වස්සං උපගතා භික්ඛූ, අනාපත්තාපදාසුපි॥
gax:2337:සෙසො ඤෙය්යො කථාමග්ගො।
gax:භික්ඛුනොවාදකො පන।
gax:ඉදං එළකලොමෙන।
gae:සමුට්ඨානාදිනා සමං॥
cen:ඡට්ඨං।
gax:2338:යා භික්ඛුනුභතොසඞ්ඝෙ, වස්සංවුට්ඨා තතො පුන।
gae:“නාහං පවාරෙස්සාමී”ති, සා නික්ඛිපති චෙ ධුරං॥
gax:2339:ධුරෙ නික්ඛිත්තමත්තස්මිං, තස්සා පාචිත්තියං සියා।
gae:සති වා අන්තරායස්මිං, ගිලානායාපදාසුපි॥
gax:2340:පරියෙසිත්වාපි වා භික්ඛුං, න දොසො අලභන්තියා।
gae:ඉදං තු ධුරනික්ඛෙප-සමුට්ඨානමුදීරිතං॥
cen:සත්තමං।
gax:2341:“ඔවාදාදීනමත්ථාය, න ගච්ඡිස්සාම්යහ”න්ති හි।
gae:ධුරෙ නික්ඛිත්තමත්තස්මිං, පාචිත්ති පරිදීපයෙ॥
gax:2342:සදිසං <pb M=.224/> තු සමුට්ඨානං, පඨමන්තිමවත්ථුනා।
gae:අක්රියං ලොකවජ්ජඤ්ච, කායිකං දුක්ඛවෙදනං॥
cen:අට්ඨමං।
gax:2343:“න <pb V=.197/> යාචිස්සාමි ඔවාදං, න පුච්ඡිස්සාමුපොසථං”।
gae:ඉච්චෙවං පන නික්ඛිත්තෙ, ධුරෙ පාචිත්තියං සියා॥
gax:2344:සති වා අන්තරායස්මිං, ගිලානායාපදාසු වා।
gae:න දොසො පරියෙසිත්වා, දුතියං අලභන්තියා॥
gax:2345:අට්ඨමෙපි අනාපත්ති, එවමෙව පකාසිතා।
gae:ඉදං තු ධුරනික්ඛෙප-සමුට්ඨානමුදීරිතං॥
cen:නවමං।
gax:2346:පසාඛෙ පන සඤ්ජාතං, ගණ්ඩං රුචිතමෙව වා।
gae:අනාපුච්ඡාව සඞ්ඝං වා, ගණං එකෙන එකිකා॥
gax:2347:“භින්ද ඵාලෙහි ධොවා”ති, සබ්බානෙවාණාපෙන්තියා।
gae:කතෙසු දුක්කටානිච්ඡ, තස්සා පාචිත්තියො ඡ ච॥
gax:2348:“යමෙත්ථ අත්ථි කාතබ්බං, තං සබ්බං ත්වං කරොහි”ති।
gae:ආණාපෙති සචෙ එවං, සො ච සබ්බං කරොති චෙ॥
gax:2349:එකාය පන වාචාය, දුක්කටානි පනච්ඡ ච।
gae:තස්සා පාචිත්තියච්ඡක්කං, ද්වාදසාපත්තියො සියුං॥
gax:2350:භෙදනාදීසු එකං සා, ආණාපෙති සචෙ පන।
gae:සො කරොති ච සබ්බානි, එකං පාචිත්තියං සියා॥
gax:2351:ආපුච්ඡිත්වාපි වා විඤ්ඤුං, ගහෙත්වා දුතියම්පි වා।
gae:භෙදනාදීනි සබ්බානි, කාරාපෙති සචෙ පන॥
gax:2352:තස්සා <pb M=.225/> උම්මත්තිකාදීන-මනාපත්ති පකාසිතා।
gae:සමුට්ඨානාදයො සබ්බෙ, කථිනෙන සමා මතා॥
cen:දසමං।
cen:ආරාමවග්ගො ඡට්ඨො।
gax:2353:ගණංපරියෙසනාදිස්මිං, ගබ්භිනිං වුට්ඨපෙන්තියා।
gae:ඤත්තියා කම්මවාචාහි, උපජ්ඣායාය දුක්කටං॥
gax:2354:කම්මවාචාය <pb V=.198/> ඔසානෙ, පාචිත්ති පරියාපුතා।
gae:තථා ගබ්භිනිසඤ්ඤාය, න ච ගබ්භිනියා පන॥
gax:2355:උභො සඤ්ජාතකඞ්ඛාය, හොති ආපත්ති දුක්කටං।
gae:තථාචරිනියා තස්සා, ගණස්සාපි ච දීපිතං॥
gax:2356:ද්වීස්වගබ්භිනිසඤ්ඤාය, න දොසුම්මත්තිකාය වා।
gae:අදින්නාදානතුල්යාව, සමුට්ඨානාදයො නයා॥
cen:පඨමං।
gax:2357:දුතියෙ නත්ථි වත්තබ්බං, පඨමෙන සමං මතං।
gae:සමුට්ඨානාදිනා සද්ධිං, නත්ථි කාචි විසෙසතා॥
cen:දුතියං।
gax:2358:ඡස්වසික්ඛිතසික්ඛං තු, සික්ඛමානඤ්හි භික්ඛුනී।
gae:ද්වෙ වස්සානි සියාපත්ති, වුට්ඨාපෙය්ය සචෙ පන॥
gax:2359:තිකපාචිත්තියං වුත්තං, ධම්මකම්මෙ තු සත්ථුනා।
gae:අධම්මෙ පන කම්මස්මිං, දීපිතං තිකදුක්කටං॥
gax:2360:ඡසු සික්ඛිතසික්ඛං යා, ද්වෙ වස්සානි අඛණ්ඩතො।
gae:වුට්ඨාපෙති අනාපත්ති, තථා උම්මත්තිකාය වා॥
gax:2361:ඉමා <pb M=.226/> හි ඡ ච සික්ඛායො, සට්ඨිවස්සාපි චෙ පන।
gae:පබ්බජ්ජාය පදාතබ්බා, අදත්වා න ච කාරයෙ॥
cen:තතියං।
gax:2362:චතුත්ථෙ නත්ථි වත්තබ්බං, ඉධ සඞ්ඝෙන සම්මතං।
gae:සික්ඛමානමනාපත්ති, හොති තං වුට්ඨපෙන්තියා॥
gax:2363:අදින්නා පඨමං හොති, සචෙ වුට්ඨානසම්මුති।
gae:තත්ථාපි ච පදාතබ්බා, උපසම්පදමාළකෙ॥
gax:2364:තතියඤ්ච චතුත්ථඤ්ච, සමුට්ඨානාදිනා පන।
gae:පඨමෙන සමං ඤෙය්යං, චතුත්ථං තු ක්රියාක්රියං॥
cen:චතුත්ථං।
gax:2365:ඌනද්වාදසවස්සං <pb V=.199/> තු, කඤ්චි ගිහිගතං පන।
gae:පරිපුණ්ණාති සඤ්ඤාය, න දොසො වුට්ඨපෙන්තියා॥
gax:2366:හොති වානුපසම්පන්නා, උපසම්පාදිතාපි සා।
gae:අසෙසෙන ච සෙසං තු, පඨමෙන සමං මතං॥
cen:පඤ්චමං।
gax:2367:ඡට්ඨං තු තතියෙ වුත්ත-නයෙනෙව විභාවයෙ।
gae:සත්තමම්පි තථා සබ්බං, චතුත්ථෙන සමං මතං॥
cen:ඡට්ඨසත්තමානි।
gax:2368:යං තුවට්ටකවග්ගස්මිං, දුක්ඛිතං සහජීවිනිං।
gae:වුත්තං තෙන සමං ඤෙය්යං, අට්ඨමං න විසෙසතා॥
cen:අට්ඨමං।
gax:2369:ද්වෙ <pb M=.227/> වස්සානි ච යා කාචි, වුට්ඨාපිතපවත්තිනිං।
gae:නානුබන්ධෙය්ය චෙ තස්සා, පාචිත්ති පරියාපුතා॥
gax:2370:“ද්වෙ වස්සානි අහං නානු-බන්ධිස්සාමී”ති චෙ පන।
gae:ධුරෙ නික්ඛිත්තමත්තස්මිං, තස්සා පාචිත්තියං සියා॥
gax:2371:තඤ්ච බාලමලජ්ජිං වා, ගිලානායාපදාසු වා।
gae:නානුබන්ධන්තියා තස්සා, න දොසුම්මත්තිකාය වා॥
gax:2372:සමුට්ඨානාදයො තුල්යා, පඨමන්තිමවත්ථුනා।
gae:ඉදං පනාක්රියං වුත්තං, වෙදනා දුක්ඛවෙදනා॥
cen:නවමං।
gax:2373:වුට්ඨාපෙත්වා තු යා කාචි, භික්ඛුනී සහජීවිනිං।
gae:තං ගහෙත්වා න ගච්ඡෙය්ය, න චඤ්ඤං ආණාපෙය්ය චෙ॥
gax:2374:ධුරෙ නික්ඛිත්තමත්තස්මිං, තස්සා පාචිත්තියං සියා।
gae:සති වා අන්තරායස්මිං, දුතියං අලභන්තියා॥
gax:2375:ආපදාසු <pb V=.200/> ගිලානාය, තථා උම්මත්තිකාය වා।
gae:න දොසො ධුරනික්ඛෙප-සමුට්ඨානමිදං පන॥
cen:දසමං।
cen:ගබ්භිනිවග්ගො සත්තමො।
gax:2376:කුමාරිභූතවග්ගස්ස, පඨමාදීනි තීණිපි।
gae:ගිහිගතෙහි තීහෙව, සදිසානීති නිද්දිසෙ॥
gax:2377:යා මහූපපදා ද්වෙ තු, සික්ඛමානා පනාදිතො।
gae:“ගතා වීසතිවස්සා”ති, විඤ්ඤාතබ්බා විභාවිනා॥
gax:2378:සචෙ <pb M=.228/> ගිහිගතා හොන්ති, න ච වා පුරිසං ගතා।
gae:“සික්ඛමානා”ති වත්තබ්බා, තා හි සම්මුතිආදිසු॥
gax:2379:න තා “කුමාරිභූතා”ති, තථා “ගිහිගතා”ති වා।
gae:වත්තබ්බා පනුභොපෙතා, එවං වත්තුං න වට්ටති॥
gax:2380:සම්මුතිං දසවස්සාය, දත්වා ද්වාදසවස්සිකා।
gae:කත්තබ්බා උපසම්පන්නා, සෙසාසුපි අයං නයො॥
gax:2381:යා අට්ඨාරසවස්සා තු, තතො පට්ඨාය සා පන।
gae:වුත්තා “කුමාරිභූතා”ති, තථා “ගිහිගතා”තිපි॥
gax:2382:වුත්තා “කුමාරිභූතා”ති, සාමණෙරී හි යා පන।
gae:“කුමාරිභූතා” ඉච්චෙව, වත්තබ්බා න පනඤ්ඤථා॥
gax:2383:එතා තු පන තිස්සොපි, සික්ඛාසම්මුතිදානතො।
gae:“සික්ඛමානා”ති වත්තුම්පි, වට්ටතෙව න සංසයො॥
cen:තතියං।
gax:2384:ඌනද්වාදසවස්සාව, වුට්ඨාපෙති සචෙ පරං।
gae:හුත්වා සයමුපජ්ඣායා, සික්ඛමානං තු භික්ඛුනී॥
gax:2385:පුබ්බෙ වුත්තනයෙනෙව, දුක්කටානමනන්තරං।
gae:කම්මවාචානමොසානෙ, තස්සා පාචිත්ති දීපිතා॥
cen:චතුත්ථං।
gax:2386:පඤ්චමෙ <pb V=.201/> නත්ථි වත්තබ්බං, චතුත්ථං පඤ්චමම්පි ච।
gae:උභයං තිසමුට්ඨානං, පඤ්චමං තු ක්රියාක්රියං॥
cen:පඤ්චමං।
gax:2387:සඞ්ඝෙනුපපරික්ඛිත්වා, “අලං තාවා”ති වාරිතා।
gae:උපසම්පාදිතෙනෙත්ථ, පච්ඡා ඛීයති දොසතා॥
gax:2388:උජ්ඣායති <pb M=.229/> සචෙ ඡන්ද-දොසාදීහි කරොන්තියා।
gae:න දොසො තිසමුට්ඨානං, සචිත්තං දුක්ඛවෙදනං॥
cen:ඡට්ඨං।
gax:2389:ලද්ධෙ ච චීවරෙ පච්ඡා, අසන්තෙ අන්තරායිකෙ।
gae:“වුට්ඨාපෙස්සාමි නාහ”න්ති, ධුරනික්ඛෙපනෙ පන॥
gax:2390:හොති පාචිත්තියං තස්සා, ගිලානායාපදාසුපි।
gae:න දොසො පරියෙසිත්වා, පරිසං අලභන්තියා॥
gax:2391:ඉදඤ්හි ධුරනික්ඛෙප-සමුට්ඨානං සචිත්තකං।
gae:අක්රියං ලොකවජ්ජඤ්ච, හොතිදං දුක්ඛවෙදනං॥
cen:සත්තමං।
gax:2392:අට්ඨමං සත්තමෙනෙව, සදිසං පන සබ්බථා।
gae:නවමෙපි ච වත්තබ්බං, නත්ථි උත්තානමෙවිදං॥
gax:2393:නත්ථාජානන්තියා දොසො, තථා උම්මත්තිකාය වා।
gae:අදින්නාදානතුල්යාව, සමුට්ඨානාදයො නයා॥
cen:අට්ඨමනවමානි।
gax:2394:මාතරා පිතරා වාථ, නානුඤ්ඤාතං තු සාමිනා।
gae:තස්සා පාචිත්තියාපත්ති, තං වුට්ඨාපෙන්තියා සියා॥
gax:2395:උපසම්පදකාලස්මිං, තථා පබ්බාජනක්ඛණෙ।
gae:ද්වික්ඛත්තුං පුච්ඡිතබ්බං තු, භික්ඛුනීහි, න භික්ඛුනා॥
gax:2396:අනාපත්ති <pb V=.202/> න ජානාති, මාතුආදීනමත්ථිතං।
gae:ඉදං චතුසමුට්ඨානං, වාචතො කායවාචතො॥
gax:2397:වාචාමානසතො <pb M=.230/> චෙව, කායවාචාදිතොපි ච।
gae:ක්රියාක්රියමචිත්තඤ්ච, තිචිත්තඤ්ච තිවෙදනං॥
cen:දසමං।
gax:2398:යා පාරිවාසිකෙනෙත්ථ, ඡන්දදානෙන භික්ඛුනී।
gae:වුට්ඨාපෙති සචෙ සික්ඛ-මානං පාචිත්තියං සියා॥
gax:2399:අවුට්ඨිතායනාපත්ති, පරිසායාවිහාය වා।
gae:ඡන්දං තු තිසමුට්ඨානං, තිචිත්තඤ්ච තිවෙදනං॥
cen:එකාදසමං।
gax:2400:ද්වාදසෙ තෙරසෙ වාපි, වත්තබ්බං නත්ථි කිඤ්චිපි।
gae:සමුට්ඨානාදයො සබ්බෙ, අනන්තරසමා මතා॥
cen:ද්වාදසමතෙරසමානි।
cen:කුමාරීභූතවග්ගො අට්ඨමො।
gax:2401:සමණී අගිලානා යා, ධාරෙය්ය ඡත්තුපාහනං।
gae:තස්සා පාචිත්තියාපත්ති, හොතීති පරියාපුතා॥
gax:2402:සචෙ එකපයොගෙන, මග්ගස්ස ගමනෙ පන।
gae:දිවසම්පි ච ධාරෙති, එකං පාචිත්තියං සියා॥
gax:2403:කද්දමාදීනි පස්සිත්වා, ඔමුඤ්චිත්වා උපාහනා।
gae:ඡත්තමෙව ච ධාරෙන්තී, යදි ගච්ඡති දුක්කටං॥
gax:2404:සචෙ උපාහනාරුළ්හා, දිස්වා ගච්ඡාදිකං පන।
gae:තං ඡත්තමපනාමෙත්වා, දුක්කටං හොති ගච්ඡති॥
gax:2405:ඡත්තම්පි අපනාමෙත්වා, ඔමුඤ්චිත්වා උපාහනා।
gae:පුන ධාරෙන්තියා තස්සා, හොති පාචිත්තියං පන॥
gax:2406:පයොගගණනායෙව <pb M=.231/> <pb V=.203/>, පාචිත්තිගණනා සියා।
gae:තිකපාචිත්තියං වුත්තං, තථෙව ද්විකදුක්කටං॥
gax:2407:ආරාමෙ උපචාරෙ වා, දොසො නත්ථාපදාසුපි।
gae:ඉදං එළකලොමෙන, සමුට්ඨානාදිනා සමං॥
cen:පඨමං।
gax:2408:හොති භික්ඛුනියා යානා, ඔරොහිත්වා පුනප්පුනං।
gae:අභිරූහන්තියාපත්ති, පයොගගණනාවසා॥
gax:2409:ආපදාසු අනාපත්ති, තථා උම්මත්තිකාය වා।
gae:සෙසං අනන්තරෙනෙව, සමුට්ඨානාදිනා සමං॥
cen:දුතියං।
gax:2410:යා ච ධාරෙය්ය සඞ්ඝාණිං, යං කිඤ්චිපි කටූපියං।
gae:තස්සා පාචිත්තියාපත්ති, හොතීති පරියාපුතා॥
gax:2411:ධාරෙන්තියා පනෙත්ථාපි, ඔමුඤ්චිත්වා පුනප්පුනං।
gae:පයොගගණනායෙව, තස්සා පාචිත්තියො සියුං॥
gax:2412:ආබාධපච්චයා යා තු, ධාරෙති කටිසුත්තකං।
gae:තථා උම්මත්තිකාදීන-මනාපත්ති පකාසිතා॥
gax:2413:සෙසං තු පඨමෙනෙව, සදිසන්ති පකාසිතං।
gae:ඉධ චාකුසලං චිත්තං, ලොකවජ්ජං විසෙසතා॥
cen:තතියං।
gax:2414:ධාරෙති පන යං කිඤ්චි, සචෙ සීසූපගාදිසු।
gae:තස්සා තස්ස ච වත්ථුස්ස, ගණනාපත්තියො සියුං॥
gax:2415:ආබාධපච්චයා <pb M=.232/> දොසො, කිඤ්චි ධාරෙන්තියා න ච।
gae:සෙසං අනන්තරෙනෙව, සදිසං පරිදීපිතං॥
cen:චතුත්ථං।
gax:2416:යෙන <pb V=.204/> කෙනචි ගන්ධෙන, සවණ්ණාවණ්ණකෙන ච।
gae:න්හාසන්තියා පනාපත්ති, න්හානොසානෙ පකාසිතා॥
gax:2417:ගන්ධයොජනතො සබ්බ-පයොගෙ දුක්කටං සියා।
gae:ආබාධපච්චයා දොසො, නත්ථි උම්මත්තිකාය වා॥
gax:2418:සෙසං තු තතියෙනෙව, සදිසං සබ්බථා මතං।
gae:ඡට්ඨම්පි තතියෙනෙව, සදිසන්ති පකාසිතං॥
cen:පඤ්චමඡට්ඨානි।
gax:2419:උබ්බට්ටාපෙය්ය චඤ්ඤාය, සම්බාහාපෙය්ය වා තථා।
gae:හොති භික්ඛුනියාපත්ති, සචෙ භික්ඛුනියා පන॥
gax:2420:එත්ථ හත්ථමමොචෙත්වා, එකා උබ්බට්ටනෙ සියා।
gae:මොචෙත්වා පන මොචෙත්වා, පයොගගණනා සියා॥
gax:2421:සම්බාහනෙපි එසෙව, නයො ඤෙය්යො විභාවිනා।
gae:ආපදාසු ගිලානාය, අනාපත්ති පකාසිතා॥
gax:2422:සෙසං තු තතියෙනෙව, සමුට්ඨානාදිනා සමං।
gae:සත්තමෙන සමානාව, අට්ඨමාදීනි තීණිපි॥
cen:සත්තමට්ඨමනවමදසමානි।
gax:2423:යා අන්තොඋපචාරස්මිං, භික්ඛුස්ස පුරතො පන।
gae:අනාපුච්ඡා නිසීදෙය්ය, ඡමායපි න වට්ටති॥
gax:2424:තිකපාචිත්තියං <pb M=.233/> වුත්තං, පුච්ඡිතෙ දුක්කටද්වයං।
gae:ආපදාසු ගිලානාය, න දොසුම්මත්තිකාය වා॥
gax:2425:ඉදං පන සමුට්ඨානං, කථිනෙන සමං මතං।
gae:ක්රියාක්රියමචිත්තඤ්ච, තිචිත්තඤ්ච තිවෙදනං॥
cen:එකාදසමං।
gax:2426:අනොකාසකතං භික්ඛුං, පඤ්හං පුච්ඡෙය්ය දොසතා।
gae:විනයෙ ච කතොකාසං, සුත්තං පුච්ඡන්තියාපි ච॥
gax:2427:කාරෙත්වා <pb V=.205/> පන ඔකාසං, අනොදිස්සාපි පුච්ඡති।
gae:න දොසො පදසොධම්ම-සමුට්ඨානමිදං පන॥
cen:ද්වාදසමං।
gax:2428:සංකච්චිකං විනා ගාමං, පදසා පවිසන්තියා।
gae:පරික්ඛිත්තස්ස ගාමස්ස, පරික්ඛෙපොක්කමෙ පන॥
gax:2429:දුක්කටං පඨමෙ පාදෙ, පාචිත්ති දුතියෙ සියා।
gae:උපචාරොක්කමෙපෙත්ථ, එසෙව ච නයො මතො॥
gax:2430:යස්සා සංකච්චිකං නට්ඨං, අච්ඡින්නං වාපි කෙනචි।
gae:අනාපත්ති සියා තස්සා, ගිලානායාපදාසුපි॥
gax:2431:ඉදමෙළකලොමෙන, සමුට්ඨානාදිනා සමං।
gae:සෙසං වුත්තනයෙනෙව, විඤ්ඤාතබ්බං විභාවිනා॥
cen:තෙරසමං।
cen:ඡත්තුපාහනවග්ගො නවමො।
cen:ඉති විනයවිනිච්ඡයෙ පාචිත්තියකථා නිට්ඨිතා।
tit:පාටිදෙසනීයකථා
gax:2432:අගිලානා <pb M=.234/> සචෙ සප්පිං, ලද්ධං විඤ්ඤත්තියා සයං।
gae:“භුඤ්ජිස්සාමී”ති ගහණෙ, දුක්කටං පරිදීපිතං॥
gax:2433:අජ්ඣොහාරවසෙනෙව, පාටිදෙසනියං සියා।
gae:තිපාටිදෙසනීයං තු, ගිලානාය ද්විදුක්කටං॥
gax:2434:ගිලානා විඤ්ඤාපෙත්වාන, පච්ඡා සෙවන්තියාපි ච।
gae:ගිලානායාවසෙසං වා, විඤ්ඤත්තං ඤාතකාදිතො॥
gax:2435:අඤ්ඤස්සත්ථාය <pb V=.206/> වා අත්ත-ධනෙනුම්මත්තිකාය වා।
gae:අනාපත්ති සමුට්ඨානං, අද්ධානසදිසං මතං॥
cen:පඨමං।
gax:2436:අයමෙව ච සෙසෙසු, දුතියාදීසු නිච්ඡයො।
gae:සමුට්ඨානාදිනා සද්ධිං, නත්ථි කාචි විසෙසතා॥
gax:2437:අනාගතෙසු සබ්බෙසු, සප්පිආදීසු පාළියං।
gae:භුඤ්ජන්තියා තු විඤ්ඤත්වා, අට්ඨසුපි ච දුක්කටං॥
cen:ඉති විනයවිනිච්ඡයෙ
cen:පාටිදෙසනීයකථා නිට්ඨිතා।
gax:2438:සෙඛියා පන යෙ ධම්මා, උද්දිට්ඨා පඤ්චසත්තති।
gae:තෙසං මහාවිභඞ්ගෙ තු, වුත්තො අත්ථවිනිච්ඡයො॥
cen:ඉති විනයවිනිච්ඡයෙ
cen:සික්ඛාකරණීයකථා නිට්ඨිතා।
gax:2439:උභතොපාතිමොක්ඛානං <pb M=.235/>।
gax:සවිභඞ්ගානමෙව යො।
gax:අත්ථො අට්ඨකථාසාරො।
gae:සො ච වුත්තො විසෙසතො॥
gax:2440:තඤ්ච සබ්බං සමාදාය, විනයස්ස විනිච්ඡයො।
gae:භික්ඛූනං භික්ඛුනීනඤ්ච, හිතත්ථාය කතො මයා॥
gax:2441:ඉමං පටිභානජන්තු නො ජන්තුනො।
gax:සුණන්ති විනයෙ හි තෙ යෙ හිතෙ।
gax:ජනස්ස සුමතායනෙ තායනෙ।
gae:භවන්ති පකතඤ්ඤුනො තඤ්ඤුනො॥
gax:2442:බහුසාරනයෙ විනයෙ පරමෙ।
gax:අභිපත්ථයතා හි විසාරදතං।
gax:පරමා පන බුද්ධිමතා මහතී।
gae:කරණීයතමා යතිනාදරතා॥
gax:2443:අවගච්ඡති යො පන භික්ඛු ඉමං।
gax:විනයස්ස විනිච්ඡයමත්ථයුතං।
gax:අමරං අජරං අරජං අරුජං।
gae:අධිගච්ඡති සන්තිපදං පන සො॥
cen:ඉති විනයවිනිච්ඡයෙ
cen:භික්ඛුනීවිභඞ්ගකථා නිට්ඨිතා।
tit:ඛන්ධකකථා
