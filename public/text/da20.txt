cha:20:අමතවග්ගො
bod:600:“අමතං <pb T=1.59/> <pb V=1.61/> <pb M=1.47/> තෙ, භික්ඛවෙ, න පරිභුඤ්ජන්ති යෙ කායගතාසතිං න පරිභුඤ්ජන්ති। අමතං තෙ, භික්ඛවෙ, පරිභුඤ්ජන්ති යෙ කායගතාසතිං පරිභුඤ්ජන්තී”ති।
bod:601:“අමතං තෙසං, භික්ඛවෙ, අපරිභුත්තං යෙසං කායගතාසති අපරිභුත්තා। අමතං තෙසං, භික්ඛවෙ, පරිභුත්තං යෙසං කායගතාසති පරිභුත්තා”ති।
bod:602:“අමතං තෙසං, භික්ඛවෙ, පරිහීනං යෙසං කායගතාසති පරිහීනා। අමතං තෙසං, භික්ඛවෙ, අපරිහීනං යෙසං කායගතාසති අපරිහීනා”ති।
bod:603:“අමතං තෙසං, භික්ඛවෙ, විරද්ධං යෙසං කායගතාසති <pb P=1.46/> විරද්ධා। අමතං තෙසං, භික්ඛවෙ, ආරද්ධං <n>අවිරද්ධං (ක॰)</n> යෙසං කායගතාසති ආරද්ධා”ති।
bod:604:“අමතං තෙ, භික්ඛවෙ, පමාදිංසු යෙ කායගතාසතිං පමාදිංසු। අමතං තෙ, භික්ඛවෙ, න පමාදිංසු යෙ කායගතාසතිං න පමාදිංසු”।
bod:605:“අමතං තෙසං, භික්ඛවෙ, පමුට්ඨං යෙසං කායගතාසති පමුට්ඨා। අමතං තෙසං, භික්ඛවෙ, අප්පමුට්ඨං යෙසං කායගතාසති අප්පමුට්ඨා”ති।
bod:606:“අමතං තෙසං, භික්ඛවෙ, අනාසෙවිතං යෙසං කායගතාසති අනාසෙවිතා। අමතං තෙසං, භික්ඛවෙ, ආසෙවිතං යෙසං කායගතාසති ආසෙවිතා”ති।
bod:607:“අමතං තෙසං, භික්ඛවෙ, අභාවිතං යෙසං කායගතාසති අභාවිතා। අමතං තෙසං, භික්ඛවෙ, භාවිතං යෙසං කායගතාසති භාවිතා”ති।
bod:608:“අමතං <pb V=1.62/> <pb M=1.48/> තෙසං, භික්ඛවෙ, අබහුලීකතං යෙසං කායගතාසති අබහුලීකතා <pb T=1.60/>। අමතං තෙසං, භික්ඛවෙ, බහුලීකතං යෙසං කායගතාසති බහුලීකතා”ති।
bod:609:“අමතං තෙසං, භික්ඛවෙ, අනභිඤ්ඤාතං යෙසං කායගතාසති අනභිඤ්ඤාතා। අමතං තෙසං, භික්ඛවෙ, අභිඤ්ඤාතං යෙසං කායගතාසති අභිඤ්ඤාතා”ති।
bod:610:“අමතං තෙසං, භික්ඛවෙ, අපරිඤ්ඤාතං යෙසං කායගතාසති අපරිඤ්ඤාතා। අමතං තෙසං, භික්ඛවෙ, පරිඤ්ඤාතං යෙසං කායගතාසති පරිඤ්ඤාතා”ති।
bod:611:“අමතං තෙසං, භික්ඛවෙ, අසච්ඡිකතං යෙසං කායගතාසති අසච්ඡිකතා। අමතං තෙසං, භික්ඛවෙ, සච්ඡිකතං යෙසං කායගතාසති සච්ඡිකතා”ති। (….) <n>(එකකනිපාතස්ස සුත්තසහස්සං සමත්තං।) (සී॰ ස්යා॰ කං॰ පී॰)</n>
bod:(ඉදමවොච භගවා। අත්තමනා තෙ භික්ඛූ භගවතො භාසිතං අභිනන්දුන්ති।) <n>( ) එත්ථන්තරෙ පාඨො සී॰ ස්යා॰ කං॰ පී॰ පොත්ථකෙසු නත්ථි</n>
cen:අමතවග්ගො වීසතිමො।
cen:එකකනිපාතපාළි නිට්ඨිතා।
