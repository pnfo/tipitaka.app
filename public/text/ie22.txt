cha:(23) 3:දීඝචාරිකවග්ගො
sub:1:පඨමදීඝචාරිකසුත්තවණ්ණනා
bod:221:තතියස්ස <pb V=3.83/> <pb P=3.330/> පඨමෙ <b>අනවත්ථචාරික</b>න්ති අවවත්ථිතචාරිකං। <b>සුතං න පරියොදපෙතී</b>ති යම්පිස්ස සුතං අත්ථි, තං පරියොදපෙතුං න සක්කොති। <b>සුතෙනෙකච්චෙන අවිසාරදො හොතී</b>ති ථොකථොකෙන සුතෙන විජ්ජමානෙනාපි ඤාණෙන සොමනස්සප්පත්තො න හොති। <b>සමවත්ථචාරෙ</b>ති සමවත්ථිතචාරෙ। දුතියං උත්තානත්ථමෙව।
sub:3-4:අතිනිවාසසුත්තාදිවණ්ණනා
bod:223-224:තතියෙ <b>බහුභණ්ඩො</b>ති බහුපරික්ඛාරො। <b>බහුභෙසජ්ජො</b>ති සප්පිනවනීතාදීනං බහුතාය බහුභෙසජ්ජො। <b>බ්යත්තො</b>ති බ්යාසත්තො। <b>සංසට්ඨො</b>ති පඤ්චවිධෙන සංසග්ගෙන සංසට්ඨො හුත්වා। <b>අනනුලොමිකෙනා</b>ති සාසනස්ස අනනුච්ඡවිකෙන। චතුත්ථෙ <b>වණ්ණමච්ඡරී</b>ති ගුණමච්ඡරී। <b>ධම්මමච්ඡරී</b>ති පරියත්තිමච්ඡරී।
sub:5-6:කුලූපකසුත්තාදිවණ්ණනා
bod:225-226:පඤ්චමෙ <pb M=3.82/> <b>අනාමන්තචාරෙ ආපජ්ජතී</b>ති “නිමන්තිතො සභත්තො සමානො සන්තං භික්ඛුං අනාපුච්ඡා පුරෙභත්තං වා පච්ඡාභත්තං වා කුලෙසු චාරිත්තං ආපජ්ජෙය්යා”ති සික්ඛාපදෙ (පාරා॰ 294) වුත්තං ආපත්තිං ආපජ්ජති। <b>රහො නිසජ්ජායා</b>තිආදීනිපි තෙසං තෙසං සික්ඛාපදානං වසෙන වෙදිතබ්බානි। ඡට්ඨෙ <b>අතිවෙල</b>න්ති අතික්කන්තපමාණකාලං। සත්තමං උත්තානමෙව।
sub:8:උස්සූරභත්තසුත්තවණ්ණනා
bod:228:අට්ඨමෙ <pb V=3.84/> <b>උස්සූරභත්තෙ</b>ති අතිදිවාපචනභත්තෙ। <b>න කාලෙන පටිපූජෙන්තී</b>ති යාගුකාලෙ යාගුං, ඛජ්ජකකාලෙ ඛජ්ජකං <pb P=3.331/>, භොජනකාලෙ භොජනං අපචන්තා යුත්තප්පයුත්තකාලස්ස අතිනාමිතත්තා න කාලෙන පටිපූජෙන්ති, අත්තනො චිත්තෙනෙව දෙන්ති නාම। තතො තෙපි තෙසු අත්තනො ගෙහං ආගතෙසු තථෙව කරොන්ති। කුලපවෙණියා ආගතා බලිපටිග්ගාහිකා දෙවතාපි යුත්තප්පයුත්තකාලෙන ලාභං ලභමානායෙව රක්ඛන්ති ගොපයන්ති පීළං අකත්වා। අකාලෙ ලභමානා පන “ඉමෙ අම්හෙසු අනාදරා”ති ආරක්ඛං න කරොන්ති।
bod:සමණබ්රාහ්මණාපි “එතෙසං ගෙහෙ භොජනවෙලාය භොජනං න හොති, ඨිතමජ්ඣන්හිකෙ දෙන්තී”ති මඞ්ගලාමඞ්ගලෙසු කාතබ්බං න කරොන්ති। <b>විමුඛා කම්මං කරොන්තී</b>ති “පාතො කිඤ්චි න ලභාම, ඛුදාය පටිපීළිතා කම්මං කාතුං න සක්කොමා”ති කම්මං විස්සජ්ජෙත්වා නිසීදන්ති। <b>අනොජවන්තං හොතී</b>ති අකාලෙ භුත්තං ඔජං හරිතුං න සක්කොති। සුක්කපක්ඛො වුත්තවිපල්ලාසෙන වෙදිතබ්බො।
sub:9:පඨමකණ්හසප්පසුත්තවණ්ණනා
bod:229:නවමෙ <b>සභීරූ</b>ති සනිද්දො මහානිද්දං නිද්දායති। <b>සප්පටිභයො</b>ති තං නිස්සාය භයං උප්පජ්ජති, තස්මා සප්පටිභයො। <b>මිත්තදුබ්භී</b>ති පානභොජනදායකම්පි මිත්තං දුබ්භති හිංසති। මාතුගාමෙපි එසෙව නයො।
sub:10:දුතියකණ්හසප්පසුත්තවණ්ණනා
bod:230:දසමෙ <pb M=3.83/> <b>ඝොරවිසො</b>ති කක්ඛළවිසො। <b>දුජ්ජිව්හො</b>ති ද්විධා භින්නජිව්හො। <b>ඝොරවිසතා</b>ති ඝොරවිසතාය। සෙසද්වයෙපි එසෙව නයො।
cen:දීඝචාරිකවග්ගො තතියො।
