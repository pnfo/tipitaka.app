cha:8:ලක්ඛණසංයුත්තං
tit:1:පඨමවග්ගො
sub:1:අට්ඨිසුත්තවණ්ණනා
bod:202:<b>ආයස්මා</b> <pb V=2.161/> <pb M=2.182/> <b>ච ලක්ඛණො</b>තිආදීසු “කො නාමායස්මා ලක්ඛණො, කස්මා ච ‘ලක්ඛණො’ති නාමං අහොසි, කො චායස්මා මොග්ගල්ලානො, කස්මා ච සිතං පාත්වාකාසී”ති තං සබ්බං පකාසෙතුං <b>“ය්වාය”</b>න්තිආදි ආරද්ධං। <b>ලක්ඛණසම්පන්නෙනා</b>ති පුරිසලක්ඛණසම්පන්නෙන।
bod:ඊසං හසිතං “සිත”න්ති වුච්චතීති ආහ <b>“මන්දහසිත”</b>න්ති। <b>අට්ඨිසඞ්ඛලික</b>න්ති නයිදං අවිඤ්ඤාණකං අට්ඨිසඞ්ඛලිකමත්තං, අථ ඛො එකො පෙතොති ආහ <b>“පෙතලොකෙ නිබ්බත්ත”</b>න්ති। <b>එතෙ අත්තභාවා</b>ති පෙතත්තභාවා। <b>න ආපාථං ආගච්ඡන්තී</b>ති දෙවත්තභාවා විය න ආපාථං ආගච්ඡන්ති පකතියා। තෙසං පන රුචියා ආපාථං ආගච්ඡෙය්යුං මනුස්සානං। දුක්ඛාභිභූතානං අනාථභාවදස්සනපදට්ඨානා කරුණාති ආහ <b>“කාරුඤ්ඤෙ කත්තබ්බෙ”</b>ති। අත්තනො ච සම්පත්තිං බුද්ධඤාණස්ස ච සම්පත්තින්ති පච්චෙකං සම්පත්තිසද්දො යොජෙතබ්බො। තදුභයං විභාවෙතුං <b>“තං හී”</b>තිආදි වුත්තං। තත්ථ අත්තනො සම්පත්තිං අනුස්සරිත්වා සිතං පාත්වාකාසීති පදං ආනෙත්වා සම්බන්ධිතබ්බං। <b>ධම්මධාතූ</b>ති සබ්බඤ්ඤුතඤ්ඤාණං සන්ධාය වදති। <b>ධම්මධාතූ</b>ති වා ධම්මානං සභාවො।
bod:<b>ඉතරො</b>ති ලක්ඛණත්ථෙරො। <b>උපපත්තී</b>ති ජාති। උපපත්තිසීසෙන හි තථාරූපං අත්තභාවං වදති। <b>ලොහතුණ්ඩකෙහී</b>ති ලොහමයෙහෙව තුණ්ඩකෙහි। <b>චරන්තී</b>ති ආකාසෙන ගච්ඡන්ති। <b>අච්ඡරියං වතා</b>ති ගරහච්ඡරියං නාමෙතං। <b>චක්ඛුභූතා</b>ති සම්පත්තදිබ්බචක්ඛුකා, ලොකස්ස චක්ඛුභූතාති එවං වා එත්ථ අත්ථො දට්ඨබ්බො।
bod:<b>යත්රා</b>ති හෙතුඅත්ථෙ නිපාතොති ආහ <b>“යත්රාති කාරණවචන”</b>න්ති। අඤ්ඤත්ර හි “යත්ර හි නාමා”ති අත්ථො වුච්චති। <b>අප්පමාණෙ සත්තනිකායෙ</b> තෙ ච ඛො විභාගෙන කාමභවාදිභෙදෙ භවෙ, නිරයාදිභෙදා <pb V=2.162/> ගතියො, නානත්තකායනානත්තසඤ්ඤිආදිවිඤ්ඤාණට්ඨිතියො, තථාරූපෙ සත්තාවාසෙ ච සබ්බඤ්ඤුතඤ්ඤාණඤ්ච මෙ උපනෙතුං <b>පච්චක්ඛං කරොන්තෙන</b>।
bod:<b>ගොඝාතකො</b>ති <pb M=2.183/> ගුන්නං අභිණ්හං හනනකො। තෙනාහ <b>“වධිත්වා වධිත්වා”</b>ති। <b>තස්සා</b>ති ගුන්නං වධකකම්මස්ස। <b>අපරාපරියකම්මස්සා</b>ති අපරාපරියවෙදනීයකම්මස්ස। බලවතා ගොඝාතකකම්මෙන විපාකෙ දීයමානෙ අලද්ධොකාසං අපරාපරියවෙදනීයං තස්මිං විපක්කවිපාකෙ ඉදානි ලද්ධොකාසං <b>“අවසෙසකම්ම”</b>න්ති වුත්තං। <b>පටිසන්ධී</b>ති පාපකම්මජනිතා පටිසන්ධි। <b>කම්මසභාගතායා</b>ති කම්මසදිසභාවෙන। <b>ආරම්මණසභාගතායා</b>ති ආරම්මණස්ස සභාගභාවෙන සදිසභාවෙන। යාදිසෙ හි ආරම්මණෙ පුබ්බෙ තං කම්මං තස්ස ච විපාකො පවත්තො, තාදිසෙයෙව ආරම්මණෙ ඉදං කම්මං ඉමස්ස විපාකො ච පවත්තොති කත්වා වුත්තං <b>“තස්සෙව කම්මස්ස විපාකාවසෙසෙනා”</b>ති। භවති හි තංසදිසෙපි තබ්බොහාරො යථා “සො එව තිත්තිරො, තානියෙව ඔසධානී”ති। <b>නිමිත්තං අහොසී</b>ති පුබ්බෙ කතූපචිතස්ස පෙතූපපත්තිනිබ්බත්තනවසෙන කතොකාසස්ස තස්ස කම්මස්ස නිමිත්තභූතං ඉදානි තථා උපට්ඨහන්තං තස්ස විපාකස්ස නිමිත්තං ආරම්මණං අහොසි। <b>සො</b>ති ගොඝාතකො। <b>අට්ඨිසඞ්ඛලිකපෙතො ජාතො</b> කම්මසරික්ඛකවිපාකතාවසෙන।
cen:අට්ඨිසුත්තවණ්ණනා නිට්ඨිතා।
sub:2:පෙසිසුත්තවණ්ණනා
bod:203:<b>ගොමංසපෙසියො කත්වා</b>ති ගාවිං වධිත්වා වධිත්වා ගොමංසං ඵාලෙත්වා පෙසියො කත්වා। <b>සුක්ඛාපෙත්වා</b>ති කාලන්තරං ඨපනත්ථං සුක්ඛාපෙත්වා। සුක්ඛාපියමානානං මංසපෙසීනඤ්හි වල්ලූරසමඤ්ඤා।
cen:පෙසිසුත්තවණ්ණනා නිට්ඨිතා।
sub:3:පිණ්ඩසුත්තවණ්ණනා
bod:204:<b>නිප්පක්ඛචම්මෙ</b>ති විගතපක්ඛචම්මෙ।
sub:4:නිච්ඡවිසුත්තවණ්ණනා
bod:205:උරබ්භෙ හනතීති <b>ඔරබ්භිකො। එළකෙ</b>ති අජෙ।
sub:5:අසිලොමසුත්තවණ්ණනා
bod:206:<b>නිවාපපුට්ඨෙ</b>ති <pb V=2.163/> <pb M=2.184/> අත්තනා දින්නනිවාපෙන පොසිතෙ। <b>අසිනා වධිත්වා වධිත්වා</b> වික්කිණන්තො।
sub:6:සත්තිසුත්තවණ්ණනා
bod:207:<b>එකං මිග</b>න්ති එකං දීපකමිගං।
sub:7:උසුලොමසුත්තවණ්ණනා
bod:208:<b>කාරණාහී</b>ති යාතනාහි। <b>ඤත්වා</b>ති කම්මට්ඨානං ඤත්වා।
sub:8:සූචිලොමසුත්තවණ්ණනා
bod:209:සුණොති පූරෙතීති <b>සූතො,</b> අස්සදමකාදිකො।
sub:9:දුතියසූචිලොමසුත්තවණ්ණනා
bod:210:පෙසුඤ්ඤූපසංහාරවසෙන ඉතො සුතං අමුත්ර, අමුත්ර වා සුතං ඉධ සූචෙතීති <b>සූචකො</b>। අනයබ්යසනං පාපෙසි මනුස්සෙති සම්බන්ධො।
sub:10:කුම්භණ්ඩසුත්තවණ්ණනා
bod:211:<b>විනිච්ඡයාමච්චො</b>ති රඤ්ඤා අඩ්ඩකරණෙ ඨපිතො විනිච්ඡයමහාමත්තො। සො හි ගාමජනකායං කූටෙති වඤ්චෙතීති <b>ගාමකූටකො</b>ති වුච්චති। කෙචි “තාදිසො එව ගාමජෙට්ඨකො ගාමකූටකො”ති වදන්ති। <b>සමෙන භවිතබ්බං,</b> “ධම්මට්ඨො”ති වත්තබ්බතො। රහස්සඞ්ගෙ නිසීදනවසෙන <b>විසමා නිසජ්ජාව අහොසි</b>।
cen:කුම්භණ්ඩසුත්තවණ්ණනා නිට්ඨිතා।
cen:පඨමවග්ගවණ්ණනා නිට්ඨිතා।
tit:2:දුතියවග්ගො
sub:1:සසීසකසුත්තවණ්ණනා
bod:212:<b>ඵුසන්තො</b>ති <pb V=2.164/> <pb M=2.185/> ථෙය්යාය ඵුසන්තො।
sub:3:නිච්ඡවිත්ථිසුත්තවණ්ණනා
bod:214:<b>මාතුගාමො</b> සස්සාමිකො <b>අත්තනො ඵස්සෙ අනිස්සරො। වට්ටිත්වා</b>ති භස්සිත්වා අපරං ගන්ත්වා।
sub:4:මඞ්ගුලිත්ථිසුත්තවණ්ණනා
bod:215:මඞ්ගනවසෙන උලතීති <b>මඞ්ගුලි,</b> විරූපබීභච්ඡභාවෙන පවත්තතීති අත්ථො। තෙනාහ <b>“විරූපං දුද්දසිකං බීභච්ඡ”</b>න්ති।
sub:5:ඔකිලිනීසුත්තවණ්ණනා
bod:216:උද්ධං උද්ධං අග්ගිනා පක්කසරීරතාය <b>උප්පක්කං</b>। හෙට්ඨතො පග්ඝරණවසෙන කිලින්නසරීරතාය <b>ඔකිලිනී</b>। ඉතො චිතො ච අඞ්ගාරසම්පරිකිණ්ණතාය <b>ඔකිරිනී</b>। තෙනාහ <b>“සා කිරා”</b>තිආදි। <b>අඞ්ගාරචිතකෙ</b>ති අඞ්ගාරසඤ්චයෙ। <b>සරීරතො පග්ඝරන්ති</b> අසුචිදුග්ගන්ධජෙගුච්ඡානි සෙදගතානි। <b>තස්ස කිර රඤ්ඤො</b>ති තස්ස කාලිඞ්ගස්ස රඤ්ඤො। <b>නාටකිනී</b>ති නච්චෙ අධිකතා ඉත්ථී। <b>සෙද</b>න්ති සෙදනං, තාපනන්ති අත්ථො।
cen:ඔකිලිනීසුත්තවණ්ණනා නිට්ඨිතා।
sub:6:අසීසකසුත්තවණ්ණනා
bod:217:<b>අසීසකං කබන්ධං හුත්වා නිබ්බත්ති</b> කම්මායූහනකාලෙ තථා නිමිත්තග්ගහණපරිචයතො।
sub:7-11:පාපභික්ඛුසුත්තාදිවණ්ණනා
bod:218-222:<b>ලාමකභික්ඛූ</b>ති <pb V=2.165/> <pb M=2.186/> හීනාචාරතාය ලාමකො, භික්ඛුවෙසතාය, භික්ඛාහාරෙන ජීවනතො ච භික්ඛු। <b>චිත්තකෙළි</b>න්ති චිත්තරුචියං තං තං කීළන්තො। <b>අයමෙවා</b>ති භික්ඛුවත්ථුස්මිං වුත්තනයො එව।
cen:පාපභික්ඛුසුත්තාදිවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:ලක්ඛණසංයුත්තවණ්ණනාය ලීනත්ථප්පකාසනා සමත්තා।
