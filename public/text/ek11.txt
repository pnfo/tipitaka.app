cha:11:නාරදබුද්ධවංසො
gax:1:පදුමස්ස <pb M=2.341/> <pb P=.33/> අපරෙන, සම්බුද්ධො ද්විපදුත්තමො।
gae:නාරදො නාම නාමෙන, අසමො අප්පටිපුග්ගලො॥
gax:2:සො බුද්ධො චක්කවත්තිස්ස, ජෙට්ඨො දයිතඔරසො।
gae:ආමුක්කමාලාභරණො, උය්යානං උපසඞ්කමි॥
gax:3:තත්ථාසි රුක්ඛො යසවිපුලො, අභිරූපො බ්රහා සුචි।
gae:තමජ්ඣපත්වා උපනිසීදි, මහාසොණස්ස හෙට්ඨතො॥
gax:4:තත්ථ <pb V=2.327/> ඤාණවරුප්පජ්ජි, අනන්තං වජිරූපමං।
gae:තෙන විචිනි සඞ්ඛාරෙ, උක්කුජ්ජමවකුජ්ජකං <n>කුජ්ජතං (ස්යා॰ කං॰)</n>॥
gax:5:තත්ථ සබ්බකිලෙසානි, අසෙසමභිවාහයි।
gae:පාපුණී කෙවලං බොධිං, බුද්ධඤාණෙ ච චුද්දස॥
gax:6:පාපුණිත්වාන <pb T=2.472/> සම්බොධිං, ධම්මචක්කං පවත්තයි।
gae:කොටිසතසහස්සානං, පඨමාභිසමයො අහු॥
gax:7:මහාදොණං නාගරාජං, විනයන්තො මහාමුනි।
gae:පාටිහෙරං තදාකාසි, දස්සයන්තො සදෙවකෙ॥
gax:8:තදා දෙවමනුස්සානං, තම්හි ධම්මප්පකාසනෙ।
gae:නවුතිකොටිසහස්සානි, තරිංසු සබ්බසංසයං॥
gax:9:යම්හි කාලෙ මහාවීරො, ඔවදී සකමත්රජං।
gae:අසීතිකොටිසහස්සානං, තතියාභිසමයො අහු॥
gax:10:සන්නිපාතා තයො ආසුං, නාරදස්ස මහෙසිනො।
gae:කොටිසතසහස්සානං, පඨමො ආසි සමාගමො॥
gax:11:යදා බුද්ධො බුද්ධගුණං, සනිදානං පකාසයි।
gae:නවුතිකොටිසහස්සානි, සමිංසු විමලා තදා॥
gax:12:යදා වෙරොචනො නාගො, දානං දදාති සත්ථුනො।
gae:තදා සමිංසු ජිනපුත්තා, අසීතිසතසහස්සියො॥
gax:13:අහං <pb M=2.342/> තෙන සමයෙන, ජටිලො උග්ගතාපනො।
gae:අන්තලික්ඛචරො ආසිං, පඤ්චාභිඤ්ඤාසු පාරගූ॥
gax:14:තදාපාහං අසමසමං, සසඞ්ඝං සපරිජ්ජනං।
gae:අන්නපානෙන තප්පෙත්වා, චන්දනෙනාභිපූජයිං॥
gax:15:සොපි මං තදා බ්යාකාසි, නාරදො ලොකනායකො।
gae:“අපරිමෙය්යිතො <pb T=2.473/> කප්පෙ, අයං බුද්ධො භවිස්සති॥
gax:16:“පධානං පදහිත්වාන…පෙ॰… <pb T=2.474/> හෙස්සාම සම්මුඛා ඉමං”॥
gax:17:තස්සාපි <pb P=.34/> වචනං සුත්වා, භිය්යො හාසෙත්ව මානසං।
gae:අධිට්ඨහිං වතං උග්ගං, දසපාරමිපූරියා॥
gax:18:නගරං ධඤ්ඤවතී නාම, සුදෙවො නාම ඛත්තියො।
gae:අනොමා නාම ජනිකා, නාරදස්ස මහෙසිනො॥
gax:19:නවවස්සසහස්සානි <pb V=2.328/>, අගාරං අජ්ඣ සො වසි।
gae:ජිතො විජිතාභිරාමො, තයො පාසාදමුත්තමා॥
gax:20:තිචත්තාරීසසහස්සානි, නාරියො සමලඞ්කතා।
gae:විජිතසෙනා නාම නාරී, නන්දුත්තරො නාම අත්රජො॥
gax:21:නිමිත්තෙ චතුරො දිස්වා, පදසා ගමනෙන නික්ඛමි।
gae:සත්තාහං පධානචාරං, අචරී පුරිසුත්තමො <n>ලොකනායකො (සී॰ ක॰)</n>॥
gax:22:බ්රහ්මුනා <pb T=2.475/> යාචිතො සන්තො, නාරදො ලොකනායකො।
gae:වත්ති චක්කං මහාවීරො, ධනඤ්චුය්යානමුත්තමෙ॥
gax:23:භද්දසාලො ජිතමිත්තො, අහෙසුං අග්ගසාවකා।
gae:වාසෙට්ඨො නාමුපට්ඨාකො, නාරදස්ස මහෙසිනො॥
gax:24:උත්තරා ඵග්ගුනී චෙව, අහෙසුං අග්ගසාවිකා।
gae:බොධි තස්ස භගවතො, මහාසොණොති වුච්චති॥
gax:25:උග්ගරින්දො වසභො ච, අහෙසුං අග්ගුපට්ඨකා।
gae:ඉන්දාවරී ච වණ්ඩී <n>උන්දී (සී॰), ගණ්ඩී (ස්යා॰ කං॰)</n> ච, අහෙසුං අග්ගුපට්ඨිකා॥
gax:26:අට්ඨාසීතිරතනානි <pb M=2.343/>, අච්චුග්ගතො මහාමුනි।
gae:කඤ්චනග්ඝියසඞ්කාසො, දසසහස්සී විරොචති॥
gax:27:තස්ස බ්යාමප්පභා කායා, නිද්ධාවති දිසොදිසං।
gae:නිරන්තරං දිවාරත්තිං, යොජනං ඵරතෙ සදා॥
gax:28:න කෙචි තෙන සමයෙන, සමන්තා යොජනෙ ජනා।
gae:උක්කාපදීපෙ උජ්ජාලෙන්ති, බුද්ධරංසීහි ඔත්ථටා॥
gax:29:නවුතිවස්සසහස්සානි, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:30:යථා උළූහි ගගනං, විචිත්තං උපසොභති।
gae:තථෙව සාසනං තස්ස, අරහන්තෙහි සොභති॥
gax:31:සංසාරසොතං තරණාය, සෙසකෙ පටිපන්නකෙ।
gae:ධම්මසෙතුං <pb T=2.476/> දළ්හං කත්වා, නිබ්බුතො සො නරාසභො॥
gax:32:සොපි බුද්ධො අසමසමො, තෙපි ඛීණාසවා අතුලතෙජා।
gae:සබ්බං තමන්තරහිතං, නනු රිත්තා සබ්බසඞ්ඛාරා॥
gax:33:නාරදො ජිනවසභො, නිබ්බුතො සුදස්සනෙ පුරෙ।
gae:තත්ථෙවස්ස ථූපවරො, චතුයොජනමුග්ගතොති॥
cen:නාරදස්ස භගවතො වංසො නවමො।
