cha:45:විභීතකවග්ගො
sub:1:විභීතකමිඤ්ජියත්ථෙරඅපදානං
gax:1:“කකුසන්ධො <pb T=2.56/> <pb M=2.24/> <pb V=2.24/> මහාවීරො, සබ්බධම්මාන පාරගූ।
gae:ගණම්හා වූපකට්ඨො සො, අගමාසි වනන්තරං॥
gax:2:“බීජමිඤ්ජං ගහෙත්වාන, ලතාය ආවුණිං අහං।
gae:භගවා තම්හි සමයෙ, ඣායතෙ පබ්බතන්තරෙ॥
gax:3:“දිස්වානහං දෙවදෙවං, විප්පසන්නෙන චෙතසා।
gae:දක්ඛිණෙය්යස්ස වීරස්ස, බීජමිඤ්ජමදාසහං॥
gax:4:“ඉමස්මිංයෙව කප්පම්හි, යං මිඤ්ජමදදිං <n>ඵලමදදිං (සී॰ පී॰), බීජමදදිං (ස්යා॰)</n> තදා।
gae:දුග්ගතිං නාභිජානාමි, බීජමිඤ්ජස්සිදං ඵලං॥
gax:5:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:6:“ස්වාගතං වත මෙ ආසි, මම බුද්ධස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:7:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා විභීතකමිඤ්ජියො <n>විභෙදක… (ස්යා॰ ක॰)</n> ථෙරො ඉමා
bod:ගාථායො අභාසිත්ථාති।
cen:විභීතකමිඤ්ජියත්ථෙරස්සාපදානං පඨමං।
sub:2:කොලදායකත්ථෙරඅපදානං
gax:8:“අජිනෙන <pb T=2.57/> <pb V=2.25/> <pb P=2.397/> නිවත්ථොහං, වාකචීරධරො තදා।
gae:ඛාරියා පූරයිත්වාන, කොලංහාසිං මමස්සමං <n>ඛාරිභාරං හරිත්වාන, කොලමාහරිමස්සමං (සී॰ පී॰)</n>॥
gax:9:“තම්හි <pb M=2.25/> කාලෙ සිඛී බුද්ධො, එකො අදුතියො අහු।
gae:මමස්සමං උපාගච්ඡි, ජානන්තො සබ්බකාලිකං॥
gax:10:“සකං චිත්තං පසාදෙත්වා, වන්දිත්වාන ච සුබ්බතං।
gae:උභො හත්ථෙහි පග්ගය්හ, කොලං බුද්ධස්සදාසහං॥
gax:11:“එකතිංසෙ ඉතො කප්පෙ, යං ඵලමදදිං තදා।
gae:දුග්ගතිං නාභිජානාමි, කොලදානස්සිදං ඵලං॥
gax:12:“කිලෙසා ඣාපිතා මය්හං…පෙ॰… විහරාමි අනාසවො॥
gax:13:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:14:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කොලදායකො ථෙරො ඉමා ගාථායො
bod:අභාසිත්ථාති।
cen:කොලදායකත්ථෙරස්සාපදානං දුතියං।
sub:3:බිල්ලියත්ථෙරඅපදානං
gax:15:“චන්දභාගානදීතීරෙ <pb T=2.58/>, අස්සමො සුකතො මම।
gae:බිල්ලරුක්ඛෙහි <n>බෙලුවරුක්ඛෙහි (ස්යා॰)</n> ආකිණ්ණො, නානාදුමනිසෙවිතො॥
gax:16:“සුගන්ධං බෙලුවං දිස්වා, බුද්ධසෙට්ඨමනුස්සරිං।
gae:ඛාරිභාරං පූරයිත්වා, තුට්ඨො සංවිග්ගමානසො॥
gax:17:“කකුසන්ධං උපාගම්ම, බිල්ලපක්කමදාසහං।
gae:පුඤ්ඤක්ඛෙත්තස්ස වීරස්ස, විප්පසන්නෙන චෙතසා॥
gax:18:“ඉමස්මිංයෙව කප්පස්මිං, යං ඵලමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:19:“කිලෙසා <pb V=2.26/> ඣාපිතා මය්හං…පෙ॰… විහරාමි අනාසවො॥
gax:20:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:21:“පටිසම්භිදා <pb M=2.26/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා බිල්ලියො ථෙරො ඉමා ගාථායො
bod:අභාසිත්ථාති।
cen:බිල්ලියත්ථෙරස්සාපදානං තතියං।
sub:4:භල්ලාතදායකත්ථෙරඅපදානං
gax:22:“සුවණ්ණවණ්ණං <pb T=2.59/> <pb P=2.398/> සම්බුද්ධං, ද්වත්තිංසවරලක්ඛණං।
gae:විපිනග්ගෙන <n>පවනග්ගෙන (සී॰ ස්යා॰ පී॰)</n> ගච්ඡන්තං, සාලරාජංව ඵුල්ලිතං॥
gax:23:“තිණත්ථරං පඤ්ඤාපෙත්වා, බුද්ධසෙට්ඨං අයාචහං।
gae:‘අනුකම්පතු මං බුද්ධො, භික්ඛං ඉච්ඡාමි දාතවෙ’॥
gax:24:“අනුකම්පකො කාරුණිකො, අත්ථදස්සී මහායසො।
gae:මම සඞ්කප්පමඤ්ඤාය, ඔරූහි මම අස්සමෙ॥
gax:25:“ඔරොහිත්වාන සම්බුද්ධො, නිසීදි පණ්ණසන්ථරෙ।
gae:භල්ලාතකං ගහෙත්වාන, බුද්ධසෙට්ඨස්සදාසහං॥
gax:26:“මම නිජ්ඣායමානස්ස, පරිභුඤ්ජි තදා ජිනො।
gae:තත්ථ චිත්තං පසාදෙත්වා, අභිවන්දිං තදා ජිනං॥
gax:27:“අට්ඨාරසෙ කප්පසතෙ, යං ඵලමදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:28:“කිලෙසා ඣාපිතා මය්හං…පෙ॰… විහරාමි අනාසවො॥
gax:29:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:30:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං <pb T=2.60/> සුදං ආයස්මා භල්ලාතදායකො ථෙරො ඉමා ගාථායො
bod:අභාසිත්ථාති।
cen:භල්ලාතදායකත්ථෙරස්සාපදානං චතුත්ථං।
sub:5:උත්තලිපුප්ඵියත්ථෙරඅපදානං
gax:31:“නිග්රොධෙ <pb M=2.27/> <pb V=2.27/> හරිතොභාසෙ, සංවිරුළ්හම්හි පාදපෙ।
gae:උත්තලිමාලං <n>උම්මා මාලං හි (ස්යා॰)</n> පග්ගය්හ, බොධියා අභිරොපයිං॥
gax:32:“ඉමස්මිංයෙව කප්පම්හි, යං බොධිමභිපූජයිං।
gae:දුග්ගතිං නාභිජානාමි, බොධිපූජායිදං ඵලං॥
gax:33:“කිලෙසා ඣාපිතා මය්හං…පෙ॰… විහරාමි අනාසවො॥
gax:34:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:35:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා උත්තලිපුප්ඵියො ථෙරො ඉමා ගාථායො
bod:අභාසිත්ථාති।
cen:උත්තලිපුප්ඵියත්ථෙරස්සාපදානං පඤ්චමං।
sub:6:අම්බාටකියත්ථෙරඅපදානං
gax:36:“සුපුප්ඵිතං <pb P=2.399/> සාලවනං, ඔගය්හ වෙස්සභූ මුනි।
gae:නිසීදි ගිරිදුග්ගෙසු, අභිජාතොව කෙසරී॥
gax:37:“පසන්නචිත්තො <pb T=2.61/> සුමනො, අම්බාටකමපූජයිං।
gae:පුඤ්ඤක්ඛෙත්තං අනුත්තරං <n>මහාවීරං (සී॰ ස්යා॰)</n>, පසන්නො සෙහි පාණිභි॥
gax:38:“එකතිංසෙ ඉතො කප්පෙ, යං පුප්ඵමභිරොපයිං।
gae:දුග්ගති නාභිජානාමි, බුද්ධපූජායිදං ඵලං॥
gax:39:“කිලෙසා ඣාපිතා මය්හං…පෙ॰… විහරාමි අනාසවො॥
gax:40:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:41:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා අම්බාටකියො ථෙරො ඉමා ගාථායො
bod:අභාසිත්ථාති।
cen:අම්බාටකියත්ථෙරස්සාපදානං ඡට්ඨං।
sub:7:සීහාසනිකත්ථෙරඅපදානං
gax:42:“පදුමුත්තරස්ස <pb M=2.28/> <pb V=2.28/> භගවතො, සබ්බභූතහිතෙසිනො।
gae:පසන්නචිත්තො සුමනො, සීහාසනමදාසහං॥
gax:43:“දෙවලොකෙ මනුස්සෙ වා, යත්ථ යත්ථ වසාමහං।
gae:ලභාමි විපුලං බ්යම්හං, සීහාසනස්සිදං ඵලං॥
gax:44:“සොණ්ණමයා රූපිමයා, ලොහිතඞ්ගමයා <n>ලොහිතඞ්කමයා (සී॰ ස්යා॰ පී॰)</n> බහූ।
gae:මණිමයා ච පල්ලඞ්කා, නිබ්බත්තන්ති මමං සදා॥
gax:45:“බොධියා <pb T=2.62/> ආසනං කත්වා, ජලජුත්තමනාමිනො।
gae:උච්චෙ කුලෙ පජායාමි, අහො ධම්මසුධම්මතා॥
gax:46:“සතසහස්සිතො කප්පෙ, සීහාසනමකාසහං।
gae:දුග්ගතිං නාභිජානාමි, සීහාසනස්සිදං ඵලං॥
gax:47:“කිලෙසා ඣාපිතා මය්හං…පෙ॰… විහරාමි අනාසවො॥
gax:48:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:49:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සීහාසනිකො ථෙරො ඉමා ගාථායො
bod:අභාසිත්ථාති।
cen:සීහාසනිකත්ථෙරස්සාපදානං සත්තමං।
sub:8:පාදපීඨියත්ථෙරඅපදානං
gax:50:“සුමෙධො <pb P=2.400/> නාම සම්බුද්ධො, අග්ගො කාරුණිකො මුනි।
gae:තාරයිත්වා බහූ සත්තෙ, නිබ්බුතො සො මහායසො॥
gax:51:“සීහාසනස්ස සාමන්තා, සුමෙධස්ස මහෙසිනො।
gae:පසන්නචිත්තො සුමනො, පාදපීඨමකාරයිං॥
gax:52:“කත්වාන කුසලං කම්මං, සුඛපාකං සුඛුද්රයං।
gae:පුඤ්ඤකම්මෙන සංයුත්තො, තාවතිංසමගච්ඡහං॥
gax:53:“තත්ථ <pb T=2.63/> <pb M=2.29/> <pb V=2.29/> මෙ වසමානස්ස, පුඤ්ඤකම්මසමඞ්ගිනො।
gae:පදානි උද්ධරන්තස්ස, සොණ්ණපීඨා භවන්ති මෙ॥
gax:54:“ලාභා තෙසං සුලද්ධං වො, යෙ ලභන්ති උපස්සුතිං।
gae:නිබ්බුතෙ කාරං කත්වාන, ලභන්ති විපුලං සුඛං॥
gax:55:“මයාපි සුකතං කම්මං, වාණිජ්ජං සුප්පයොජිතං।
gae:පාදපීඨං කරිත්වාන, සොණ්ණපීඨං ලභාමහං॥
gax:56:“යං යං දිසං පක්කමාමි, කෙනචි කිච්චයෙනහං <n>පච්චයෙනහං (සී॰ පී॰)</n>।
gae:සොණ්ණපීඨෙ අක්කමාමි <n>සොණ්ණපීඨෙන කමාමි (ක॰)</n>, පුඤ්ඤකම්මස්සිදං ඵලං॥
gax:57:“තිංසකප්පසහස්සම්හි, යං කම්මමකරිං තදා।
gae:දුග්ගතිං නාභිජානාමි, පාදපීඨස්සිදං ඵලං॥
gax:58:“කිලෙසා ඣාපිතා මය්හං…පෙ॰… විහරාමි අනාසවො॥
gax:59:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:60:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා පාදපීඨියො ථෙරො ඉමා ගාථායො
bod:අභාසිත්ථාති।
cen:පාදපීඨියත්ථෙරස්සාපදානං අට්ඨමං।
sub:9:වෙදිකාරකත්ථෙරඅපදානං
gax:61:“පදුමුත්තරස්ස <pb T=2.64/> භගවතො, බොධියා පාදපුත්තමෙ।
gae:වෙදිකං සුකතං කත්වා, සකං චිත්තං පසාදයිං॥
gax:62:“අතොළාරානි <n>අථොළාරානි (සී॰ පී॰), අග්ගොළාරානි (ස්යා॰)</n> භණ්ඩානි, කතානි අකතානි ච।
gae:අන්තලික්ඛා පවස්සන්ති, වෙදිකාය ඉදං ඵලං॥
gax:63:“උභතො බ්යූළ්හසඞ්ගාමෙ, පක්ඛන්දන්තො භයානකෙ।
gae:භයභෙරවං න පස්සාමි, වෙදිකාය ඉදං ඵලං॥
gax:64:“මම <pb M=2.30/> <pb P=2.401/> සඞ්කප්පමඤ්ඤාය, බ්යම්හං නිබ්බත්තතෙ සුභං।
gae:සයනානි මහග්ඝානි, වෙදිකාය ඉදං ඵලං॥
gax:65:“සතසහස්සිතො <pb V=2.30/> කප්පෙ, යං වෙදිකමකාරයිං।
gae:දුග්ගතිං නාභිජානාමි, වෙදිකාය ඉදං ඵලං॥
gax:66:“කිලෙසා ඣාපිතා මය්හං…පෙ॰… විහරාමි අනාසවො॥
gax:67:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:68:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා වෙදිකාරකො ථෙරො ඉමා ගාථායො
bod:අභාසිත්ථාති।
cen:වෙදිකාරකත්ථෙරස්සාපදානං නවමං।
sub:10:බොධිඝරදායකත්ථෙරඅපදානං
gax:69:“සිද්ධත්ථස්ස <pb T=2.65/> භගවතො, ද්විපදින්දස්ස තාදිනො।
gae:පසන්නචිත්තො සුමනො, බොධිඝරමකාරයිං॥
gax:70:“තුසිතං උපපන්නොම්හි, වසාමි රතනෙ ඝරෙ।
gae:න මෙ සීතං වා උණ්හං වා, වාතො ගත්තෙ න සම්ඵුසෙ॥
gax:71:“පඤ්චසට්ඨිම්හිතො කප්පෙ, චක්කවත්තී අහොසහං।
gae:කාසිකං නාම නගරං, විස්සකම්මෙන <n>විසුකම්මෙන (ස්යා॰ ක॰)</n> මාපිතං॥
gax:72:“දසයොජනආයාමං, අට්ඨයොජනවිත්ථතං।
gae:න තම්හි නගරෙ අත්ථි, කට්ඨං වල්ලී ච මත්තිකා॥
gax:73:“තිරියං යොජනං ආසි, අද්ධයොජනවිත්ථතං।
gae:මඞ්ගලො නාම පාසාදො, විස්සකම්මෙන මාපිතො॥
gax:74:“චුල්ලාසීතිසහස්සානි, ථම්භා සොණ්ණමයා අහුං।
gae:මණිමයා ච නිය්යූහා, ඡදනං රූපියං අහු॥
gax:75:“සබ්බසොණ්ණමයං <pb M=2.31/> ඝරං, විස්සකම්මෙන මාපිතං।
gae:අජ්ඣාවුත්ථං මයා එතං, ඝරදානස්සිදං ඵලං॥
gax:76:“තෙ සබ්බෙ අනුභොත්වාන, දෙවමානුසකෙ භවෙ।
gae:අජ්ඣපත්තොම්හි නිබ්බානං, සන්තිපදමනුත්තරං॥
gax:77:“තිංසකප්පසහස්සම්හි, බොධිඝරමකාරයිං।
gae:දුග්ගතිං <pb T=2.66/> නාභිජානාමි, ඝරදානස්සිදං ඵලං॥
gax:78:“කිලෙසා <pb V=2.31/> ඣාපිතා මය්හං…පෙ॰… විහරාමි අනාසවො॥
gax:79:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:80:“පටිසම්භිදා <pb P=2.402/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා බොධිඝරදායකො ථෙරො ඉමා ගාථායො
bod:අභාසිත්ථාති।
cen:බොධිඝරදායකත්ථෙරස්සාපදානං දසමං।
cen:විභීතකවග්ගො පඤ්චචත්තාලීසමො।
bod:තස්සුද්දානං –
gax:විභීතකී කොලඵලී, බිල්ලභල්ලාතකප්පදො।
gae:උත්තලම්බටකී චෙව, ආසනී පාදපීඨකො॥
gax:වෙදිකො බොධිඝරිකො, ගාථායො ගණිතාපි ච।
gae:එකූනාසීතිකා සබ්බා, අස්මිං වග්ගෙ පකිත්තිතා॥
