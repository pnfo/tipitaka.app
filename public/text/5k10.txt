cha:සඞ්ඝාදිසෙසකණ්ඩං
sub:1:උස්සයවාදිකාසික්ඛාපදවණ්ණනා
bod:භික්ඛුනීනං <pb M=.111/> <pb V=.107/> සඞ්ඝාදිසෙසං පත්වා වුට්ඨානවිධයො සන්දස්සනත්ථං <b>“අයං භික්ඛුනී…පෙ॰… ආපන්නා”</b>ති පුග්ගලනියමං කත්වා පාරාජිකතො අධිප්පායන්ති <b>“නිස්සාරණීයං සඞ්ඝාදිසෙස”</b>න්ති ආපත්තිනාමග්ගහණඤ්ච කතං। <b>“සමුට්ඨානාදීනි පඨමකථිනසදිසානි, ඉදං පන කිරියමෙවා”</b>ති පාඨො।
cen:උස්සයවාදිකාසික්ඛාපදවණ්ණනා නිට්ඨිතා।
sub:2:චොරිවුට්ඨාපිකාසික්ඛාපදවණ්ණනා
bod:කත්ථචි අගන්ත්වා නිසින්නට්ඨානෙ එව නිසීදිත්වා කරොන්තියා <b>වාචාචිත්තතො,</b> ඛණ්ඩසීමාදිගතාය <b>කායවාචාචිත්තතො</b>।
cen:චොරිවුට්ඨාපිකාසික්ඛාපදවණ්ණනා නිට්ඨිතා।
sub:3:එකගාමන්තරගමනසික්ඛාපදවණ්ණනා
bod:<b>“ආභොගං විනා”</b>ති වුත්තත්තා ආභොගෙ සති අනාපත්ති, ඉමස්මිං පන සික්ඛාපදෙ <b>සමන්තපාසාදිකායං</b> උපචාරාතික්කමෙ ආපත්ති වුත්තා, ඉධ ඔක්කමෙ। ද්වීසුපි වුත්තං අත්ථතො එකමෙව ගාමන්තරගමනසඞ්ඝාදිසෙසං උපචාරස්ස සන්ධාය වුත්තත්තා। ගණම්හා ඔහීයනස්ස විරොධො। “අරඤ්ඤෙ”ති ඉදං අත්ථවසෙන වුත්තං, ගාමන්තරෙපි හොති එව।
bod:<b>සික්ඛාපදා</b> <pb V=.108/> <b>බුද්ධවරෙන වණ්ණිතා</b>ති ගාථාය වසෙන, අට්ඨකථායම්පි ගාමන්තරපරියාපන්නං නදිපාරන්ති වුත්තං।
cen:එකගාමන්තරගමනසික්ඛාපදවණ්ණනා නිට්ඨිතා।
bod:<b>“ඡාදනපච්චයා</b> <pb M=.112/> <b>පන දුක්කටං ආපජ්ජතී”</b>ති ඉදං –
gax:“ආපජ්ජති ගරුකං සාවසෙසං।
gax:ඡාදෙති අනාදරියං පටිච්ච।
gax:න භික්ඛුනී නො ච ඵුසෙය්ය වජ්ජං।
gae:පඤ්හාමෙසා කුසලෙහි චින්තිතා”ති॥ (පරි॰ 481) –
uni:ඉමාය විරුජ්ඣති। තස්මා පමාදලෙඛා විය දිස්සතීති ගවෙසිතබ්බො එත්ථ අත්ථො। භික්ඛූනං මානත්තකථායං “පරික්ඛිත්තස්ස විහාරස්ස පරික්ඛෙපතො, අපරික්ඛිත්තස්ස පරික්ඛෙපාරහට්ඨානතො ද්වෙ ලෙඩ්ඩුපාතෙ අතික්කමිත්වා”ති (කඞ්ඛා॰ අට්ඨ॰ නිගමනවණ්ණනා) වුත්තං, ඉධ පන <b>“ගාමූපචාරතො ච භික්ඛූනං විහාරූපචාරතො ච ද්වෙ ලෙඩ්ඩුපාතෙ”</b>තිආදි වුත්තං। තත්ර භික්ඛූනං වුත්තප්පකාරප්පදෙසං අතික්කමිත්වා ගාමෙපි තං කම්මං කාතුං වට්ටති, භික්ඛුනීනං පන ගාමෙ න වට්ටති। තස්මා එවං වුත්තන්ති එකෙ। අපරෙ පන භික්ඛූනම්පි ගාමෙ න වට්ටති। භික්ඛුවිහාරො නාම පුබ්බෙ එව ගාමූපචාරං අතික්කමිත්වා ඨිතො, තස්මා ගාමං අවත්වා විහාරූපචාරමෙව හෙට්ඨා වුත්තං। භික්ඛුනීනං විහාරො ගාමෙ එව වට්ටති, න බහි, තස්මා ගාමූපචාරඤ්ච විහාරූපචාරඤ්ච උභයමෙවෙත්ථ දස්සිතං। තස්මා උභයත්ථාපි අත්ථතො නානාත්තං නත්ථීති වදන්ති। යං යුජ්ජති, තං ගහෙතබ්බං।
cen:සඞ්ඝාදිසෙසවණ්ණනා නිට්ඨිතා।
