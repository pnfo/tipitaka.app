cha:29:පණ්ණදායකවග්ගො
sub:1:පණ්ණදායකත්ථෙරඅපදානං
gax:1:“පණ්ණසාලෙ <pb M=1.270/> <pb V=1.254/> <pb P=1.239/> නිසින්නොම්හි, පණ්ණභොජනභොජනො।
gae:උපවිට්ඨඤ්ච මං සන්තං, උපාගච්ඡි මහාඉසි <n>මහාමුනි (සී॰)</n>॥
gax:2:“සිද්ධත්ථො ලොකපජ්ජොතො, සබ්බලොකතිකිච්ඡකො।
gae:තස්ස පණ්ණං මයා දින්නං, නිසින්නං <n>නිසින්නස්ස (ස්යා॰ අට්ඨ॰)</n> පණ්ණසන්ථරෙ॥
gax:3:“චතුන්නවුතිතො කප්පෙ, යං පණ්ණමදදිං තදා।
gae:දුග්ගතිං නාභිජානාමි, පණ්ණදානස්සිදං ඵලං॥
gax:4:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා පණ්ණදායකො ථෙරො ඉමා ගාථායො අභාසිත්ථාති।
cen:පණ්ණදායකත්ථෙරස්සාපදානං පඨමං।
sub:2:ඵලදායකත්ථෙරඅපදානං
gax:5:“සිනෙරුසමසන්තොසො <pb T=1.364/>, ධරණීසම <n>ධරණීධර (සී॰ ස්යා॰)</n> සාදිසො।
gae:වුට්ඨහිත්වා සමාධිම්හා, භික්ඛාය මමුපට්ඨිතො॥
gax:6:“හරීතකං <n>හරීතකිං (ස්යා॰)</n> ආමලකං, අම්බජම්බුවිභීතකං।
gae:කොලං භල්ලාතකං බිල්ලං, ඵාරුසකඵලානි ච॥
gax:7:“සිද්ධත්ථස්ස මහෙසිස්ස, සබ්බලොකානුකම්පිනො।
gae:තඤ්ච සබ්බං මයා දින්නං, විප්පසන්නෙන චෙතසා॥
gax:8:“චතුන්නවුතිතො කප්පෙ, යං ඵලං අදදිං තදා।
gae:දුග්ගතිං නාභිජානාමි, ඵලදානස්සිදං ඵලං॥
gax:9:“සත්තපඤ්ඤාසිතො <pb V=1.255/> කප්පෙ, එකජ්ඣො නාම ඛත්තියො।
gae:සත්තරතනසම්පන්නො, චක්කවත්තී මහබ්බලො॥
gax:10:“පටිසම්භිදා <pb M=1.271/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ඵලදායකො ථෙරො ඉමා ගාථායො අභාසිත්ථාති।
cen:ඵලදායකත්ථෙරස්සාපදානං දුතියං।
sub:3:පච්චුග්ගමනියත්ථෙරඅපදානං
gax:11:“සීහං <pb P=1.240/> යථා වනචරං, නිසභාජානියං යථා।
gae:කකුධං විලසන්තංව, ආගච්ඡන්තං නරාසභං॥
gax:12:“සිද්ධත්ථං <pb T=1.365/> ලොකපජ්ජොතං, සබ්බලොකතිකිච්ඡකං।
gae:අකාසිං පච්චුග්ගමනං, විප්පසන්නෙන චෙතසා॥
gax:13:“චතුන්නවුතිතො කප්පෙ, පච්චුග්ගච්ඡිං නරාසභං।
gae:දුග්ගතිං නාභිජානාමි, පච්චුග්ගමනෙ ඉදං ඵලං॥
gax:14:“සත්තතිංසෙ <n>සත්තවීසෙ (සී॰ ස්යා॰)</n> ඉතො කප්පෙ, එකො ආසිං ජනාධිපො।
gae:සපරිවාරොති නාමෙන, චක්කවත්තී මහබ්බලො॥
gax:15:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පච්චුග්ගමනියො ථෙරො ඉමා ගාථායො අභාසිත්ථාති।
cen:පච්චුග්ගමනියත්ථෙරස්සාපදානං තතියං।
sub:4:එකපුප්ඵියත්ථෙරඅපදානං
gax:16:“දක්ඛිණම්හි දුවාරම්හි, පිසාචො ආසහං තදා।
gae:අද්දසං විරජං බුද්ධං, පීතරංසිංව භාණුමං॥
gax:17:“විපස්සිස්ස නරග්ගස්ස, සබ්බලොකහිතෙසිනො।
gae:එකපුප්ඵං මයා දින්නං, ද්විපදින්දස්ස තාදිනො॥
gax:18:“එකනවුතිතො කප්පෙ, යං පුප්ඵමදදිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:19:“පටිසම්භිදා <pb T=1.366/> <pb M=1.272/> <pb V=1.256/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකපුප්ඵියො ථෙරො ඉමා ගාථායො අභාසිත්ථාති।
cen:එකපුප්ඵියත්ථෙරස්සාපදානං චතුත්ථං।
sub:5:මඝවපුප්ඵියත්ථෙරඅපදානං
gax:20:“නම්මදානදියා තීරෙ, සයම්භූ අපරාජිතො।
gae:සමාධිං සො සමාපන්නො, විප්පසන්නො අනාවිලො॥
gax:21:“දිස්වා පසන්නසුමනො, සම්බුද්ධං අපරාජිතං।
gae:තාහං මඝවපුප්ඵෙන, සයම්භුං පූජයිං තදා॥
gax:22:“එකනවුතිතො <pb P=1.241/> කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:23:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මඝවපුප්ඵියො ථෙරො ඉමා ගාථායො අභාසිත්ථාති।
cen:මඝවපුප්ඵියත්ථෙරස්සාපදානං පඤ්චමං।
sub:6:උපට්ඨාකදායකත්ථෙරඅපදානං
gax:24:“රථියං <pb T=1.367/> පටිපජ්ජන්තං, ආහුතීනං පටිග්ගහං।
gae:ද්විපදින්දං මහානාගං, ලොකජෙට්ඨං නරාසභං॥
gax:25:“පක්කොසාපිය තස්සාහං, සබ්බලොකහිතෙසිනො।
gae:උපට්ඨාකො මයා දින්නො, සිද්ධත්ථස්ස මහෙසිනො॥
gax:26:“පටිග්ගහෙත්වා <n>පටිග්ගහෙසි (ක॰)</n> සම්බුද්ධො, නිය්යාදෙසි මහාමුනි <n>මහාඉසි (ක॰)</n>।
gae:උට්ඨාය ආසනා තම්හා, පක්කාමි පාචිනාමුඛො॥
gax:27:“චතුන්නවුතිතො <pb M=1.273/> කප්පෙ, උපට්ඨාකමදං තදා।
gae:දුග්ගතිං නාභිජානාමි, උපට්ඨානස්සිදං ඵලං॥
gax:28:“සත්තපඤ්ඤාසිතො කප්පෙ, බලසෙනසනාමකො।
gae:සත්තරතනසම්පන්නො, චක්කවත්තී මහබ්බලො॥
gax:29:“පටිසම්භිදා <pb V=1.257/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උපට්ඨාකදායකො ථෙරො ඉමා ගාථායො අභාසිත්ථාති।
cen:උපට්ඨාකදායකත්ථෙරස්සාපදානං ඡට්ඨං।
sub:7:අපදානියත්ථෙරඅපදානං
gax:30:“අපදානං සුගතානං, කිත්තයිංහං මහෙසිනං।
gae:පාදෙ ච සිරසා වන්දිං, පසන්නො සෙහි පාණිභි॥
gax:31:“ද්වෙනවුතෙ <pb T=1.368/> ඉතො කප්පෙ, අපදානං පකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:32:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අපදානියො ථෙරො ඉමා ගාථායො අභාසිත්ථාති।
cen:අපදානියත්ථෙරස්සාපදානං සත්තමං।
sub:8:සත්තාහපබ්බජිතත්ථෙරඅපදානං
gax:33:“විපස්සිස්ස <pb P=1.242/> භගවතො, සඞ්ඝො සක්කතමානිතො।
gae:බ්යසනං මෙ අනුප්පත්තං, ඤාතිභෙදො පුරෙ අහු॥
gax:34:“පබ්බජ්ජං උපගන්ත්වාන, බ්යසනුපසමායහං।
gae:සත්තාහාභිරතො තත්ථ, සත්ථුසාසනකම්යතා॥
gax:35:“එකනවුතිතො කප්පෙ, යමහං පබ්බජිං තදා।
gae:දුග්ගතිං නාභිජානාමි, පබ්බජ්ජාය ඉදං ඵලං॥
gax:36:“සත්තසට්ඨිම්හිතො <pb M=1.274/> කප්පෙ, සත්ත ආසුං මහීපතී।
gae:සුනික්ඛමාති ඤායන්ති, චක්කවත්තී මහබ්බලා॥
gax:37:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං <pb T=1.369/> සුදං ආයස්මා සත්තාහපබ්බජිතො ථෙරො ඉමා ගාථායො අභාසිත්ථාති।
cen:සත්තාහපබ්බජිතත්ථෙරස්සාපදානං අට්ඨමං।
sub:9:බුද්ධුපට්ඨායිකත්ථෙරඅපදානං
gax:38:“වෙටම්භිනීති <pb V=1.258/> <n>වෙටම්බරීති (සී॰), වෙධම්භිනීති (ස්යා॰)</n> මෙ නාමං, පිතුසන්තං <n>පිතා’සන්තං (?)</n> මමං තදා।
gae:මම හත්ථං ගහෙත්වාන, උපානයි මහාමුනිං॥
gax:39:“ඉමෙමං උද්දිසිස්සන්ති, බුද්ධා ලොකග්ගනායකා।
gae:තෙහං උපට්ඨිං සක්කච්චං, පසන්නො සෙහි පාණිභි॥
gax:40:“එකත්තිංසෙ ඉතො කප්පෙ, බුද්ධෙ උපට්ඨහිං <n>පරිචරිං (සී॰ ස්යා॰)</n> තදා।
gae:දුග්ගතිං නාභිජානාමි, උපට්ඨානස්සිදං ඵලං॥
gax:41:“තෙවීසම්හි ඉතො කප්පෙ, චතුරො ආසු ඛත්තියා।
gae:සමණුපට්ඨාකා නාම, චක්කවත්තී මහබ්බලා॥
gax:42:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා බුද්ධුපට්ඨායිකො ථෙරො ඉමා ගාථායො අභාසිත්ථාති।
cen:බුද්ධුපට්ඨායිකත්ථෙරස්සාපදානං නවමං।
sub:10:පුබ්බඞ්ගමියත්ථෙරඅපදානං
gax:43:“චුල්ලාසීතිසහස්සානි <pb T=1.370/> <pb P=1.243/>, පබ්බජිම්හ අකිඤ්චනා।
gae:තෙසං පුබ්බඞ්ගමො ආසිං, උත්තමත්ථස්ස පත්තියා॥
gax:44:“සරාගා <pb M=1.275/> සභවා <n>සමොහා (ස්යා॰)</n> චෙතෙ, විප්පසන්නමනාවිලා।
gae:උපට්ඨහිංසු සක්කච්චං, පසන්නා සෙහි පාණිභි॥
gax:45:“ඛීණාසවා වන්තදොසා, කතකිච්චා අනාසවා।
gae:ඵරිංසු මෙත්තචිත්තෙන, සයම්භූ අපරාජිතා॥
gax:46:“තෙසං උපට්ඨහිත්වාන, සම්බුද්ධානං පතිස්සතො।
gae:මරණඤ්ච අනුප්පත්තො, දෙවත්තඤ්ච අගම්හසෙ॥
gax:47:“චතුන්නවුතිතො කප්පෙ, යං සීලමනුපාලයිං।
gae:දුග්ගතිං නාභිජානාමි, සඤ්ඤමස්ස ඉදං ඵලං॥
gax:48:“පටිසම්භිදා <pb V=1.259/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පුබ්බඞ්ගමියො ථෙරො ඉමා ගාථායො අභාසිත්ථාති।
cen:පුබ්බඞ්ගමියත්ථෙරස්සාපදානං දසමං।
cen:පණ්ණදායකවග්ගො එකූනතිංසතිමො।
bod:තස්සුද්දානං –
gax:පණ්ණං ඵලං පච්චුග්ගමං, එකපුප්ඵි ච මඝවා।
gax:උපට්ඨාකාපදානඤ්ච <pb T=1.371/>, පබ්බජ්ජා බුද්ධුපට්ඨාකො।
gae:පුබ්බඞ්ගමො ච ගාථායො, අට්ඨතාලීස කිත්තිතා॥
