cha:තිවඤ්ඤාසතිම පච්ඡෙද
sub:ලංකාවිලොපොනාම
gax:1:මහින්දො තං කණිට්ඨො සො, රාජපුත්තො තදච්චයෙ।
gae:උස්සාපිය සෙතච්ඡත්ත-මනුරාධපුරෙ වරෙ॥
gax:2:සෙන සෙනානීනා’නීත දෙසන්තරජනා කුලෙ।
gae:තත්ථ වාසමකප්පෙසි, කිච්ඡෙන දසවච්ඡරෙ॥
gax:3:අපෙතනීති මග්ගස්ස, මුදුභූතස්ස සබ්බසො।
gae:උප්පාදභාගං නාදංසු, තස්ස ජානපදා තදා॥
gax:4:අච්චන්තං ඛීණචිත්තො සො, වස්සම්හි දසමෙ විභූ।
gae:වුත්තිදානෙන නාසක්ඛි, සඞ්ගහෙතුං සකං බලං॥
gax:5:අලද්ධ වුත්තිනො සබ්බෙ, කෙරළා සහිතා තතො।
gae:න වුත්තිදානං නො යාව, හොති මාතාව භුඤ්ජතු॥
gax:6:ඉති රාජඝරද්වාරෙ, සාහසෙකරසා භුසං।
gae:චාපහතා නිසීදිංසු, සන්නද්ධඡුරිකායුධා॥
gax:7:හත්ථසාරං සමාදාය, තෙ විවඤ්චිය භූපති।
gae:උම්මග්ගතො විනිග්ගම්ම, තුරිතො රොහණං අගා॥
gax:8:සීදුපබ්බතගාමම්හි <pb M=.346/>, ඛන්ධවාරං නිබන්ධිය।
gae:භාතු ජායම්ම හෙසිත්තෙ, ඨපෙත්වා සො තහිං වසී॥
gax:9:න චිරස්සෙව තස්සාය, මතා යසමහීපති।
gae:මහෙසිත්තෙ නිවෙසෙසි, සකභාතුස්ස ධීතරං॥
gax:10:දෙවියා තාය සඤ්ජාතෙ, සුතෙ කස්සපනාමකෙ।
gae:අජ්ඣාවුත්තං විහායා’ථ, ඛන්ධාවාරං මහීමති॥
gax:11:කාරයිත්වාන නගරං, කප්පගල්ලකගාමකෙ।
gae:අධිපච්චං පවත්තෙන්තො, රොහණෙ සුචිරං වසී॥
gax:12:තතො සෙසෙසු ඨානෙසු, කෙරළා සීහළා තදා।
gae:කණ්ණාටා ච යථාකාම-මාධිපච්චං පවත්තයුං॥
gax:13:අථස්ස වාණිජො එකො, පරතීරං ඉධාගතො।
gae:ගන්ත්වා පවත්තිං ලංකාය, චොළරඤ්ඤො නිවෙදයි॥
gax:14:සොතං සුණිත්වා පෙසෙසි, ලංකාගහණමානසො।
gae:බලං මහන්තං බලවා, තං ඛිප්පං ලංකමොතරි॥
gax:15:පට්ඨායො තිණ්ණඨානම්හා, විහෙඨෙන්තං බහූ ජනෙ।
gae:අනුක්කමෙන තං චොළ-බලං රොහණමජ්ඣගා॥
gax:16:ඡත්තිංසෙ රාජිනො වස්සෙ, මහෙසිං රතනානි ච।
gae:මකුටඤ්ච කමායාතං, සබ්බමාභරණං තථා॥
gax:17:අමූලිකඤ්චවජිර-වලයං දෙවදත්තියං।
gae:අච්ඡෙජ්ජච්ඡුරිකං ඡින්න-පට්ටිකා ධාතුකඤ්ච තෙ॥
gax:18:පවිට්ඨං වනදුග්ගම්හි, භයාතඤ්ච මහීපතිං।
gae:ජීවග්ගාහමගණ්හිංසු, සන්ධිලෙසම්පදස්සිය॥
gax:19:මහීපාලං ධනං තඤ්ච, සබ්බං හත්ථගතං තතො।
gae:පෙසයිංසු ලහුං චොළ-මහීපාලස්ස සන්තිකං॥
gax:20:නිකායත්තිතයෙ ධාතු-ගබ්භෙ ලංකාතලෙ ඛිලෙ।
gae:මහාරහෙ සුවණ්ණාදි-පටිබිම්බෙ ච’නප්පකෙ॥
gax:21:භින්දිත්වා සහසා සබ්බෙ, විහාරෙ ච තහිං තහිං।
gae:යථො ජොහාරිනො යක්ඛා, ලඞ්කායං සාරමග්ගහුං॥
gax:22:තෙ චොළා රාජරට්ඨං තං, පුලත්ථිපුරනිස්සිතා।
gae:රක්ඛපාසාණකණ්ඩව්හ, ඨානාවධිමභුඤ්ජිසුං॥
gax:23:තං <pb M=.347/> කුමාරකමාදාය, කස්සපං රට්ඨවාසිනො।
gae:වඩ්ඪෙන්ති චොළභයතො, ගොපයන්තා සුසාදරා॥
gax:24:චොළරාජා කුමාරං තං, සුත්වා ද්වාදසවස්සිකං।
gae:ගහණත්ථාය පෙසෙසි, මහාමච්චෙ මහාබලෙ॥
gax:25:ඌනං පඤ්චසහස්සෙන, යොධලක්ඛං සමාදිය।
gae:සබ්බං තෙ රොහණං දෙසං, සඞ්ඛොභෙසු මිතො තතො॥
gax:26:කිත්තිනාමො’ථ සචිවො, මක්ඛකුද්රූසවාසිකො।
gae:මුද්ධනාමො තථාමච්චො, මාරගල්ලකවාසිකො॥
gax:27:උභොපි තෙ මහාවීරා, යුද්ධොපායවිචක්ඛණා।
gae:චොළසෙනං විනාසෙතු-මච්චන්තකතනිච්ඡයා॥
gax:28:පලුට්ඨගිරිනාමම්හි, ඨානෙ දුග්ගෙ නිවෙසිය।
gae:කත්වා ඡමාසං සඞ්ගාමං, හනිංසු දමිළෙ බහූං॥
gax:29:හතාවසිට්ඨා චොළාතා, රණෙ තස්මිං භයද්දිතා।
gae:පලායිත්වා යථාපුබ්බං, පුලත්තිපුරමාවසුං॥
gax:30:කුමාරො ජයිතො දිස්වා, උභො තෙ සචිවෙ තදා।
gae:හට්ඨතුට්ඨො “වරං තාතා, ගණ්හථා”ති ස චබ්රවී॥
gax:31:බුද්ධො පවෙණිගාමං සො, වරං යාචිත්ථ කිත්තිකො।
gae:සඞ්ඝිකං ගහිතං භාගං, විස්සජ්ජෙතුං වරං වරි॥
gax:32:රාජපුත්තවරාලද්ධ-වරා’මච්චවරා තදා।
gae:නිද්දරා සාදරා වීරා, පාදෙ වන්දිංසු තස්ස තෙ॥
gax:33:රාජා ද්වාදසවස්සානි, වසිත්වා චොළමණ්ඩලෙ।
gae:අට්ඨතාලීසවස්සම්හි, මහින්දො සො දිවංගතො॥
gax:34:පමාද දොසානගතෙන එවං,
gax:ලද්ධා’පි භොගානනථිරා භවන්ති।
gax:ඉච්චප්පමංදං හිතමාසසානො,
gae:නිච්චං සුවිඤ්ඤූසුසමා චරෙය්ය॥
cen:සුජනප්පසාදසංවෙගත්ථාය කතෙ මහාවංසෙ
cen:ලංකාවිලොපො නාම
cen:තිපඤ්ඤාසතිමො පරිච්ඡෙදො।
