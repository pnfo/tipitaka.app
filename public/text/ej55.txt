cha:55:භද්දියවග්ගො
sub:1:ලකුණ්ඩභද්දියත්ථෙරඅපදානං
gax:1:“පදුමුත්තරො <pb T=2.219/> <pb M=2.143/> <pb V=2.139/> <pb P=2.489/> නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:2:“තදාහං හංසවතියං, සෙට්ඨිපුත්තො මහද්ධනො।
gae:ජඞ්ඝාවිහාරං විචරං, සඞ්ඝාරාමං අගච්ඡහං॥
gax:3:“තදා සො ලොකපජ්ජොතො, ධම්මං දෙසෙසි නායකො।
gae:මඤ්ජුස්සරානං පවරං, සාවකං අභිකිත්තයි॥
gax:4:“තං සුත්වා මුදිතො හුත්වා, කාරං කත්වා මහෙසිනො।
gae:වන්දිත්වා සත්ථුනො පාදෙ, තං ඨානමභිපත්ථයිං॥
gax:5:“තදා බුද්ධො වියාකාසි, සඞ්ඝමජ්ඣෙ විනායකො।
gae:‘අනාගතම්හි අද්ධානෙ, ලච්ඡසෙ තං මනොරථං॥
gax:6:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:7:“‘තස්ස ධම්මෙසු දායාදො, ඔරසො ධම්මනිම්මිතො।
gae:භද්දියො නාම නාමෙන, හෙස්සති සත්ථු සාවකො’॥
gax:8:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:9:“ද්වෙනවුතෙ <pb T=2.220/> ඉතො කප්පෙ, ඵුස්සො උප්පජ්ජි නායකො।
gae:දුරාසදො දුප්පසහො, සබ්බලොකුත්තමො ජිනො॥
gax:10:“චරණෙන ච සම්පන්නො, බ්රහා උජු පතාපවා।
gae:හිතෙසී සබ්බසත්තානං <n>සබ්බපාණීනං (සී॰)</n>, බහුං මොචෙසි බන්ධනා॥
gax:11:“නන්දාරාමවනෙ තස්ස, අහොසිං ඵුස්සකොකිලො <n>පුස්සකොකිලො (සී॰ ස්යා॰)</n>।
gae:ගන්ධකුටිසමාසන්නෙ, අම්බරුක්ඛෙ වසාමහං॥
gax:12:“තදා <pb V=2.140/> පිණ්ඩාය ගච්ඡන්තං, දක්ඛිණෙය්යං ජිනුත්තමං।
gae:දිස්වා චිත්තං පසාදෙත්වා, මඤ්ජුනාභිනිකූජහං <n>මඤ්ජුනාදෙන කූජහං (සී॰ පී॰)</n>॥
gax:13:“රාජුය්යානං <pb M=2.144/> තදා ගන්ත්වා, සුපක්කං කනකත්තචං।
gae:අම්බපිණ්ඩං ගහෙත්වාන, සම්බුද්ධස්සොපනාමයිං॥
gax:14:“තදා මෙ චිත්තමඤ්ඤාය, මහාකාරුණිකො ජිනො।
gae:උපට්ඨාකස්ස හත්ථතො, පත්තං පග්ගණ්හි නායකො॥
gax:15:“අදාසිං <pb P=2.490/> හට්ඨචිත්තොහං <n>තුට්ඨචිත්තොහං (සී॰)</n>, අම්බපිණ්ඩං මහාමුනෙ।
gae:පත්තෙ පක්ඛිප්ප පක්ඛෙහි, පඤ්ජලිං <n>පක්ඛෙහඤ්ජලිං (සී॰)</n> කත්වාන මඤ්ජුනා॥
gax:16:“සරෙන රජනීයෙන, සවනීයෙන වග්ගුනා।
gae:වස්සන්තො බුද්ධපූජත්ථං, නීළං <n>නිද්දං (ස්යා॰ පී॰)</n> ගන්ත්වා නිපජ්ජහං॥
gax:17:“තදා මුදිතචිත්තං මං, බුද්ධපෙමගතාසයං।
gae:සකුණග්ඝි උපාගන්ත්වා, ඝාතයී දුට්ඨමානසො॥
gax:18:“තතො චුතොහං තුසිතෙ, අනුභොත්වා මහාසුඛං।
gae:මනුස්සයොනිමාගච්ඡිං, තස්ස කම්මස්ස වාහසා॥
gax:19:“ඉමම්හි <pb T=2.221/> භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:20:“සාසනං ජොතයිත්වා සො, අභිභුය්ය කුතිත්ථියෙ।
gae:විනයිත්වාන වෙනෙය්යෙ, නිබ්බුතො සො සසාවකො॥
gax:21:“නිබ්බුතෙ තම්හි ලොකග්ගෙ, පසන්නා ජනතා බහූ।
gae:පූජනත්ථාය බුද්ධස්ස, ථූපං කුබ්බන්ති සත්ථුනො॥
gax:22:“‘සත්තයොජනිකං ථූපං, සත්තරතනභූසිතං।
gae:කරිස්සාම මහෙසිස්ස’, ඉච්චෙවං මන්තයන්ති තෙ॥
gax:23:“කිකිනො කාසිරාජස්ස, තදා සෙනාය නායකො।
gae:හුත්වාහං අප්පමාණස්ස, පමාණං චෙතියෙ වදිං॥
gax:24:“තදා තෙ මම වාක්යෙන, චෙතියං යොජනුග්ගතං।
gae:අකංසු නරවීරස්ස, නානාරතනභූසිතං॥
gax:25:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:26:“පච්ඡිමෙ <pb M=2.145/> <pb V=2.141/> ච භවෙ දානි, ජාතො සෙට්ඨිකුලෙ අහං।
gae:සාවත්ථියං පුරවරෙ, ඉද්ධෙ ඵීතෙ මහද්ධනෙ॥
gax:27:“පුරප්පවෙසෙ සුගතං, දිස්වා විම්හිතමානසො।
gae:පබ්බජිත්වාන න චිරං, අරහත්තමපාපුණිං॥
gax:28:“චෙතියස්ස පමාණං යං, අකරිං තෙන කම්මුනා।
gae:ලකුණ්ඩකසරීරොහං, ජාතො පරිභවාරහො॥
gax:29:“සරෙන <pb T=2.222/> මධුරෙනාහං, පූජිත්වා ඉසිසත්තමං।
gae:මඤ්ජුස්සරානං භික්ඛූනං, අග්ගත්තමනුපාපුණිං॥
gax:30:“ඵලදානෙන <pb P=2.491/> බුද්ධස්ස, ගුණානුස්සරණෙන ච।
gae:සාමඤ්ඤඵලසම්පන්නො, විහරාමි අනාසවො॥
gax:31:“කිලෙසා ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:32:“ස්වාගතං වත මෙ ආසි, බුද්ධසෙට්ඨස්ස සන්තිකෙ।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:33:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
cen:ඉත්ථං සුදං ආයස්මා ලකුණ්ඩභද්දියො ථෙරො ඉමා ගාථායො
bod:අභාසිත්ථාති।
cen:ලකුණ්ඩභද්දියත්ථෙරස්සාපදානං පඨමං।
sub:2:කඞ්ඛාරෙවතත්ථෙරඅපදානං
gax:34:“පදුමුත්තරො නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:35:“සීහහනු බ්රහ්මගිරො, හංසදුන්දුභිනිස්සනො <n>හංසදුන්දුභිනිස්සරො (සී॰) … නිස්සවනො (පී॰) … සාවනො (ස්යා॰)</n>।
gae:නාගවික්කන්තගමනො, චන්දසූරාදිකප්පභො॥
gax:36:“මහාමතී <pb M=2.146/> මහාවීරො, මහාඣායී මහාබලො <n>මහාගති (ස්යා॰), මහාහිතො (පී॰)</n>।
gae:මහාකාරුණිකො නාථො, මහාතමපනූදනො <n>මහාතමවිධංසනො (ස්යා॰), මහාතමනිසූදනො (පී॰)</n>॥
gax:37:“ස <pb T=2.223/> <pb V=2.142/> කදාචි තිලොකග්ගො, වෙනෙය්යං විනයං බහුං <n>වෙනෙය්යෙ විනියං බහූ (සී॰)</n>।
gae:ධම්මං දෙසෙසි සම්බුද්ධො, සත්තාසයවිදූ මුනි॥
gax:38:“ඣායිං ඣානරතං වීරං, උපසන්තං අනාවිලං।
gae:වණ්ණයන්තො පරිසතිං, තොසෙසි <n>තොසෙති (ස්යා॰ පී॰ ක॰)</n> ජනතං ජිනො॥
gax:39:“තදාහං හංසවතියං, බ්රාහ්මණො වෙදපාරගූ।
gae:ධම්මං සුත්වාන මුදිතො, තං ඨානමභිපත්ථයිං॥
gax:40:“තදා ජිනො වියාකාසි, සඞ්ඝමජ්ඣෙ විනායකො।
gae:‘මුදිතො හොහි ත්වං බ්රහ්මෙ, ලච්ඡසෙ තං මනොරථං॥
gax:41:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:42:“‘තස්ස ධම්මෙසු දායාදො, ඔරසො ධම්මනිම්මිතො।
gae:රෙවතො නාම නාමෙන, හෙස්සති සත්ථු සාවකො’॥
gax:43:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:44:“පච්ඡිමෙ ච භවෙ දානි, ජාතොහං කොලියෙ පුරෙ।
gae:ඛත්තියෙ කුලසම්පන්නෙ, ඉද්ධෙ ඵීතෙ මහද්ධනෙ॥
gax:45:“යදා <pb P=2.492/> කපිලවත්ථුස්මිං, බුද්ධො ධම්මමදෙසයි।
gae:තදා පසන්නො සුගතෙ, පබ්බජිං අනගාරියං॥
gax:46:“කඞ්ඛා මෙ බහුලා ආසි, කප්පාකප්පෙ තහිං තහිං।
gae:සබ්බං තං විනයී බුද්ධො, දෙසෙත්වා ධම්මමුත්තමං॥
gax:47:“තතොහං <pb T=2.224/> තිණ්ණසංසාරො, සදා ඣානසුඛෙ රතො।
gae:විහරාමි තදා බුද්ධො, මං දිස්වා එතදබ්රවි॥
gax:48:“‘යා <pb M=2.147/> කාචි කඞ්ඛා ඉධ වා හුරං වා, සකවෙදියා වා පරවෙදියා වා।
gae:යෙ ඣායිනො තා පජහන්ති සබ්බා, ආතාපිනො බ්රහ්මචරියං චරන්තා’॥
gax:49:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව කිලෙසෙ ඣාපයිං මම॥
gax:50:“තතො ඣානරතං දිස්වා, බුද්ධො ලොකන්තගූ මුනි।
gae:ඣායීනං භික්ඛූනං අග්ගො, පඤ්ඤාපෙති මහාමති॥
gax:51:“කිලෙසා <pb V=2.143/> ඣාපිතා මය්හං…පෙ॰… විහරාමි අනාසවො॥
gax:52:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:53:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කඞ්ඛාරෙවතො ථෙරො ඉමා ගාථායො
bod:අභාසිත්ථාති।
cen:කඞ්ඛාරෙවතත්ථෙරස්සාපදානං දුතියං।
sub:3:සීවලිත්ථෙරඅපදානං
gax:54:“පදුමුත්තරො <pb T=2.225/> නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:55:“සීලං තස්ස අසඞ්ඛෙය්යං, සමාධි වජිරූපමො।
gae:අසඞ්ඛෙය්යං ඤාණවරං, විමුත්ති ච අනොපමා॥
gax:56:“මනුජාමරනාගානං, බ්රහ්මානඤ්ච සමාගමෙ।
gae:සමණබ්රාහ්මණාකිණ්ණෙ, ධම්මං දෙසෙසි නායකො॥
gax:57:“සසාවකං මහාලාභිං, පුඤ්ඤවන්තං ජුතින්ධරං।
gae:ඨපෙසි එතදග්ගම්හි, පරිසාසු විසාරදො॥
gax:58:“තදාහං ඛත්තියො ආසිං, නගරෙ හංසසව්හයෙ।
gae:සුත්වා ජිනස්ස තං වාක්යං, සාවකස්ස ගුණං බහුං॥
gax:59:“නිමන්තයිත්වා <pb M=2.148/> <pb P=2.493/> සත්තාහං, භොජයිත්වා සසාවකං।
gae:මහාදානං දදිත්වාන, තං ඨානමභිපත්ථයිං॥
gax:60:“තදා මං විනතං පාදෙ, දිස්වාන පුරිසාසභො।
gae:සරෙන මහතා වීරො <n>සුස්සරෙන මහාවීරො (සී॰ පී॰)</n>, ඉදං වචනමබ්රවි॥
gax:61:“‘තතො ජිනස්ස වචනං, සොතුකාමා මහාජනා।
gae:දෙවදානවගන්ධබ්බා, බ්රහ්මානො ච මහිද්ධිකා’॥
gax:62:“සමණබ්රාහ්මණා චෙව, නමස්සිංසු කතඤ්ජලී।
gae:‘නමො තෙ පුරිසාජඤ්ඤ, නමො තෙ පුරිසුත්තම॥
gax:63:“‘ඛත්තියෙන <pb T=2.226/> <pb V=2.144/> මහාදානං, දින්නං සත්තාහිකම්පි වො <n>සත්තහිකං මි වො (සී॰), සත්තහිකාධිකං (ස්යා॰), සත්තහිකං විභො (පී॰)</n>।
gae:සොතුකාමා ඵලං තස්ස, බ්යාකරොහි මහාමුනෙ’॥
gax:64:“තතො අවොච භගවා, ‘සුණාථ මම භාසිතං।
gae:අප්පමෙය්යම්හි බුද්ධම්හි, සසඞ්ඝම්හි පතිට්ඨිතා <n>සංඝම්හි සුප්පතිට්ඨිතා (සී॰ පී॰)</n>॥
gax:65:“‘දක්ඛිණා තාය <n>දක්ඛිණාදාය (ස්යා॰ පී॰)</n> කො වත්තා, අප්පමෙය්යඵලා හි සා।
gae:අපි චෙ ස මහාභොගො, ඨානං පත්ථෙති උත්තමං॥
gax:66:“‘ලාභී විපුලලාභානං, යථා භික්ඛු සුදස්සනො।
gae:තථාහම්පි භවෙය්යන්ති, ලච්ඡසෙ තං අනාගතෙ॥
gax:67:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:68:“‘තස්ස ධම්මෙසු දායාදො, ඔරසො ධම්මනිම්මිතො।
gae:සීවලි නාම නාමෙන, හෙස්සති සත්ථු සාවකො’॥
gax:69:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසූපගො අහං॥
gax:70:“එකනවුතිතො කප්පෙ, විපස්සී ලොකනායකො।
gae:උප්පජ්ජි චාරුදස්සනො, සබ්බධම්මවිපස්සකො॥
gax:71:“තදාහං <pb M=2.149/> බන්ධුමතියං, කුලස්සඤ්ඤතරස්ස ච।
gae:දයිතො පස්සිතො චෙව, ආසිං කම්මන්තවාවටො <n>කම්මන්තබ්යාවටො (සී॰ ස්යා॰ ක॰)</n>॥
gax:72:“තදා අඤ්ඤතරො පූගො, විපස්සිස්ස මහෙසිනො।
gae:පරිවෙසං අකාරයි, මහන්තමතිවිස්සුතං॥
gax:73:“නිට්ඨිතෙ <pb T=2.227/> <pb P=2.494/> ච මහාදානෙ, දදුං ඛජ්ජකසඤ්හිතං।
gae:නවං දධිං මධුඤ්චෙව, විචිනං නෙව අද්දසුං॥
gax:74:“තදාහං තං ගහෙත්වාන, නවං දධිං මධුම්පි ච।
gae:කම්මස්සාමිඝරං ගච්ඡිං, තමෙසන්තා මමද්දසුං॥
gax:75:“සහස්සමපි දත්වාන, නාලභිංසු ච තං ද්වයං।
gae:තතොහං එවං චින්තෙසිං, ‘නෙතං හෙස්සති ඔරකං॥
gax:76:“‘යථා ඉමෙ ජනා සබ්බෙ, සක්කරොන්ති තථාගතං।
gae:අහම්පි කාරං කස්සාමි, සසඞ්ඝෙ ලොකනායකෙ’॥
gax:77:“තදාහමෙවං <pb V=2.145/> චින්තෙත්වා, දධිං මධුඤ්ච එකතො।
gae:මද්දිත්වා ලොකනාථස්ස, සසඞ්ඝස්ස අදාසහං॥
gax:78:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:79:“පුනාහං බාරාණසියං, රාජා හුත්වා මහායසො।
gae:සත්තුකස්ස තදා දුට්ඨො, ද්වාරරොධමකාරයිං॥
gax:80:“තදා තපස්සිනො රුද්ධා, එකාහං රක්ඛිතා අහුං।
gae:තතො තස්ස විපාකෙන, පාපතිං <n>පාපිට්ඨං (ස්යා॰) පාපත්තං (ක॰)</n> නිරයං භුසං॥
gax:81:“පච්ඡිමෙ ච භවෙ දානි, ජාතොහං කොලියෙ පුරෙ।
gae:සුප්පවාසා ච මෙ මාතා, මහාලි ලිච්ඡවී පිතා॥
gax:82:“ඛත්තියෙ පුඤ්ඤකම්මෙන, ද්වාරරොධස්ස වාහසා।
gae:සත්ත වස්සානි නිවසිං, මාතුකුච්ඡිම්හි දුක්ඛිතො॥
gax:83:“සත්තාහං <pb T=2.228/> ද්වාරමූළ්හොහං, මහාදුක්ඛසමප්පිතො।
gae:මාතා මෙ ඡන්දදානෙන, එවං ආසි සුදුක්ඛිතා॥
gax:84:“සුවත්ථිතොහං <pb M=2.150/> නික්ඛන්තො, බුද්ධෙන අනුකම්පිතො।
gae:නික්ඛන්තදිවසෙයෙව, පබ්බජිං අනගාරියං॥
gax:85:“උපජ්ඣා සාරිපුත්තො මෙ, මොග්ගල්ලානො මහිද්ධිකො।
gae:කෙසෙ ඔරොපයන්තො මෙ, අනුසාසි මහාමති॥
gax:86:“කෙසෙසු <pb P=2.495/> ඡිජ්ජමානෙසු, අරහත්තමපාපුණිං।
gae:දෙවා නාගා මනුස්සා ච, පච්චයෙ උපනෙන්ති මෙ॥
gax:87:“පදුමුත්තරනාථඤ්ච, විපස්සිඤ්ච විනායකං।
gae:යං පූජයිං පමුදිතො, පච්චයෙහි විසෙසතො॥
gax:88:“තතො තෙසං විසෙසෙන, කම්මානං විපුලුත්තමං।
gae:ලාභං ලභාමි සබ්බත්ථ, වනෙ ගාමෙ ජලෙ ථලෙ॥
gax:89:“රෙවතං දස්සනත්ථාය, යදා යාති විනායකො।
gae:තිංසභික්ඛුසහස්සෙහි, සහ ලොකග්ගනායකො॥
gax:90:“තදා දෙවොපණීතෙහි, මමත්ථාය මහාමති।
gae:පච්චයෙහි මහාවීරො, සසඞ්ඝො ලොකනායකො॥
gax:91:“උපට්ඨිතො <pb V=2.146/> මයා බුද්ධො, ගන්ත්වා රෙවතමද්දස।
gae:තතො ජෙතවනං ගන්ත්වා, එතදග්ගෙ ඨපෙසි මං॥
gax:92:“‘ලාභීනං සීවලි අග්ගො, මම සිස්සෙසු භික්ඛවො’।
gae:සබ්බලොකහිතො සත්ථා, කිත්තයී පරිසාසු මං॥
gax:93:“කිලෙසා <pb T=2.229/> ඣාපිතා මය්හං…පෙ॰… විහරාමි අනාසවො॥
gax:94:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:95:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා සීවලිථෙරො ඉමා ගාථායො
bod:අභාසිත්ථාති।
cen:සීවලිත්ථෙරස්සාපදානං තතියං।
sub:4:වඞ්ගීසත්ථෙරඅපදානං
gax:96:“පදුමුත්තරො නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:97:“යථාපි <pb M=2.151/> සාගරෙ ඌමි, ගගනෙ විය තාරකා।
gae:එවං පාවචනං තස්ස, අරහන්තෙහි චිත්තිතං॥
gax:98:“සදෙවාසුරනාගෙහි, මනුජෙහි පුරක්ඛතො।
gae:සමණබ්රාහ්මණාකිණ්ණෙ, ජනමජ්ඣෙ ජිනුත්තමො॥
gax:99:“පභාහි අනුරඤ්ජන්තො, ලොකෙ <n>ලොකං (සී॰)</n> ලොකන්තගූ ජිනො।
gae:වචනෙන විබොධෙන්තො, වෙනෙය්යපදුමානි සො॥
gax:100:“වෙසාරජ්ජෙහි සම්පන්නො, චතූහි පුරිසුත්තමො।
gae:පහීනභයසාරජ්ජො, ඛෙමප්පත්තො විසාරදො॥
gax:101:“ආසභං <pb T=2.230/> <pb P=2.496/> පවරං ඨානං, බුද්ධභූමිඤ්ච කෙවලං।
gae:පටිජානාති ලොකග්ගො, නත්ථි සඤ්චොදකො ක්වචි॥
gax:102:“සීහනාදමසම්භීතං, නදතො තස්ස තාදිනො।
gae:දෙවො නරො වා බ්රහ්මා වා, පටිවත්තා න විජ්ජති॥
gax:103:“දෙසෙන්තො <pb V=2.147/> පවරං ධම්මං, සන්තාරෙන්තො සදෙවකං।
gae:ධම්මචක්කං පවත්තෙති, පරිසාසු විසාරදො॥
gax:104:“පටිභානවතං අග්ගං, සාවකං සාධුසම්මතං।
gae:ගුණං බහුං පකිත්තෙත්වා, එතදග්ගෙ ඨපෙසි තං॥
gax:105:“තදාහං හංසවතියං, බ්රාහ්මණො සාධුසම්මතො।
gae:සබ්බවෙදවිදූ ජාතො, වාගීසො වාදිසූදනො॥
gax:106:“උපෙච්ච තං මහාවීරං, සුත්වාහං ධම්මදෙසනං।
gae:පීතිවරං පටිලභිං, සාවකස්ස ගුණෙ රතො॥
gax:107:“නිමන්තෙත්වාව සුගතං, සසඞ්ඝං ලොකනන්දනං।
gae:සත්තාහං භොජයිත්වාහං, දුස්සෙහච්ඡාදයිං තදා॥
gax:108:“නිපච්ච සිරසා පාදෙ, කතොකාසො කතඤ්ජලී।
gae:එකමන්තං ඨිතො හට්ඨො, සන්ථවිං ජිනමුත්තමං॥
gax:109:“‘නමො තෙ වාදිමද්දන <n>වාදිසද්දුල (සී॰ පී॰), වාදිසූදන (ස්යා॰)</n>, නමො තෙ ඉසිසත්තම <n>පුරිසුත්තම (සී॰ පී॰)</n>।
gae:නමො තෙ සබ්බලොකග්ග, නමො තෙ අභයඞ්කර॥
gax:110:“‘නමො <pb M=2.152/> තෙ මාරමථන <n>මාරමසන (අට්ඨ॰)</n>, නමො තෙ දිට්ඨිසූදන।
gae:නමො තෙ සන්තිසුඛද, නමො තෙ සරණඞ්කර॥
gax:111:“‘අනාථානං <pb T=2.231/> භවං නාථො, භීතානං අභයප්පදො।
gae:විස්සාමභූමි <n>විස්සාසං භූමි (ස්යා॰), විස්සානභූමි (පී॰)</n> සන්තානං, සරණං සරණෙසිනං’॥
gax:112:“එවමාදීහි සම්බුද්ධං, සන්ථවිත්වා මහාගුණං।
gae:අවොචං වාදිසූදස්ස <n>වාදිසූරස්ස (සී॰ ස්යා॰ පී॰)</n>, ගතිං පප්පොමි භික්ඛුනො॥
gax:113:“තදා අවොච භගවා, අනන්තපටිභානවා।
gae:‘යො සො බුද්ධං අභොජෙසි, සත්තාහං සහසාවකං॥
gax:114:“‘ගුණඤ්ච මෙ පකිත්තෙසි, පසන්නො සෙහි පාණිභි।
gae:එසො පත්ථයතෙ ඨානං, වාදිසූදස්ස භික්ඛුනො॥
gax:115:“‘අනාගතම්හි <pb P=2.497/> අද්ධානෙ, ලච්ඡසෙ තං මනොරථං।
gae:දෙවමානුසසම්පත්තිං, අනුභොත්වා අනප්පකං॥
gax:116:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:117:“‘තස්ස <pb V=2.148/> ධම්මෙසු දායාදො, ඔරසො ධම්මනිම්මිතො।
gae:වඞ්ගීසො නාම නාමෙන, හෙස්සති සත්ථු සාවකො’॥
gax:118:“තං සුත්වා මුදිතො හුත්වා, යාවජීවං තදා ජිනං।
gae:පච්චයෙහි උපට්ඨාසිං, මෙත්තචිත්තො තථාගතං॥
gax:119:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තුසිතං <n>තාවතිංසං (ස්යා॰)</n> අගමාසහං॥
gax:120:“පච්ඡිමෙ ච භවෙ දානි, ජාතො විප්පකුලෙ <n>පරිබ්බාජකුලෙ (සී॰ ස්යා॰ පී॰)</n> අහං।
gae:පච්චාජාතො <n>සම්පත්තො ච (ක॰)</n> යදා ආසිං, ජාතියා සත්තවස්සිකො॥
gax:121:“සබ්බවෙදවිදූ <pb T=2.232/> ජාතො, වාදසත්ථවිසාරදො।
gae:වාදිස්සරො <n>වග්ගුස්සරො (ස්යා॰ පී॰)</n> චිත්තකථී, පරවාදප්පමද්දනො॥
gax:122:“වඞ්ගෙ ජාතොති වඞ්ගීසො, වචනෙ ඉස්සරොති වා।
gae:වඞ්ගීසො ඉති මෙ නාමං, අභවී ලොකසම්මතං॥
gax:123:“යදාහං <pb M=2.153/> විඤ්ඤුතං පත්තො, ඨිතො පඨමයොබ්බනෙ।
gae:තදා රාජගහෙ රම්මෙ, සාරිපුත්තමහද්දසං <n>මථද්දසං (සී॰ පී॰), ච අද්දසං (ස්යා॰)</n>॥
cen:පඤ්චවීසතිමං භාණවාරං।
gax:124:“පිණ්ඩාය විචරන්තං තං, පත්තපාණිං සුසංවුතං।
gae:අලොලක්ඛිං මිතභාණිං, යුගමත්තං නිදක්ඛිතං <n>නිරික්ඛතං (සී॰ පී॰), උදික්ඛතං (ස්යා॰)</n>॥
gax:125:“තං දිස්වා විම්හිතො හුත්වා, අවොචං මමනුච්ඡවං <n>මනනුච්ඡවං (සී॰ ස්යා॰)</n>।
gae:කණිකාරංව නිචිතං <n>කණිකාරපරිචිතං (පී॰), ඛණිකං ඨානරචිතං (සී॰)</n>, චිත්තං ගාථාපදං අහං॥
gax:126:“ආචික්ඛි සො මෙ සත්ථාරං, සම්බුද්ධං ලොකනායකං।
gae:තදා සො පණ්ඩිතො වීරො, උත්තරිං <n>උත්තරං (සී॰ පී॰)</n> සමවොච මෙ॥
gax:127:“විරාගසංහිතං වාක්යං, කත්වා දුද්දසමුත්තමං।
gae:විචිත්තපටිභානෙහි, තොසිතො තෙන තාදිනා॥
gax:128:“නිපච්ච සිරසා පාදෙ, ‘පබ්බාජෙහී’ති මං බ්රවි।
gae:තතො මං ස මහාපඤ්ඤො, බුද්ධසෙට්ඨමුපානයි॥
gax:129:“නිපච්ච සිරසා පාදෙ, නිසීදිං සත්ථු සන්තිකෙ।
gae:මමාහ වදතං සෙට්ඨො, කච්චි වඞ්ගීස ජානාසි <n>සච්චං වඞ්ගීස කච්චි තෙ (ස්යා॰)</n>॥
gax:130:“කිඤ්චි <pb V=2.149/> සිප්පන්ති තස්සාහං, ‘ජානාමී’ති ච අබ්රවිං।
gae:මතසීසං <pb T=2.233/> <pb P=2.498/> වනච්ඡුද්ධං, අපි බාරසවස්සිකං।
gae:තව විජ්ජාවිසෙසෙන, සචෙ සක්කොසි වාචය <n>භාසය (සී॰ පී॰)</n>॥
gax:131:“ආමොති මෙ පටිඤ්ඤාතෙ, තීණි සීසානි දස්සයි।
gae:නිරයනරදෙවෙසු, උපපන්නෙ අවාචයිං॥
gax:132:“තදා ඛීණාසවස්සෙව <n>පච්චෙකබුද්ධස්ස (සී॰ පී॰)</n>, සීසං දස්සෙසි නායකො।
gae:තතොහං විහතාරබ්භො, පබ්බජ්ජං සමයාචිසං॥
gax:133:“පබ්බජිත්වාන සුගතං, සන්ථවාමි තහිං තහිං।
gae:තතො මං කබ්බවිත්තොසි <n>කවිචිත්තොති (ස්යා॰ පී॰)</n>, උජ්ඣායන්තිහ භික්ඛවො॥
gax:134:“තතො <pb M=2.154/> වීමංසනත්ථං මෙ, ආහ බුද්ධො විනායකො।
gae:තක්කිකා පනිමා ගාථා, ඨානසො පටිභන්ති තං॥
gax:135:“න කබ්බවිත්තොහං වීර, ඨානසො පටිභන්ති මං।
gae:තෙන හි දානි වඞ්ගීස, ඨානසො සන්ථවාහි මං॥
gax:136:“තදාහං සන්ථවිං වීරං, ගාථාහි ඉසිසත්තමං।
gae:ඨානසො මෙ තදා තුට්ඨො, ජිනො අග්ගෙ ඨපෙසි මං॥
gax:137:“පටිභානෙන චිත්තෙන, අඤ්ඤෙසමතිමඤ්ඤහං।
gae:පෙසලෙ තෙන සංවිග්ගො, අරහත්තමපාපුණිං॥
gax:138:“‘පටිභානවතං අග්ගො, අඤ්ඤො කොචි න විජ්ජති।
gae:යථායං භික්ඛු වඞ්ගීසො, එවං ධාරෙථ භික්ඛවො’॥
gax:139:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව කිලෙසෙ ඣාපයිං මම॥
gax:140:“කිලෙසා <pb T=2.234/> ඣාපිතා මය්හං…පෙ॰… විහරාමි අනාසවො॥
gax:141:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:142:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා වඞ්ගීසො ථෙරො ඉමා ගාථායො
bod:අභාසිත්ථාති।
cen:වඞ්ගීසත්ථෙරස්සාපදානං චතුත්ථං।
sub:5:නන්දකත්ථෙරඅපදානං
gax:143:“පදුමුත්තරො <pb V=2.150/> <pb P=2.499/> නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:144:“හිතාය සබ්බසත්තානං, සුඛාය වදතං වරො।
gae:අත්ථාය පුරිසාජඤ්ඤො, පටිපන්නො සදෙවකෙ॥
gax:145:“යසග්ගපත්තො සිරිමා, කිත්තිවණ්ණභතො <n>කිත්තිවණ්ණ භටො (ස්යා॰ ක॰)</n> ජිනො।
gae:පූජිතො සබ්බලොකස්ස, දිසා සබ්බාසු විස්සුතො॥
gax:146:“උත්තිණ්ණවිචිකිච්ඡො <pb M=2.155/> සො, වීතිවත්තකථංකථො।
gae:පරිපුණ්ණමනසඞ්කප්පො, පත්තො සම්බොධිමුත්තමං॥
gax:147:“අනුප්පන්නස්ස මග්ගස්ස, උප්පාදෙතා නරුත්තමො।
gae:අනක්ඛාතඤ්ච අක්ඛාසි, අසඤ්ජාතඤ්ච සඤ්ජනී॥
gax:148:“මග්ගඤ්ඤූ <pb T=2.235/> මග්ගවිදූ <n>සො මග්ගවිදූ (සී॰ පී॰)</n> ච, මග්ගක්ඛායී නරාසභො।
gae:මග්ගස්ස කුසලො සත්ථා, සාරථීනං වරුත්තමො <n>නරුත්තමො (ස්යා॰)</n>॥
gax:149:“තදා මහාකාරුණිකො, ධම්මං දෙසෙසි නායකො।
gae:නිමුග්ගෙ කාමපඞ්කම්හි <n>මොහපඞ්කම්හි (සී॰ ස්යා॰), මොහමග්ගම්හි (පී॰)</n>, සමුද්ධරති පාණිනෙ॥
gax:150:“භික්ඛුනීනං ඔවදනෙ, සාවකං සෙට්ඨසම්මතං।
gae:වණ්ණයං එතදග්ගම්හි, පඤ්ඤපෙසි මහාමුනි॥
gax:151:“තං සුත්වාහං පමුදිතො, නිමන්තෙත්වා තථාගතං।
gae:භොජයිත්වා සසඞ්ඝං තං, පත්ථයිං ඨානමුත්තමං॥
gax:152:“තදා පමුදිතො නාථො, මං අවොච මහාඉසි।
gae:‘සුඛී භවස්සු දීඝාවු <n>දීඝායු (සී॰ ස්යා॰)</n>, ලච්ඡසෙ තං මනොරථං॥
gax:153:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:154:“‘තස්ස ධම්මෙසු දායාදො, ඔරසො ධම්මනිම්මිතො।
gae:නන්දකො නාම නාමෙන, හෙස්සති සත්ථු සාවකො’॥
gax:155:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසූපගො අහං॥
gax:156:“පච්ඡිමෙ <pb V=2.151/> ච භවෙ දානි, ජාතො සෙට්ඨිකුලෙ අහං।
gae:සාවත්ථියං පුරෙ වරෙ, ඉද්ධෙ ඵීතෙ මහද්ධනෙ॥
gax:157:“පුරප්පවෙසෙ සුගතං, දිස්වා විම්හිතමානසො।
gae:ජෙතාරාමපටිග්ගාහෙ, පබ්බජිං අනගාරියං॥
gax:158:“නචිරෙනෙව <pb T=2.236/> <pb P=2.500/> කාලෙන, අරහත්තමපාපුණිං।
gae:තතොහං තිණ්ණසංසාරො, සාසිතො සබ්බදස්සිනා॥
gax:159:“භික්ඛුනීනං <pb M=2.156/> ධම්මකථං, පටිපුච්ඡාකරිං අහං।
gae:සාසිතා තා මයා සබ්බා, අභවිංසු අනාසවා॥
gax:160:“සතානි පඤ්චනූනානි, තදා තුට්ඨො මහාහිතො।
gae:භික්ඛුනීනං ඔවදතං, අග්ගට්ඨානෙ ඨපෙසි මං॥
gax:161:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව, කිලෙසෙ ඣාපයිං මම॥
gax:162:“කිලෙසා ඣාපිතා මය්හං…පෙ॰… විහරාමි අනාසවො॥
gax:163:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:164:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා නන්දකො ථෙරො ඉමා ගාථායො
bod:අභාසිත්ථාති।
cen:නන්දකත්ථෙරස්සාපදානං පඤ්චමං।
sub:6:කාළුදායිත්ථෙරඅපදානං
gax:165:“පදුමුත්තරො නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:166:“නායකානං <pb T=2.237/> වරො සත්ථා, ගුණාගුණවිදූ ජිනො।
gae:කතඤ්ඤූ කතවෙදී ච, තිත්ථෙ යොජෙති පාණිනෙ <n>පාණිනො (සී॰ ස්යා පී॰)</n>॥
gax:167:“සබ්බඤ්ඤුතෙන ඤාණෙන, තුලයිත්වා දයාසයො।
gae:දෙසෙති පවරං ධම්මං, අනන්තගුණසඤ්චයො॥
gax:168:“ස <pb V=2.152/> කදාචි මහාවීරො, අනන්තජිනසංසරි <n>අනන්තජනසංසදි (සී॰), අනන්තජනසංසුධි (ස්යා॰), අනන්තජනසංසරී (පී॰)</n>।
gae:දෙසෙති මධුරං ධම්මං, චතුසච්චූපසඤ්හිතං॥
gax:169:“සුත්වාන තං ධම්මවරං, ආදිමජ්ඣන්තසොභණං।
gae:පාණසතසහස්සානං, ධම්මාභිසමයො අහු॥
gax:170:“නින්නාදිතා තදා භූමි, ගජ්ජිංසු ච පයොධරා।
gae:සාධුකාරං පවත්තිංසු, දෙවබ්රහ්මනරාසුරා॥
gax:171:“‘අහො <pb M=2.157/> කාරුණිකො සත්ථා, අහො සද්ධම්මදෙසනා।
gae:අහො භවසමුද්දම්හි, නිමුග්ගෙ උද්ධරී ජිනො’॥
gax:172:“එවං පවෙදජාතෙසු, සනරාමරබ්රහ්මසු।
gae:කුලප්පසාදකානග්ගං, සාවකං වණ්ණයී ජිනො॥
gax:173:“තදාහං හංසවතියං, ජාතොමච්චකුලෙ අහුං।
gae:පාසාදිකො දස්සනියො, පහූතධනධඤ්ඤවා॥
gax:174:“හංසාරාමමුපෙච්චාහං <pb P=2.501/>, වන්දිත්වා තං තථාගතං।
gae:සුණිත්වා මධුරං ධම්මං, කාරං කත්වා ච තාදිනො॥
gax:175:“නිපච්ච පාදමූලෙහං, ඉමං වචනමබ්රවිං।
gae:‘කුලප්පසාදකානග්ගො, යො තයා සන්ථුතො <n>යො තව සාසනෙ (ස්යා॰)</n> මුනෙ॥
gax:176:“‘තාදිසො <pb T=2.238/> හොමහං වීර <n>තාදිසොහං මහාවීර (ස්යා॰ ක॰)</n>, බුද්ධසෙට්ඨස්ස සාසනෙ’।
gae:තදා මහාකාරුණිකො, සිඤ්චන්තො වා මතෙන මං॥
gax:177:“ආහ මං ‘පුත්ත උත්තිට්ඨ, ලච්ඡසෙ තං මනොරථං।
gae:කථං නාම ජිනෙ කාරං, කත්වාන විඵලො සියා॥
gax:178:“‘සතසහස්සිතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:179:“‘තස්ස ධම්මෙසු දායාදො, ඔරසො ධම්මනිම්මිතො।
gae:උදායි නාම නාමෙන, හෙස්සති සත්ථු සාවකො’॥
gax:180:“තං සුත්වා මුදිතො හුත්වා, යාවජීවං තදා ජිනං।
gae:මෙත්තචිත්තො පරිචරිං, පච්චයෙහි විනායකං॥
gax:181:“තෙන කම්මවිපාකෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:182:“පච්ඡිමෙ <pb V=2.153/> ච භවෙ දානි, රම්මෙ කපිලවත්ථවෙ।
gae:ජාතො මහාමච්චකුලෙ, සුද්ධොදනමහීපතෙ <n>සුද්ධොදනො මහීපති (ස්යා॰)</n>॥
gax:183:“තදා අජායි සිද්ධත්ථො, රම්මෙ ලුම්බිනිකානනෙ।
gae:හිතාය සබ්බලොකස්ස, සුඛාය ච නරාසභො॥
gax:184:“තදහෙව <pb M=2.158/> අහං ජාතො, සහ තෙනෙව වඩ්ඪිතො।
gae:පියො සහායො දයිතො, වියත්තො නීතිකොවිදො॥
gax:185:“එකූනතිංසො වයසා, නික්ඛමිත්වා අගාරතො <n>නික්ඛන්තො පබ්බජිත්ථසො (සී॰ ස්යා॰)</n>।
gae:ඡබ්බස්සං වීතිනාමෙත්වා, ආසි බුද්ධො විනායකො॥
gax:186:“ජෙත්වා <pb T=2.239/> සසෙනකං මාරං, ඛෙපයිත්වාන ආසවෙ।
gae:භවණ්ණවං තරිත්වාන, බුද්ධො ආසි සදෙවකෙ॥
gax:187:“ඉසිව්හයං ගමිත්වාන <n>ඉසිව්හයං පතනං ගන්ත්වා (ස්යා॰)</n>, විනෙත්වා පඤ්චවග්ගියෙ।
gae:තතො විනෙසි භගවා, ගන්ත්වා ගන්ත්වා තහිං තහිං॥
gax:188:“වෙනෙය්යෙ විනයන්තො සො, සඞ්ගණ්හන්තො සදෙවකං।
gae:උපෙච්ච මගධෙ ගිරිං <n>මාගදගිරිං (සී॰), මඞ්ගලාගිරිං (පී॰)</n>, විහරිත්ථ තදා ජිනො॥
gax:189:“තදා <pb P=2.502/> සුද්ධොදනෙනාහං, භූමිපාලෙන පෙසිතො।
gae:ගන්ත්වා දිස්වා දසබලං, පබ්බජිත්වාරහා අහුං॥
gax:190:“තදා මහෙසිං යාචිත්වා, පාපයිං කපිලව්හයං।
gae:තතො පුරාහං ගන්ත්වාන, පසාදෙසිං මහාකුලං॥
gax:191:“ජිනො තස්මිං ගුණෙ තුට්ඨො, මං මහාපරිසාය සො <n>මමාහ පුරිසාසභො (ස්යා॰ පී॰)</n>।
gae:කුලප්පසාදකානග්ගං, පඤ්ඤාපෙසි විනායකො॥
gax:192:“කිලෙසා ඣාපිතා මය්හං…පෙ॰… විහරාමි අනාසවො॥
gax:193:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:194:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා කාළුදායිථෙරො ඉමා ගාථායො
bod:අභාසිත්ථාති।
cen:කාළුදායිත්ථෙරස්සාපදානං ඡට්ඨං।
sub:7:අභයත්ථෙරඅපදානං
gax:195:“පදුමුත්තරො <pb T=2.240/> <pb V=2.154/> නාම ජිනො, සබ්බධම්මෙසු චක්ඛුමා।
gae:ඉතො සතසහස්සම්හි, කප්පෙ උප්පජ්ජි නායකො॥
gax:196:“සරණගමනෙ <pb M=2.159/> කිඤ්චි, නිවෙසෙසි තථාගතො।
gae:කිඤ්චි සීලෙ නිවෙසෙසි, දසකම්මපථුත්තමෙ॥
gax:197:“දෙති කස්සචි සො වීරො, සාමඤ්ඤඵලමුත්තමං।
gae:සමාපත්තී තථා අට්ඨ, තිස්සො විජ්ජා පවච්ඡති॥
gax:198:“ඡළභිඤ්ඤාසු යොජෙසි, කිඤ්චි සත්තං නරුත්තමො।
gae:දෙති කස්සචි නාථො සො, චතස්සො පටිසම්භිදා॥
gax:199:“බොධනෙය්යං පජං දිස්වා, අසඞ්ඛෙය්යම්පි යොජනං <n>අසඞ්ඛෙය්යෙපි යොජනෙ සී॰ ස්යා॰ පී॰)</n>।
gae:ඛණෙන උපගන්ත්වාන, විනෙති නරසාරථි॥
gax:200:“තදාහං හංසවතියං, අහොසිං බ්රාහ්මණත්රජො।
gae:පාරගූ සබ්බවෙදානං, වෙය්යාකරණසම්මතො॥
gax:201:“නිරුත්තියා ච කුසලො, නිඝණ්ඩුම්හි විසාරදො।
gae:පදකො කෙටුභවිදූ, ඡන්දොවිචිතිකොවිදො॥
gax:202:“ජඞ්ඝාවිහාරං විචරං, හංසාරාමමුපෙච්චහං।
gae:අද්දසං වරදං <n>වදතං (සී॰ පී॰), පවරං (ස්යා॰)</n> සෙට්ඨං, මහාජනපුරක්ඛතං॥
gax:203:“දෙසෙන්තං විරජං ධම්මං, පච්චනීකමතී අහං।
gae:උපෙත්වා තස්ස කල්යාණං, සුත්වාන විමලං අහං <n>වාක්යානි, සුත්වාන විමලානහං (සී॰ ස්යා॰ පී॰)</n>॥
gax:204:“බ්යාහතං <pb T=2.241/> <pb P=2.503/> පුනරුත්තං වා, අපත්ථං වා නිරත්ථකං।
gae:නාද්දසං තස්ස මුනිනො, තතො පබ්බජිතො අහං॥
gax:205:“නචිරෙනෙව කාලෙන, සබ්බසත්තවිසාරදො।
gae:නිපුණො බුද්ධවචනෙ, අහොසිං ගුණිසම්මතො॥
gax:206:“තදා චතස්සො ගාථායො, ගන්ථයිත්වා සුබ්යඤ්ජනා।
gae:සන්ථවිත්වා තිලොකග්ගං, දෙසයිස්සං දිනෙ දිනෙ॥
gax:207:“විරත්තොසි මහාවීරො, සංසාරෙ සභයෙ වසං।
gae:කරුණාය න නිබ්බායි, තතො කාරුණිකො මුනි॥
gax:208:“පුථුජ්ජනො <pb V=2.155/> වයො සන්තො, න කිලෙසවසො අහු।
gae:සම්පජානො සතියුත්තො, තස්මා එසො අචින්තියො॥
gax:209:“දුබ්බලානි <pb M=2.160/> කිලෙසානි, යස්සාසයගතානි මෙ।
gae:ඤාණග්ගිපරිදඩ්ඪානි, න ඛීයිංසු තමබ්භුතං॥
gax:210:“යො සබ්බලොකස්ස ගරු, ලොකො <n>ලොකෙ (ස්යා॰ ක॰)</n> යස්ස තථා ගරු।
gae:තථාපි ලොකාචරියො, ලොකො තස්සානුවත්තකො॥
gax:211:“එවමාදීහි සම්බුද්ධං, කිත්තයං ධම්මදෙසනං।
gae:යාවජීවං කරිත්වාන, ගතො සග්ගං තතො චුතො॥
gax:212:“සතසහස්සිතො කප්පෙ, යං බුද්ධමභිකිත්තයිං।
gae:දුග්ගතිං නාභිජානාමි, කිත්තනාය ඉදං ඵලං॥
gax:213:“දෙවලොකෙ මහාරජ්ජං, පාදෙසිං කඤ්චනග්ඝියං <n>දිබ්බානුභොජහං තදා (ස්යා॰), රජ්ජං පාදෙසි කංචයං (සී॰)</n>।
gae:චක්කවත්තී මහාරජ්ජං, බහුසොනුභවිං අහං॥
gax:214:“දුවෙ <pb T=2.242/> භවෙ පජායාමි, දෙවත්තෙ අථ මානුසෙ।
gae:අඤ්ඤං ගතිං න ජානාමි, කිත්තනාය ඉදං ඵලං॥
gax:215:“දුවෙ කුලෙ පජායාමි, ඛත්තියෙ අථ බ්රාහ්මණෙ।
gae:නීචෙ කුලෙ න ජායාමි, කිත්තනාය ඉදං ඵලං॥
gax:216:“පච්ඡිමෙ ච භවෙ දානි, ගිරිබ්බජපුරුත්තමෙ।
gae:රඤ්ඤොහං බිම්බිසාරස්ස, පුත්තො නාමෙන චාභයො॥
gax:217:“පාපමිත්තවසං ගන්ත්වා, නිගණ්ඨෙන විමොහිතො।
gae:පෙසිතො නාටපුත්තෙන, බුද්ධසෙට්ඨමුපෙච්චහං॥
gax:218:“පුච්ඡිත්වා <pb P=2.504/> නිපුණං පඤ්හං, සුත්වා බ්යාකරණුත්තමං।
gae:පබ්බජිත්වාන නචිරං, අරහත්තමපාපුණිං॥
gax:219:“කිත්තයිත්වා ජිනවරං, කිත්තිතො හොමි සබ්බදා।
gae:සුගන්ධදෙහවදනො, ආසිං සුඛසමප්පිතො॥
gax:220:“තික්ඛහාසලහුපඤ්ඤො, මහාපඤ්ඤො තථෙවහං।
gae:විචිත්තපටිභානො ච, තස්ස කම්මස්ස වාහසා॥
gax:221:“අභිත්ථවිත්වා පදුමුත්තරාහං, පසන්නචිත්තො අසමං සයම්භුං।
gae:න ගච්ඡි කප්පානි අපායභූමිං, සතං සහස්සානි බලෙන තස්ස॥
gax:222:“කිලෙසා <pb M=2.161/> <pb V=2.156/> ඣාපිතා මය්හං…පෙ॰… විහරාමි අනාසවො॥
gax:223:“ස්වාගතං <pb T=2.243/> වත මෙ ආසි…පෙ॰… කතං බුද්ධස්ස සාසනං॥
gax:224:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා අභයො ථෙරො ඉමා ගාථායො
bod:අභාසිත්ථාති।
cen:අභයත්ථෙරස්සාපදානං සත්තමං।
sub:8:ලොමසකඞ්ගියත්ථෙරඅපදානං
gax:225:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:226:“තදාහං චන්දනො චෙව, පබ්බජිත්වාන සාසනෙ।
gae:ආපාණකොටිකං ධම්මං, පූරයිත්වාන සාසනෙ॥
gax:227:“තතො චුතා සන්තුසිතං, උපපන්නා උභො මයං।
gae:තත්ථ දිබ්බෙහි නච්චෙහි, ගීතෙහි වාදිතෙහි ච॥
gax:228:“රූපාදිදසහඞ්ගෙහි, අභිභොත්වාන සෙසකෙ।
gae:යාවතායුං වසිත්වාන, අනුභොත්වා මහාසුඛං॥
gax:229:“තතො චවිත්වා තිදසං, චන්දනො උපපජ්ජථ।
gae:අහං කපිලවත්ථුස්මිං, අජායිං සාකියත්රජො॥
gax:230:“යදා උදායිත්ථෙරෙන, අජ්ඣිට්ඨො ලොකනායකො।
gae:අනුකම්පිය සක්යානං, උපෙසි කපිලව්හයං॥
gax:231:“තදාතිමානිනො <pb T=2.244/> සක්යා, න බුද්ධස්ස ගුණඤ්ඤුනො।
gae:පණමන්ති න සම්බුද්ධං, ජාතිථද්ධා අනාදරා॥
gax:232:“තෙසං <pb P=2.505/> සඞ්කප්පමඤ්ඤාය, ආකාසෙ චඞ්කමී ජිනො।
gae:පජ්ජුන්නො විය වස්සිත්ථ, පජ්ජලිත්ථ යථා සිඛී॥
gax:233:“දස්සෙත්වා රූපමතුලං, පුන අන්තරධායථ।
gae:එකොපි හුත්වා බහුධා, අහොසි පුනරෙකකො॥
gax:234:“අන්ධකාරං <pb M=2.162/> <pb V=2.157/> පකාසඤ්ච, දස්සයිත්වා අනෙකධා।
gae:පාටිහෙරං කරිත්වාන, විනයී ඤාතකෙ මුනි॥
gax:235:“චාතුද්දීපො මහාමෙඝො, තාවදෙව පවස්සථ।
gae:තදා හි ජාතකං බුද්ධො, වෙස්සන්තරමදෙසයි॥
gax:236:“තදා තෙ ඛත්තියා සබ්බෙ, නිහන්ත්වා ජාතිජං මදං।
gae:උපෙසුං සරණං බුද්ධං, ආහ සුද්ධොදනො තදා॥
gax:237:“‘ඉදං තතියං තව භූරිපඤ්ඤ, පාදානි වන්දාමි සමන්තචක්ඛු।
gae:යදාභිජාතො පථවී පකම්පයී, යදා ච තං නජ්ජහි ජම්බුඡායා’॥
gax:238:“තදා බුද්ධානුභාවං තං, දිස්වා විම්හිතමානසො।
gae:පබ්බජිත්වාන තත්ථෙව, නිවසිං මාතුපූජකො॥
gax:239:“චන්දනො දෙවපුත්තො මං, උපගන්ත්වානුපුච්ඡථ।
gae:භද්දෙකරත්තස්ස තදා, සඞ්ඛෙපවිත්ථාරං නයං॥
gax:240:“චොදිතොහං <pb T=2.245/> තදා තෙන, උපෙච්ච නරනායකං।
gae:භද්දෙකරත්තං සුත්වාන, සංවිග්ගො වනමාමකො॥
gax:241:“තදා මාතරමපුච්ඡිං, වනෙ වච්ඡාමි එකකො।
gae:සුඛුමාලොති මෙ මාතා, වාරයී තං <n>තෙ (ස්යා॰ පී॰ ක॰)</n> තදා වචං॥
gax:242:“කාසං <n>දබ්බං (සී॰ ස්යා॰ පී॰)</n> කුසං පොටකිලං, උසීරං මුඤ්ජපබ්බජං <n>මුඤ්ජබබ්බජං (සී॰ පී॰)</n>।
gae:උරසා පනුදිස්සාමි, විවෙකමනුබ්රූහයං॥
gax:243:“තදා වනං පවිට්ඨොහං, සරිත්වා ජිනසාසනං।
gae:භද්දෙකරත්තඔවාදං, අරහත්තමපාපුණිං॥
gax:244:“‘අතීතං <pb P=2.506/> නාන්වාගමෙය්ය, නප්පටිකඞ්ඛෙ අනාගතං।
gae:යදතීතං පහීනං තං, අප්පත්තඤ්ච අනාගතං॥
gax:245:“‘පච්චුප්පන්නඤ්ච යො ධම්මං, තත්ථ තත්ථ විපස්සති।
gae:අසංහීරං අසංකුප්පං, තං විද්වා මනුබ්රූහයෙ॥
gax:246:“‘අජ්ජෙව කිච්චමාතප්පං, කො ජඤ්ඤා මරණං සුවෙ।
gae:න හි නො සඞ්ගරං <n>සඞ්කරං (ක॰)</n> තෙන, මහාසෙනෙන මච්චුනා॥
gax:247:“‘එවංවිහාරිං <pb M=2.163/> ආතාපිං, අහොරත්තමතන්දිතං।
gae:තං වෙ භද්දෙකරත්තොති, සන්තො ආචික්ඛතෙ මුනි’॥
gax:248:“කිලෙසා <pb V=2.158/> ඣාපිතා මය්හං…පෙ॰… විහරාමි අනාසවො॥
gax:249:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:250:“පටිසම්භිදා <pb T=2.246/> චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා ලොමසකඞ්ගියො <n>ලොමසඞ්ඛියො (ස්යා॰ ක॰)</n> ථෙරො ඉමා ගාථායො
bod:අභාසිත්ථාති।
cen:ලොමසකඞ්ගියත්ථෙරස්සාපදානං අට්ඨමං।
sub:9:වනවච්ඡත්ථෙරඅපදානං
gax:251:“ඉමම්හි භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:252:“තදාහං පබ්බජිත්වාන, තස්ස බුද්ධස්ස සාසනෙ।
gae:යාවජීවං චරිත්වාන, බ්රහ්මචාරං තතො චුතො॥
gax:253:“තෙන කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:254:“තතො චුතො අරඤ්ඤම්හි, කපොතො ආසහං තහිං।
gae:වසතෙ ගුණසම්පන්නො, භික්ඛු ඣානරතො සදා॥
gax:255:“මෙත්තචිත්තො කාරුණිකො, සදා පමුදිතානනො।
gae:උපෙක්ඛකො මහාවීරො, අප්පමඤ්ඤාසු කොවිදො॥
gax:256:“විනීවරණසඞ්කප්පෙ, සබ්බසත්තහිතාසයෙ।
gae:විසට්ඨො නචිරෙනාසිං, තස්මිං සුගතසාවකෙ॥
gax:257:“උපෙච්ච <pb P=2.507/> පාදමූලම්හි, නිසින්නස්ස තදාස්සමෙ।
gae:කදාචි සාමිසං දෙති, ධම්මං දෙසෙසි චෙකදා॥
gax:258:“තදා <pb T=2.247/> විපුලපෙමෙන, උපාසිත්වා ජිනත්රජං।
gae:තතො චුතො ගතො සග්ගං, පවාසො සඝරං යථා॥
gax:259:“සග්ගා <pb M=2.164/> චුතො මනුස්සෙසු, නිබ්බත්තො පුඤ්ඤකම්මුනා।
gae:අගාරං ඡඩ්ඩයිත්වාන, පබ්බජිං බහුසො අහං॥
gax:260:“සමණො <pb V=2.159/> තාපසො විප්පො, පරිබ්බජො තථෙවහං।
gae:හුත්වා වසිං අරඤ්ඤම්හි, අනෙකසතසො අහං॥
gax:261:“පච්ඡිමෙ ච භවෙ දානි, රම්මෙ කපිලවත්ථවෙ।
gae:වච්ඡගොත්තො දිජො තස්ස, ජායාය අහමොක්කමිං॥
gax:262:“මාතු මෙ දොහළො ආසි, තිරොකුච්ඡිගතස්ස මෙ।
gae:ජායමානසමීපම්හි, වනවාසාය නිච්ඡයො॥
gax:263:“තතො මෙ අජනී මාතා, රමණීයෙ වනන්තරෙ।
gae:ගබ්භතො නික්ඛමන්තං මං, කාසායෙන පටිග්ගහුං॥
gax:264:“තතො කුමාරො සිද්ධත්ථො, ජාතො සක්යකුලද්ධජො।
gae:තස්ස මිත්තො පියො ආසිං, සංවිසට්ඨො සුමානියො॥
gax:265:“සත්තසාරෙභිනික්ඛන්තෙ, ඔහාය විපුලං යසං।
gae:අහම්පි පබ්බජිත්වාන, හිමවන්තමුපාගමිං॥
gax:266:“වනාලයං භාවනීයං, කස්සපං ධුතවාදිකං।
gae:දිස්වා සුත්වා ජිනුප්පාදං, උපෙසිං නරසාරථිං॥
gax:267:“සො මෙ ධම්මමදෙසෙසි, සබ්බත්ථං සම්පකාසයං।
gae:තතොහං පබ්බජිත්වාන, වනමෙව පුනාගමං <n>පුනාගමිං (සී॰ පී॰), පුනොක්කමං (ස්යා॰)</n>॥
gax:268:“තත්ථාප්පමත්තො <pb T=2.248/> විහරං, ඡළභිඤ්ඤා අඵස්සයිං <n>අපස්සයිං (ස්යා॰ ක॰)</n>।
gae:අහො සුලද්ධලාභොම්හි, සුමිත්තෙනානුකම්පිතො॥
gax:269:“කිලෙසා ඣාපිතා මය්හං…පෙ॰… විහරාමි අනාසවො॥
gax:270:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:271:“පටිසම්භිදා චතස්සො…පෙ॰… කතං බුද්ධස්ස සාසනං”॥
cen:ඉත්ථං සුදං ආයස්මා වනවච්ඡො ථෙරො ඉමා ගාථායො
bod:අභාසිත්ථාති।
cen:වනවච්ඡත්ථෙරස්සාපදානං නවමං।
sub:10:චූළසුගන්ධත්ථෙරඅපදානං
gax:272:“ඉමම්හි <pb M=2.165/> <pb V=2.160/> <pb P=2.508/> භද්දකෙ කප්පෙ, බ්රහ්මබන්ධු මහායසො।
gae:කස්සපො නාම ගොත්තෙන, උප්පජ්ජි වදතං වරො॥
gax:273:“අනුබ්යඤ්ජනසම්පන්නො, බාත්තිංසවරලක්ඛණො।
gae:බ්යාමප්පභාපරිවුතො, රංසිජාලසමොත්ථටො॥
gax:274:“අස්සාසෙතා යථා චන්දො, සූරියොව පභඞ්කරො।
gae:නිබ්බාපෙතා යථා මෙඝො, සාගරොව ගුණාකරො॥
gax:275:“ධරණීරිව සීලෙන, හිමවාව සමාධිනා।
gae:ආකාසො විය පඤ්ඤාය, අසඞ්ගො අනිලො යථා॥
gax:276:“තදාහං <pb T=2.249/> බාරාණසියං, උපපන්නො මහාකුලෙ।
gae:පහූතධනධඤ්ඤස්මිං, නානාරතනසඤ්චයෙ॥
gax:277:“මහතා පරිවාරෙන, නිසින්නං ලොකනායකං।
gae:උපෙච්ච ධම්මමස්සොසිං, අමතංව මනොහරං॥
gax:278:“ද්වත්තිංසලක්ඛණධරො, සනක්ඛත්තොව චන්දිමා।
gae:අනුබ්යඤ්ජනසම්පන්නො, සාලරාජාව ඵුල්ලිතො॥
gax:279:“රංසිජාලපරික්ඛිත්තො, දිත්තොව කනකාචලො।
gae:බ්යාමප්පභාපරිවුතො, සතරංසී දිවාකරො॥
gax:280:“සොණ්ණානනො ජිනවරො, සමණීව <n>රම්මණීව (ස්යා॰)</n> සිලුච්චයො।
gae:කරුණාපුණ්ණහදයො, ගුණෙන විය සාගරො॥
gax:281:“ලොකවිස්සුතකිත්ති ච, සිනෙරූව නගුත්තමො।
gae:යසසා විත්ථතො වීරො, ආකාසසදිසො මුනි॥
gax:282:“අසඞ්ගචිත්තො සබ්බත්ථ, අනිලො විය නායකො।
gae:පතිට්ඨා සබ්බභූතානං, මහීව මුනිසත්තමො॥
gax:283:“අනුපලිත්තො ලොකෙන, තොයෙන පදුමං යථා।
gae:කුවාදගච්ඡදහනො, අග්ගිඛන්ධොව සොභසි <n>සොභති (සී॰), සො වසි (ස්යා॰ ක॰)</n>॥
gax:284:“අගධො විය සබ්බත්ථ, කිලෙසවිසනාසකො।
gae:ගන්ධමාදනසෙලොව, ගුණගන්ධවිභූසිතො॥
gax:285:“ගුණානං <pb M=2.166/> <pb V=2.161/> ආකරො වීරො, රතනානංව සාගරො।
gae:සින්ධූව වනරාජීනං, කිලෙසමලහාරකො॥
gax:286:“විජයීව <pb T=2.250/> <pb P=2.509/> මහායොධො, මාරසෙනාවමද්දනො।
gae:චක්කවත්තීව සො රාජා, බොජ්ඣඞ්ගරතනිස්සරො॥
gax:287:“මහාභිසක්කසඞ්කාසො, දොසබ්යාධිතිකිච්ඡකො।
gae:සල්ලකත්තො යථා වෙජ්ජො, දිට්ඨිගණ්ඩවිඵාලකො॥
gax:288:“සො තදා ලොකපජ්ජොතො, සනරාමරසක්කතො।
gae:පරිසාසු නරාදිච්චො, ධම්මං දෙසයතෙ ජිනො॥
gax:289:“දානං දත්වා මහාභොගො, සීලෙන සුගතූපගො।
gae:භාවනාය ච නිබ්බාති, ඉච්චෙවමනුසාසථ॥
gax:290:“දෙසනං තං මහස්සාදං, ආදිමජ්ඣන්තසොභණං।
gae:සුණන්ති පරිසා සබ්බා, අමතංව මහාරසං॥
gax:291:“සුත්වා සුමධුරං ධම්මං, පසන්නො ජිනසාසනෙ।
gae:සුගතං සරණං ගන්ත්වා, යාවජීවං නමස්සහං॥
gax:292:“මුනිනො ගන්ධකුටියා, ඔපුඤ්ජෙසිං <n>උබ්බට්ටෙසිං (ස්යා॰)</n> තදා මහිං।
gae:චතුජ්ජාතෙන ගන්ධෙන, මාසෙ අට්ඨ දිනෙස්වහං॥
gax:293:“පණිධාය සුගන්ධත්තං, සරීරවිස්සගන්ධිනො <n>සරීරස්ස විගන්ධිනො (සී॰ ස්යා॰ පී॰)</n>।
gae:තදා ජිනො වියාකාසි, සුගන්ධතනුලාභිතං॥
gax:294:“‘යො යං ගන්ධකුටිභූමිං, ගන්ධෙනොපුඤ්ජතෙ සකිං।
gae:තෙන කම්මවිපාකෙන, උපපන්නො තහිං තහිං॥
gax:295:“‘සුගන්ධදෙහො සබ්බත්ථ, භවිස්සති අයං නරො।
gae:ගුණගන්ධයුත්තො හුත්වා, නිබ්බායිස්සතිනාසවො’॥
gax:296:“තෙන <pb T=2.251/> කම්මෙන සුකතෙන, චෙතනාපණිධීහි ච।
gae:ජහිත්වා මානුසං දෙහං, තාවතිංසමගච්ඡහං॥
gax:297:“පච්ඡිමෙ ච භවෙ දානි, ජාතො විප්පකුලෙ අහං।
gae:ගබ්භං මෙ වසතො මාතා, දෙහෙනාසි සුගන්ධිතා॥
gax:298:“යදා <pb M=2.167/> ච මාතුකුච්ඡිම්හා, නික්ඛමාමි තදා පුරී <n>පුරං (ස්යා॰ ක॰)</n>।
gae:සාවත්ථිසබ්බගන්ධෙහි, වාසිතා විය වායථ॥
gax:299:“පුප්ඵවස්සඤ්ච <pb V=2.162/> සුරභි, දිබ්බගන්ධං මනොරමං।
gae:ධූපානි ච මහග්ඝානි, උපවායිංසු තාවදෙ॥
gax:300:“දෙවා <pb P=2.510/> ච සබ්බගන්ධෙහි, ධූපපුප්ඵෙහි තං ඝරං।
gae:වාසයිංසු සුගන්ධෙන, යස්මිං ජාතො අහං ඝරෙ॥
gax:301:“යදා ච තරුණො භද්දො, පඨමෙ යොබ්බනෙ ඨිතො।
gae:තදා සෙලං <n>සෙසං (ස්යා॰)</n> සපරිසං, විනෙත්වා නරසාරථි॥
gax:302:“තෙහි සබ්බෙහි පරිවුතො <n>සහිතො (සී॰ ස්යා॰ පී॰)</n>, සාවත්ථිපුරමාගතො।
gae:තදා බුද්ධානුභාවං තං, දිස්වා පබ්බජිතො අහං॥
gax:303:“සීලං සමාධිපඤ්ඤඤ්ච, විමුත්තිඤ්ච අනුත්තරං।
gae:භාවෙත්වා චතුරො ධම්මෙ, පාපුණිං ආසවක්ඛයං॥
gax:304:“යදා පබ්බජිතො චාහං, යදා ච අරහා අහුං।
gae:නිබ්බායිස්සං යදා චාහං, ගන්ධවස්සො තදා අහු॥
gax:305:“සරීරගන්ධො ච සදාතිසෙති <n>සදා වාසෙති (ක॰)</n> මෙ, මහාරහං චන්දනචම්පකුප්පලං।
gae:තථෙව <pb T=2.252/> ගන්ධෙ ඉතරෙ ච සබ්බසො, පසය්හ වායාමි තතො තහිං <n>යහිං (ස්යා॰)</n> තහිං॥
gax:306:“කිලෙසා ඣාපිතා මය්හං…පෙ॰… විහරාමි අනාසවො॥
gax:307:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:308:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං සුදං ආයස්මා චූළසුගන්ධො ථෙරො ඉමා ගාථායො අභාසිත්ථාති।
cen:චූළසුගන්ධත්ථෙරස්සාපදානං දසමං।
cen:භද්දියවග්ගො පඤ්චපඤ්ඤාසමො।
bod:තස්සුද්දානං <pb M=2.168/> –
gax:භද්දියො රෙවතො ථෙරො, මහාලාභී ච සීවලී।
gae:වඞ්ගීසො නන්දකො චෙව, කාළුදායී තථාභයො॥
gax:ලොමසො වනවච්ඡො ච, සුගන්ධො චෙව දසමො।
gae:තීණි ගාථාසතා තත්ථ, සොළසා ච තදුත්තරි॥
bod:අථ <pb V=2.163/> වග්ගුද්දානං –
gax:කණිකාරව්හයො වග්ගො, ඵලදො තිණදායකො।
gae:කච්චානො භද්දියො වග්ගො, ගාථායො ගණිතා චිමා॥
gax:නවගාථාසතානීහ <pb T=2.253/> <pb P=2.511/>, චතුරාසීතියෙව ච।
gae:සපඤ්ඤාසං පඤ්චසතං, අපදානා පකාසිතා॥
gax:සහ උදානගාථාහි, ඡසහස්සානි හොන්තිමා।
gae:ද්වෙසතානි ච ගාථානං, අට්ඨාරස තදුත්තරි॥
