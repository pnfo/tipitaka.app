cha:සකලලොකපත්ථාරකාරණං
bod:<b>කිස්සෙස විසුද්ධිමග්ගො සකලලොකෙ පත්ථටො</b>ති? පරිසුද්ධපිටකපාළිනිස්සයභාවතො, සික්ඛත්තයසඞ්ගහභාවතො, පොරාණට්ඨකථානං භාසාපරිවත්තනභාවතො, පරසමයවිවජ්ජනතො, සකසමයවිසුද්ධිතො, සීලධුතඞ්ගසමථඅභිඤ්ඤාපඤ්ඤාපභෙදාදීනං පරිපුණ්ණවිභාගතො, යාව අරහත්තා පටිපත්තිනයපරිදීපනතො, උත්තානානාකුලපදබ්යඤ්ජනසඞ්ඛතභාවතො, සුවිඤ්ඤෙය්යත්ථභාවතො, පසාදනීයානං දිට්ඨානුගතාපාදනසමත්ථානං වත්ථූනඤ්ච දීපනතොති එවමාදීහි අනෙකසතෙහි ගුණෙහි එස සකලලොකෙ පත්ථටො ජාතො।
bod:අයඤ්හි විසුද්ධිමග්ගො සඞ්ගීතිත්තයාරූළ්හපරිසුද්ධපාළිපිටකමෙව නිස්සාය පවත්තො, න මහාසඞ්ඝිකාදීනං සත්තරසන්නං නිකායානං පිටකං, නපි මහායානිකානං පිටකං। සපරිවාරං සික්ඛත්තයඤ්ච එත්ථ පරිපුණ්ණමෙව සඞ්ගහෙත්වා දස්සිතං। වුත්තඤ්හෙතං ආචරියෙන ආගමට්ඨකථාසු ගන්ථාරම්භෙ –
gax:“සීලකතා ධුතධම්මා, කම්මට්ඨානානි චෙව සබ්බානි।
gae:චරියාවිධානසහිතො, ඣානසමාපත්තිවිත්ථාරො॥
gax:සබ්බා ච අභිඤ්ඤායො, පඤ්ඤාසඞ්කලනනිච්ඡයො චෙව।
gae:ඛන්ධාධාතායතනි,න්ද්රියානි අරියානි චෙව චත්තාරි॥
gax:සච්චානි පච්චයාකාර,දෙසනා සුපරිසුද්ධනිපුණනයා।
gae:අවිමුත්තතන්තිමග්ගා, විපස්සනාභාවනා චෙව॥
gax:ඉති පන සබ්බං යස්මා, විසුද්ධිමග්ගෙ මයා සුපරිසුද්ධං।
gae:වුත්තං තස්මා භිය්යො, න තං ඉධ විචාරයිස්සාමී”ති॥
bod:යස්මා පන විසුද්ධිමග්ගො චතුන්නං ආගමට්ඨකථානං අවයවභාවෙන කතො, තස්මා තා විය පොරාණසීහළට්ඨකථානං භාසාපරිවත්තනවසෙන චෙව පුනප්පුනාගතමත්ථානං සංඛිපනවසෙන ච පරසමයවිවජ්ජනවසෙන ච මහාවිහාරවාසීනං පරිසුද්ධවිනිච්ඡයසඞ්ඛාතස්ස සකසමයස්ස දීපනවසෙන ච කතො। වුත්තඤ්හෙතං ආචරියෙන –
gax:“අපනෙත්වාන <pb M=.60/> තතොහං, සීහළභාසං මනොරමං භාසං।
gae:තන්තිනයානුච්ඡවිකං, ආරොපෙන්තො විගතදොසං॥
gax:සමයං අවිලොමෙන්තො, ථෙරානං ථෙරවංසපදීපානං।
gax:සුනිපුණවිනිච්ඡයානං, මහාවිහාරෙ නිවාසීනං।
gae:හිත්වා පුනප්පුනාගත-මත්ථං අත්ථං පකාසයිස්සාමී”ති <n>දී॰ නි॰ අට්ඨ॰ 1.ගන්ථාරම්භකථා</n> ච॥
gax:“මජ්ඣෙ විසුද්ධිමග්ගො, එස චතුන්නම්පි ආගමානඤ්හි।
gae:ඨත්වා පකාසයිස්සති, තත්ථ යථාභාසිතමත්ථං॥
gax:ඉච්චෙව කතො තස්මා, තම්පි ගහෙත්වාන සද්ධිමෙතාය।
gae:අට්ඨකථාය විජානථ, දීඝාගමනිස්සිතං අත්ථ”න්ති <n>දී॰ නි॰ අට්ඨ॰ 1.ගන්ථාරම්භකථා</n> ච॥
gax:“සා හි මහාඅට්ඨකථාය, සාරමාදාය නිට්ඨිතා එසා।
gae:එකාසීතිපමාණාය, පාළියා භාණවාරෙහි॥
gax:එකූනසට්ඨිමත්තො, විසුද්ධිමග්ගොපි භාණවාරෙහි।
gae:අත්ථප්පකාසනත්ථාය, ආගමානං කතො යස්මා॥
gax:තස්මා තෙන සහායං, අට්ඨකථා භාණවාරගණනාය।
gae:සුපරිමිතපරිච්ඡින්නං, චත්තාලීසං සතං හොතී”ති <n>දී॰ නි॰ අට්ඨ॰ 3.නිගමනකථා</n> ච॥
bod:යදි චායං විසුද්ධිමග්ගො ආචරියෙන ආගමට්ඨකථායො විය අකත්වා පොරාණසීහළට්ඨකථායො ච අනොලොකෙත්වා කෙවලං අත්තනො ඤාණප්පභාවෙනෙව කතො අස්ස, නායං ආගමට්ඨකථානං අවයවොති ගහෙතබ්බො අස්ස, අඤ්ඤදත්ථු “ආගමට්ඨකථායො මහාට්ඨකථාය සාරභූතා, විසුද්ධිමග්ගො පන න තස්සා සාරභූතො, කෙවලං ආචරියස්ස මතියාව කතො”ති එවමෙව වත්තබ්බො අස්ස। යස්මා පන තථා අකත්වා පුබ්බෙ වුත්තප්පකාරෙනෙව කතො, තස්මා අයම්පි විසුද්ධිමග්ගො තාසං ආගමට්ඨකථානං කරණාකාරෙනෙව කතොති ච, තතොයෙව මහාට්ඨකථාය සාරභූතොති ච දට්ඨබ්බො।
bod:එකච්චෙ පන විචක්ඛණා ආචරියබුද්ධඝොසස්ස ගන්ථෙසු උත්තරපක්ඛසාසනිකානං අස්සඝොසනාගජ්ජුනවසුබන්ධුආදීනං භික්ඛූනං විය පොරාණගන්ථෙ අනිස්සාය අත්තනො ඤාණෙනෙව තක්කෙත්වා දස්සිතං ධම්මකථාවිසෙසං අදිස්වා අසන්තුට්ඨචිත්තා එවං වදන්ති “බුද්ධඝොසස්ස අඤ්ඤං අනිස්සාය අත්තනො ඤාණප්පභාවෙනෙව අභිනවගන්ථුප්පාදනං න පස්සාමා”ති। <pb M=.61/> තං තෙසං ගරහාවචනම්පි සමානං ථෙරවාදීනං <b>පසංසාවචනමෙව</b> සම්පජ්ජති। ථෙරවාදිනො හි එවං ජානන්ති “බුද්ධෙනෙව භගවතා සම්මාසම්බුද්ධෙන දෙසෙතබ්බො චෙව ධම්මො පඤ්ඤාපෙතබ්බො ච විනයො අනවසෙසෙන දෙසිතො චෙව පඤ්ඤත්තො ච, සොයෙව ධම්මවිනයො සද්ධාසම්පන්නෙහි භික්ඛූහි චෙව ගහට්ඨෙහි ච යථාරහං පටිපජ්ජිතබ්බො, න තතො අඤ්ඤො ධම්මවිනයො තක්කෙත්වා ගවෙසෙතබ්බො। යදි පන අඤ්ඤො ධම්මවිනයො කෙනචි තක්කෙත්වා කථිතො අස්ස, තං තස්සෙව තක්කිනො සාසනං හොති න සත්ථු සාසනං। යං යං පන භගවතො ධම්මවිනයෙ පදබ්යඤ්ජනං අත්ථතො අපාකටං හොති, තත්ථ තත්ථ පොරාණකෙහි පටිසම්භිදාඡළභිඤ්ඤාදිගුණසම්පන්නෙහි භගවතො අධිප්පායං ජානන්තෙහි අට්ඨකථාචරියෙහි සංවණ්ණිතනයෙන අත්ථො ගහෙතබ්බො, න අත්තනොමතිවසෙනා”ති। ආචරියබුද්ධඝොසො ච තෙසං ථෙරවාදීනං අඤ්ඤතරො, සොපි තථෙව ජානාති। වුත්තඤ්චෙතං ආචරියෙන –
gax:“බුද්ධෙන ධම්මො විනයො ච වුත්තො,
gax:යො තස්ස පුත්තෙහි තථෙව ඤාතො।
gax:සො යෙහි තෙසං මතිමච්චජන්තා,
gae:යස්මා පුරෙ අට්ඨකථා අකංසු॥
gax:තස්මා හි යං අට්ඨකථාසු වුත්තං,
gax:තං වජ්ජයිත්වාන පමාදලෙඛං।
gax:සබ්බම්පි සික්ඛාසු සගාරවානං,
gae:යස්මා පමාණං ඉධ පණ්ඩිතානං॥
gax:තතො ච භාසන්තරමෙව හිත්වා,
gax:විත්ථාරමග්ගඤ්ච සමාසයිත්වා…පෙ॰…
gax:යස්මා අයං හෙස්සති වණ්ණනාපි,
gae:සක්කච්ච තස්මා අනුසික්ඛිතබ්බා”ති <n>පාරා॰ අට්ඨ॰ 1.ගන්ථාරම්භකථා</n>॥
bod:තෙනෙව ආචරියො භගවතො ධම්මවිනයං වා පොරාණට්ඨකථං වා අනිස්සාය අත්තනො ඤාණෙන තක්කෙත්වා වා අත්තනා පරිචිතලොකියගන්ථෙහි ගහෙත්වා වා න කඤ්චි ගන්ථං අකාසි। යදි පන තාදිසං කරෙය්ය, <pb M=.62/> තං ථෙරවාදිනො <b>මහාපදෙසසුත්තෙ</b> <n>දී॰ නි॰ 2.188; අ॰ නි॰ 4.180</n> වුත්තනයෙන “අද්ධා ඉදං න චෙව තස්ස භගවතො වචනං, බුද්ධඝොසස්ස ච ථෙරස්ස දුග්ගහිත”න්ති ඡඩ්ඩෙය්යුංයෙව। යතො ච ඛො අයං විසුද්ධිමග්ගො පොරාණට්ඨකථානං භාසාපරිවත්තනාදිවසෙනෙව ආචරියෙන කතො, තතොයෙව ථෙරවාදිනො තං <b>මහාපදෙසසුත්තෙ</b> වුත්තනයෙන “අද්ධා ඉදං තස්ස භගවතො වචනං, ආචරියබුද්ධඝොසස්ස ච ථෙරස්ස සුග්ගහිත”න්ති සම්පටිච්ඡන්ති। තෙනාපායං සකලලොකෙ පත්ථටො හොති।
bod:සීලධුතඞ්ගාදීනං විභාගො ච පටිපත්තිනයපරිදීපනඤ්ච පාකටමෙව। තථායං විසුද්ධිමග්ගො සුවිඤ්ඤෙය්යපදවාක්යෙහි චෙව අනාකුලපදවාක්යෙහි ච තන්තිනයානුරූපාය පාළිගතියා සුට්ඨු සඞ්ඛතො, තතොයෙව චස්ස අත්ථොපි සුවිඤ්ඤෙය්යො හොති। තස්මා තං ඔලොකෙන්තා විඤ්ඤුනො විසුද්ධජ්ඣාසයා ඛණෙ ඛණෙ අත්ථපටිසංවෙදිනො චෙව ධම්මපටිසංවෙදිනො ච හුත්වා අනප්පකං පීතිසොමනස්සං පටිසංවෙදෙන්ති।
bod:අනෙකානි චෙත්ථ පසාදාවහානි <b>මහාතිස්සත්ථෙර</b>වත්ථුආදීනි <n>විසුද්ධි॰ 1.15</n> සීහළවත්ථූනි ච <b>ධම්මසෙනාපතිසාරිපුත්තත්ථෙර</b>වත්ථුආදීනි <n>විසුද්ධි॰ 1.19</n> ජම්බුදීපවත්ථූනි ච දීපිතානි। තානි පස්සිත්වා අනුස්සරන්තානං සප්පුරිසානං බලවපසාදො ච උප්පජ්ජති, “කදා නු ඛො මයම්පි ඊදිසා භවිස්සාමා”ති දිට්ඨානුගතිං ආපජ්ජිතුකාමතා ච උප්පජ්ජති।
bod:එවං පරිසුද්ධපිටකපාළිනිස්සයතාදීහි අනෙකසතෙහි ගුණෙහි අයං විසුද්ධිමග්ගො සකලලොකෙ පත්ථටො ජාතොති වෙදිතබ්බො। යථා චායං විසුද්ධිමග්ගො, එවං අඤ්ඤාපි ආචරියෙන කතා තිපිටකසඞ්ගහට්ඨකථායො පොරාණට්ඨකථානං භාසාපරිවත්තනභාවාදීහි ගුණෙහි සකලලොකෙ පත්ථටායෙව හොන්ති।
bod:එත්තාවතා ච පන කිමත්ථං කතොතිආදීනම්පි පඤ්හානමත්ථො විත්ථාරෙන විභාවිතොව හොතීති।
bod:තත්ථෙතං වුච්චති –
gax:1:සම්භාවනීයස්ස <pb M=.63/> සුධීවරාන-
gax:මාදත්තධීරිට්ඨපදස්ස යස්ස।
gax:පඤ්ඤාදිජාතා ලලිතා ගුණාභා,
gae:භාතෙව ලොකම්හි සතං මුදාය॥
gax:2:ස <b>බුද්ධඝොසා</b>ව්හථිරග්ගධීමා,
gax:විදූන’මච්චන්තසමාදරා’දා।
gax:සභාවජං බ්යත්තිසසත්තිලද්ධං,
gae:සිරිං දධාතෙව සුබුද්ධඝොසො॥
gax:3:“සම්බුද්ධසෙට්ඨෙ පරිනිබ්බුතස්මිං,
gax:සංවච්ඡරානං දසමෙ සතම්හි।
gax:ජාතො”ති ඤාතො විබුධෙහි බුද්ධ-
gae:ඝොසඞ්කුරො පත්තසමත්තමානී॥
gax:4:විඤ්ඤූ විදූ’මස්ස පුමග්ගජාතෙ,
gax:සඤ්ජාතතං දක්ඛිණදෙසභාගෙ।
gax:රම්මෙ’<b>න්දියස්මිං</b> සුජනාකරස්මිං,
gae:තත්තත්ථමෙසීන’මයං පතීති॥
gax:5:<b>මොරණ්ඩගාමම්හි</b> ස තත්ථ ජාතො,
gax:පුඤ්ඤානිතො විප්පකුලම්හි සම්මා।
gax:සූරස්ස ලොකත්ථසමාවහත්ථං,
gae:උප්පජ්ජනායා’ද්යරුණොව රංසි॥
gax:6:සංවද්ධබුද්ධී ස පවුද්ධිපත්තො,
gax:ආරාධයං ඤාතිගණං සදෙව।
gax:වෙදෙසු විජ්ජාසු තදඤ්ඤසිප්ප-
gae:ගන්ථෙස්වනායාසපවීණතා’ගා॥
gax:7:සුද්ධාධිමුත්තීන විවෙචනෙන,
gax:සාරානු’සාරොති විවිඤ්චමානො।
gax:වෙදෙස්ව’සාරත්ත’මබුජ්ඣි යස්මා,
gae:තුට්ඨිං ස නාපජ්ජි සුතෙන සෙන॥
gax:8:අන්වෙසතො <pb M=.64/> තස්ස පසත්ථසාරං,
gax:සද්ධම්මසාරො සවනෙන ලද්ධො।
gax:නින්නොව බුද්ධස්ස ස සාසනම්හි,
gae:උස්සාහජාතො’පගමාය තත්ථ॥
gax:9:ධම්මාභිලාසී ස විරොචි තත්ථ,
gax:සංලද්ධපබ්බජ්ජුපසම්පදොව।
gax:ථෙරෙ’පසඞ්කම්ම <b>විසුද්ධථෙර-</b>
gae:<b>වාදීනිකායම්හි</b> පතීතපඤ්ඤෙ॥
gax:10:තදා හි’සුං <b>දක්ඛිණඉන්දියම්හි,</b>
gax:නිවාසිනො ථෙරියවංසජාතා।
gax:තදඤ්ඤවාදී ච මුනී මුනින්ද-
gae:මතං යථාලද්ධි පකාසයන්තා॥
gax:11:සද්ධම්මසාරාධිගමාය භිය්යො,
gax:පාළිං සමුග්ගණ්හි ජිනෙරිතං, සා।
gax:ජිව්හග්ගලීලා මනසා’සිතා’ස්ස,
gae:ලක්ඛීව පුඤ්ඤෙ නිවසං බභාස॥
gax:12:එවං තමුග්ගණ්හ’මබොධි සම්මා,
gax:“එකායනොයං සුවිසුද්ධියාති।
gax:මග්ගො විවට්ටාධිගමාය” තත්ථො-
gae:ය්යොගං සමාපජ්ජි පරං පරත්තී॥
gax:13:සභාවපඤ්ඤා මහතී ච සත්ථ-
gax:න්තරොපලද්ධා විපුලාව විජ්ජා।
gax:තෙනස්ස බුද්ධොත්තිසමුද්දතිණ්ණෙ,
gae:අකිච්ඡසාධිත්තපභාව’මඤ්ඤා॥
gax:14:බුද්ධස්ස කිත්තීව සුකිත්තිඝොසො,
gax:වත්තිස්සතෙ’ච්චස්ස ගරූ වියත්තා।
gax:අත්ථාන්විතං නාමමකංසු <b>බුද්ධ-</b>
gae:<b>ඝොසො</b>ති සම්බුද්ධමතඞ්ගතස්ස॥
gax:15:<b>මයූරදූතව්හයපට්ටනස්මිං,</b>
gax:නිවස්ස <pb M=.65/> <b>කඤ්ජීව්හපුරාදිකෙ</b> ච।
gax:ස <b>අන්ධකා</b>ඛ්යාත<b>සදෙසියට්ඨ-</b>
gae:<b>කථං</b> සමුග්ගණ්හි සමාහිතත්තො॥
gax:16:තාවත්තකෙනස්ස සුමෙධසස්සා-
gax:සන්තුට්ඨචිත්තස්ස තතුත්තරිම්පි।
gax:සම්බුද්ධවාණීසු සමත්තමත්ථං,
gae:අඤ්ඤාතුමිච්ඡා මහතී අජායි॥
gax:17:<b>මහාමහින්දා</b>දිවසීවරෙභි,
gax:සමාභතා යා<b>ට්ඨකථා</b> සසාරා।
gax:සථෙරවාදා සුවිනිච්ඡයා ච,
gae:තදා විභාතා වත <b>ලඞ්කයා’</b>සුං॥
gax:18:පවත්තිමෙතං විදිය’ස්ස මෙත-
gax:දහොසි “යං නූන’භිරාමලඞ්කං।
gax:අලඞ්කරොන්තිං රතනාකරංව,
gae:උපෙච්ච සික්ඛෙ’ට්ඨකථා මහන්තී॥
gax:19:තා භාසයා සීහළිකාය රච්චා,
gax:තන්තිං සමාරොප්ය නවං කරෙය්යං।
gax:එවඤ්හි දෙසන්තරියාන බුද්ධ-
gae:මානීනමත්ථං ඛලු සාධයෙ”ති॥
gax:20:පුරෙ ච ලඞ්කාගතසාසනං යං,
gax:සුනිම්මලින්දූව හිමාදිමුත්තො।
gax:පභාසි, කිස්මිඤ්චි තදාඤ්ඤවාද-
gae:මනාකුලං තා’කුලතං ජගාම॥
gax:21:ජිනම්හි නිබ්බානගතෙ හි වස්ස-
gax:සතන්තරෙ සාසනිකා සමග්ගා।
gax:සමානවාදා ජිනසාසනම්හි,
gae:න කොචි භෙදොපි තදා අහොසි॥
gax:22:පච්ඡා <pb M=.66/> ච සද්ධම්මදුමාහතෙභ්ය-
gax:ධම්මෙහි වාතෙහි පටිච්ච පාපෙ।
gax:ජාතෙහි සංවිග්ගමනා සමාය,
gae:ථෙරෙ’ස’මුය්යොගමකංසු දළ්හං॥
gax:23:<b>සඞ්ගීතියො</b> කච්ච සුපෙසලෙහි,
gax:නිග්ගය්හමානාපි ථිරෙහි දළ්හං।
gax:ඡින්නාපි රුක්ඛා’ස්සු පුනොරුහාවා-
gae:කාසුංව ධම්මං විනයා’ඤ්ඤථා තෙ॥
gax:24:නානාගණා තෙ ච අනෙකවාදා,
gax:සංසග්ගකාරා ජිනසාසනෙ’සුං।
gax:වාදෙභි අඤ්ඤෙහි ජිනෙරිතෙභ්ය-
gae:සුද්ධායමානා විනයඤ්ච ධම්මං॥
gax:25:වාදා ච වාදී පිටකානි තෙසං,
gax:<b>ලඞ්කං</b> මලඞ්කංව කරං’පයාතා।
gax:පටිග්ගහෙසුං ප්ය<b>භයාදිවාසී,</b>
gae:නාඤ්ඤෙ <b>මහා</b>ඛ්යාත<b>විහාරවාසී॥</b>
gax:26:යථා ච බුද්ධාභිහිතාව පාළි,
gax:තදත්ථසාරා ච වසීභි ඤාතා।
gax:න “තෙධ වොක්කම්ම විසුද්ධථෙර-
gae:වාදී විවාදී”ති පවත්ති කාචි॥
gax:27:ජීවංව රක්ඛිංසු සථෙරවාදං,
gax:තන්තිං තදත්ථඤ්ච සනිණ්ණයං තෙ।
gax:තස්මා න සක්කාව තදඤ්ඤවාදි-
gae:වාදෙභි හන්තුං චු’පගන්තුමද්ධා॥
gax:28:තංවාදසංභෙදභයඤ්ච මඤ්ඤයා,
gax:“දුද්ධාරවෙලාපි භයෙහි තන්තිනං।
gax:සම්මොහතාදීහි භවෙ”ති <b>පොත්ථකං,</b>
gae:<b>ආරොප්ය</b> සම්මා <b>පරිපාලයිංසු</b> තෙ॥
gax:29:තදා <pb M=.67/> හි තෙසං පටිබාහනෙ රණ-
gax:විදංව සික්ඛං ජිනසාසනද්ධරො।
gax:ස <b>බුද්ධඝොසො</b> මුනි බුද්ධිපාටවො,
gae:ගතො’සි <b>දීපං</b> වරත<b>ම්බපණ්ණිකං॥</b>
gax:30:ලඞ්කං උපෙච්ච ස මහාට්ඨකථාණ්ණවස්ස,
gax:පාරං පරං විතරණෙ ථිරනිණ්ණයොව।
gax:සංසුද්ධවංසජනිවාසමහාවිහාර-
gae:මාගා’ම්බරංව උදයින්දු’පසොභයන්තො॥
gax:31:තස්මිඤ්ච දක්ඛිණදිසාය වසී ස තත්ථ,
gax:සොභං <b>පධානඝර</b>සඤ්ඤිතපාරිවෙණං।
gax:පාසාද’මුත්තම’මකා සුජනෙභි සෙබ්යං,
gae:සන්තො <b>මහානිගමසාමි</b> සුචිණ්ණධම්මො॥
gax:32:සම්මා ච යොගමකරී බුධ<b>බුද්ධමිත්ත</b>-
gax:ථෙරාදි’මන්ත’මුපයාත’මනූනතන්තෙ।
gax:සංසෙවිතො විවිධඤායපබුද්ධියා සො,
gae:සුත්තාභිධම්මවිනයට්ඨකථාස්ව’නූනං॥
gax:33:වෙය්යත්තියං’ස සමයෙ සමයන්තරෙ ච,
gax:පඤ්ඤාය දිස්ව විවටංව නිහීතමත්ථං।
gax:ථෙරා සමග්ගජිනමග්ගමතා’මතාසී,
gae:මඤ්ඤිංසු නග්ඝරතනංව සුදුල්ලභන්ති॥
gax:34:විඤ්ඤාය ධම්මවිනයත්ථයථිච්ඡදානෙ,
gax:චින්තාමණීති සුනිරූපිතබුද්ධිරූපං।
gax:යස්සෙ’ත්ථ නිච්ඡිතමනො කවි<b>සඞ්ඝපාල</b>-
gae:ත්ථෙරුත්තමො ජනහිතාය නියොජයී තං॥
gax:35:“කිඤ්චාපි සන්ති විවිධා පටිපත්තිගන්ථා,
gax:කෙසඤ්චි කිඤ්චි තු න බුද්ධමතානුසාරං।
gax:සංසුද්ධථෙරසමයෙහි ච තෙ විරුද්ධා,
gae:තස්මා කරොතු විමලං පටිපත්තිගන්ථං”॥
gax:36:මෙත්තාදයම්බුදවනං <pb M=.68/> ජනභූමියං’ස,
gax:සංවස්සතෙ ච’රියමග්ගගමග්ග’මග්ගං।
gax:සංසොධනත්ථ’මිති “පත්ථිතථෙරආසං,
gae:පූරෙස්ස’මෙත”මිති කාසි විසුද්ධිමග්ගං॥
gax:37:වීරානුකම්පසතියොජිතබුද්ධිමා සං,
gax:ඔග්ගය්හ, ගය්හ ච’ ඛිලට්ඨකථා සතන්තී।
gax:සාරං සඛෙද’මනපෙක්ඛිය සාධුකං ස,
gae:යං’කාසි, කං නු’ධ න රොචයතෙ බුධං සො॥
gax:38:වුත්තෙ’ත්ථ භාවපරමාව සභාවධම්මා,
gax:වත්ථූ ච පීතිසුඛවෙදනියා’නිතාව।
gax:පුණ්ණොව සබ්බපටිපත්තිනයෙහි චෙසො,
gae:පුප්ඵාභිඵුල්ලපවනංව විරාජතෙ’යං॥
gax:39:යං පස්සියාන පරිකප්පිය රත්නසාර-
gax:ගබ්භං විසුද්ධි’මභියාතු’මපෙක්ඛමානා।
gax:තං සාර’මාදියිතු’මාසු පයුත්තයුත්තා,
gae:දිස්වා හි නග්ඝරතනං නනු වජ්ජයෙ න॥
gax:40:කන්තා පදාවලි’හ තන්තිනයානුසාරා,
gax:සාරාතිසාරනයපන්ති පසිද්ධසිද්ධා।
gax:අත්ථා ච සන්තිනුගමාය තුලායමානො-
gae:ය්යොගෙන මෙත්ථ හි විනා පටිපත්ති කා’ඤ්ඤා॥
gax:41:ආභාති සත්ථු චතුරාගමමජ්ඣගො’යං-
gax:අත්ථෙ පකාසයිහ භාණුව නෙකදබ්බෙ।
gax:මෙධාවිපීතිජනනං’ස විධාන’මෙතං-
gae:තීතඤ්හි යාව කවිගොචර’මස්ස ඤාණං॥
gax:42:දිට්ඨාව තික්ඛමති’මස්ස <b>විසුද්ධිමග්ග</b>-
gax:සම්පාදනෙන සමුපාත්තසුධීපදෙභි।
gax:තෙනස්ස බුද්ධවචනත්ථවිභාවනාය,
gae:පබ්යත්තසත්ති විදිතා විදිතාගමෙහි॥
gax:43:ඛ්යාතං <pb M=.69/> කවීභි’ධිගතං යස’මාවහෙන,
gax:ථෙරස්ස සුද්ධමති<b>බුද්ධසිරී</b>ව්හයස්ස।
gax:ලොකත්ථ’මාවිකතපත්ථන’මාදියාන,
gae:සාමඤ්ච නින්නහදයෙන ජනාන’මත්ථෙ॥
gax:44:සම්බුද්ධභාවවිදිතෙනි’මිනා <b>සමන්ත</b>-
gax:<b>පාසාදිකා</b>ව්හවිනයට්ඨකථා පණීතා।
gax:සූරො’දිතෙ විය තයා විනයත්ථමූළ්හා-
gae:මූළ්හී භවන්ති ජිනනීතිපථා’ධිගන්ත්වා॥
gax:45:<b>ලඞ්කා</b> අලඞ්කතිකතාව <b>මහාමහින්ද</b>-
gax:ත්ථෙරෙන යා ච <b>විනයට්ඨකථා’</b>භතා, තං।
gax:කන්තාය සීහළගිරාය ගිරායමානා,
gae:අච්චන්තකන්තබහුලා මුනයො පුරා’සුං॥
gax:46:අඤ්ඤා ච <b>පච්චරි-කුරුන්දි</b>සමඤ්ඤිතාදී,
gax:දීපං පදීපකරණී විනයම්හි යා’සුං।
gax:සඞ්ගය්හ තාස’මඛිලත්ථනයෙ ච ථෙර-
gae:වාදෙ ච මුත්තරතනානිව මෙකසුත්තෙ॥
gax:47:තාහෙව සීහළනිරුත්තියුතඤ්ච තන්තිං,
gax:ආරොපියාන රුචිරං අථ විත්ථතඤ්ච।
gax:මග්ගං සමාසනවසෙන යථා සමත්ත-
gae:ලොකෙන යා ගරුකතා කතමානනා’කා॥
gax:48:සුද්ධන්වයාගථවිරා ච <b>විසුද්ධථෙර</b>-
gax:වාදී විසුද්ධවිනයාගමපුජ්ජධම්මා।
gax:සුද්ධං කරිංසු න යථෙ’න්ති තදඤ්ඤවාදා,
gae:ඉච්චාදි’මාවිකරියා’සි <b>නිදාන</b>මෙත්ථ॥
gax:49:<b>යස්මිං</b> මනුඤ්ඤපදපන්ති සුභා සුබොධා,
gax:අත්ථා ච පීතිසම’විම්හයතාදිභාවී।
gax:චිත්රා විචිත්රමතිජා කවිචිත්තහංසා,
gae:තස්මා රසායති තදත්ථනුසාරිනං <b>යං॥</b>
gax:50:අච්චන්තසාගරනිභා <pb M=.70/> විවිධා නයත්ථා,
gax:සන්තෙ’ත්ථ යා’සු විනයට්ඨකථා පුරාණා।
gax:තාසං යථාභිමතපන්ති සුතන්තිකත්තං,
gae:කිඤ්හි’ස්ස කිඤ්චි බලවීර’පටිච්ච කාතුං॥
gax:51:උය්යොග’මස්ස කරුණාපහිතං පටිච්ච,
gax:පඤ්ඤාසහායසහිතං බලවඤ්ච දළ්හං।
gax:ලද්ධාව යා නිඛිලලොකමනුඤ්ඤභූතා,
gae:මෙධාවිනං’නුසභගාව විරාජතෙ සා॥
gax:52:විඤ්ඤූභි යා “විනයසාගරපාරතිණ්ණෙ”,
gax:සම්භාවිතා “සුතරණායති සීඝවාහා”।
gax:ඉච්චාභිමානිතගුණා’ජ්ජ රරාජ යාව,
gae:කිං යං ථිරං ලහු විනස්සති දුප්පසය්හං॥
gax:53:“යා බ්යාපිනී’ඛිලනයස්ස සුබොධිනී ච,
gax:සොතූභි සෙවිතසදාතනධම්මරඞ්ගං।
gax:කත්වාන ලොකපහිතෙ සගුණෙ දධන්තී,
gae:ඨාතූ”ති නට්ඨ’මුපගා’ට්ඨකථා පුරාණා॥
gax:54:ජනාභිසත්තාය දයාය චොදිතො,
gax:විඡෙජ්ජ ඛෙදං විනයම්හි සාධුනං।
gax:අථාගමාන’ට්ඨකථාවිධානනෙ,
gae:ධුරං දධාතුං’භිමුඛා’සි සො සුධී॥
gax:55:පද්මංව ඵුල්ලාභිනතං සුභාණුභං,
gax:ලද්ධාන ඵුල්ලං’තිසයා’සි චෙතනා।
gax:<b>දාඨාදිනාගෙන</b> ථිරග්ගධීමතා,
gae:යා පත්ථිතා’රබ්භ තදත්ථසිජ්ඣනෙ॥
gax:56:දීඝාගමත්ථෙසු සබුද්ධිවික්කම-
gax:මාගම්ම සාරාධිගමා <b>සුමඞ්ගල</b>-
gax:නාමානුගන්තාව <b>විලාසිනී</b>ති යා,
gae:සංවණ්ණනා ලොකහිතාය සම්භවී॥
gax:57:ගම්භීරමෙධාවිසයාගමම්හිපි,
gax:<pb M=.71/> ආරබ්භ බුද්ධිං’ස සුනිම්මලීකතා।
gax:විඤ්ඤාතබුද්ධාභිමතා බහූ ජනා,
gae:අඤ්ඤත්ථසාධා මහතඤ්හි බුද්ධියො॥
gax:58:සා’නීතවිද්වාක්ඛිමනා මනායිතා,
gax:කන්තාගමෙ ධම්මසභායතෙ සදා।
gax:තෙනෙව මඤ්ඤෙ’හ තිරොකතා තයා,
gae:කිං සීඝග’ඤ්ඤත්ර පථඤ්ඤගාමිකා॥
gax:59:පත්වා මහන්තා’ම්බර’මම්බුදො යථා,
gax:ලොකත්ථසාධීපි මහාසයං මති।
gax:තස්මා’ස්ස සිද්ධා’ට්ඨකථාපරම්පරා,
gae:බුද්ධිප්පදානාය’ හුවුං නවා නවා॥
gax:60:<b>බුද්ධාදිමිත්තං</b> ථිරසෙට්ඨ’මුද්දිසං,
gax:සංවණ්ණනා චාසි <b>පපඤ්චසූදනී।</b>
gax:“සබ්බත්ථසාරෙ ජිනමජ්ඣිමාගමෙ,
gae:ලද්ධාන පීතිං සුජනා සමෙන්තු”ති॥
gax:61:උප්පජ්ජි <b>“සාරත්ථපකාසිනී”</b>ති යා,
gax:සා <b>ජොතිපාලස්ස</b> යථාභිලාසිතං।
gax:ලොකං යථානාමිකසාරදීපනා,
gae:භාතා’සි සම්මාපටිපන්නපන්ථදා॥
gax:62:සම්පූරි කාතුං’ස මනොරථො යයා,
gax:අඞ්ගුත්තරන්තාගමමත්ථවණ්ණනා।
gax:තන්නාමධෙය්යං සුජනඤ්ච <b>ජීවකං,</b>
gae:සො <b>ජොතිපාල</b>ඤ්ච පසත්ථධීතිමං॥
gax:63:උද්දිස්ස යං’කාසි පවීණතං කරං,
gax:බුද්ධාදිසංසෙබ්යසුමග්ගදස්සනෙ।
gax:සද්ධම්මපුප්ඵාන’ වනායිතා’සි සා,
gae:විද්වාලිසඞ්ඝස්ස සදාවගාහණා॥
gax:64:යෙන’ත්තලද්ධිං <pb M=.72/> පජහන්තු සාධවො,
gax:දුබ්බොධධම්මෙ ච සභාවදීපනෙ।
gax:බුජ්ඣන්තු, ඉච්චාසි’භිධම්මසාගරො,
gae:තත්ථා’වතාරං සුකරෙන සාධිනී॥
gax:65:මෙධාවිලාසා’ස්ස’හුවු’ට්ඨසාලිනී,
gax:කන්තා ච <b>සම්මොහවිනොදනී</b>ති යා।
gax:තා <b>බුද්ධඝොසො</b>ති සතුල්යනාමික-
gae:මාගම්ම ජාතා සුජනත්ථසාධිනී॥
gax:66:අඤ්ඤා ච <b>පඤ්චට්ඨකථා’</b>භිධම්මජෙ,
gax:භාවෙ නිධායෙ’ත්ථ යථා’ස්සු සුත්තරා।
gax:ගම්භීරමත්ථෙසු පවිද්ධබුද්ධිතං,
gae:සම්පාදනී සත්ථු’තුලත්තදීපනී॥
gax:67:<b>සොණා</b>ව්හථෙරස්ස පටිච්ච යාචනං,
gax:තා යාය කඞ්ඛා විතරන්ති භික්ඛවො।
gax:යා පාතිමොක්ඛම්හි, තදන්වයාව්හයං,
gae:සංවණ්ණනං’කාසි ස ධීමතං වරො॥
gax:68:සමත්තලොකට්ඨවිභාවිරඤ්ජනා,
gax:කතෙ’මිනා <b>ධම්මපදස්ස</b> වණ්ණනා।
gax:ථිරං සමුද්දිස්ස <b>කුමාරකස්සපං,</b>
gae:සතං මනං පීතිපඵුල්ලිතං යයා॥
gax:69:අඤ්ඤා’ස්ස යා සුත්තනිපාත-ඛුද්දක-
gax:පාඨත්ථදාතා <b>පරමත්ථජොතිකා।</b>
gax:සංවණ්ණනා <b>ජාතක</b>තන්ති මණ්ඩනා,
gae:තා හොන්ති ලොකස්ස හිතප්පදීපිනී॥
gax:70:නිස්සෙසලොකම්හි පචාරණිච්ඡා,
gax:ලඞ්කාගතාන’ට්ඨකථාන’මද්ධා।
gax:යා ථෙරවාදීන’මපූරි බුද්ධ-
gae:ඝොසග්ගථෙරස්ස පභාවලද්ධා॥
gax:71:භද්දං’ස <pb M=.73/> නාමඤ්ච, ගුණා මනුඤ්ඤා,
gax:සමග්ගගාමී’නුකරොන්ති තෙසං।
gax:සසඞ්කසූරා හි සදාතනා යෙ,
gae:ලොකං පමොදඤ්ච කරං චරන්ති॥
gax:72:<b>සුබුද්ධඝොසස්ස</b> විභාවිසත්ති-
gax:පබ්යත්ති’මාරබ්භ ථිරාසභස්ස।
gax:සමග්ගලොකො හි සුථෙරවාදෙ,
gae:මානං පවඩ්ඪෙසි අනඤ්ඤජාතං॥
gax:73:<b>බුද්ධො</b>ති නාමං භුවනම්හි යාව,
gax:<b>සුබුද්ධඝොසස්ස</b> සියා න කිඤ්හි।
gax:ලද්ධා හි සාධූභි මහොපකාරා,
gae:මහග්ඝවිත්තානිව තංසකාසා॥
gax:74:ඛීයෙථ වණ්ණො න සමුද්ධටොපි,
gax:නන්ව’ස්ස නෙකා හි ගුණා අනන්තා।
gax:කො නු’ද්ධරෙය්යා’ ඛිලසාගරොදෙ,
gae:තථාපි මඤ්ඤන්තු සුධී සදා තෙති॥
cen:ඡට්ඨසඞ්ගීතිභාරනිත්ථාරකසඞ්ඝසමිතියා පකාසිතායං
cen:විසුද්ධිමග්ගනිදානකථා නිට්ඨිතා।
