cha:තෙවීසතිම පරිච්ඡෙද
sub:යොධලාභො
gax:1:බලලක්ඛණරූපෙති <pb M=.130/>,
gax:තෙජොජවගුණෙහි ච।
gax:අග්ගො හුත්වා මහාකායො,
gae:සො ච කණ්ඩූලවාරණො॥
gax:2:නන්දීමිත්තො සුරනිමිලො, මහාසොණො ගොට්ඨයිම්බරො।
gae:ථෙරපුත්තාභයො භරණො, වෙළුසුමනො තථෙව ච॥
gax:3:ඛඤ්ජදෙවො ඵුස්සදෙවො, ලභිය්ය වසභොපි ච।
gae:එතෙ දස මහායොධා, තස්සා’හෙසුං මහබ්බලා॥
gax:4:අහු එළාරරාජස්ස, මිත්තො නාම චමූපති।
gae:තස්ස කම්මන්තගාමම්හි, පාචීනඛණ්ඩරාජියා॥
gax:5:චිත්තපබ්බතසාමන්තා, අහු භගිනියා සුතො।
gae:කොසොහිතවත්ථගුය්හො, මාතුලස්සෙව නාමතො॥
gax:6:දූරම්පි පරිසප්පන්තං, දහරං තං කුමාරකං।
gae:ආබජ්ඣ නන්දියා කට්යං, නිසදම්හි අබන්ධිසු॥
gax:7:නිසදං කඩ්ඪතො තස්ස, භූමියං පරිසප්පතො।
gae:උම්මාරාතික්කමෙ නන්දි, සා ඡජ්ජති යතො තතො॥
gax:8:නන්දිමිත්තොති ඤායිත්ථ, දසනාගබලො අහු।
gae:වුද්ධො නගරමාගම්ම, සො උපට්ඨාසි මාතුලං॥
gax:9:ථූපාදීසු අසක්කාරං, කරොන්තො දමිළෙ තදා।
gae:ඌරුං අක්කම්මපාදෙන, හත්ථෙන ඉතරං තුසො॥
gax:10:ගහෙත්වා සම්පදාලෙත්වා, බහික්ඛපතිං ථාමවා।
gae:දෙවා අන්තරධාපෙන්ති, තෙන ඛිත්තං කළෙවරං॥
gax:11:දමිළානං ඛයං දිස්වා, රඤ්ඤො ආරොචයිං සුතං।
gae:“සහොට්ටං ගණ්හථෙතං”ති, වුත්තං කාතුං න සක්ඛිසුං॥
gax:12:චින්තෙසි <pb M=.131/> නන්දිමිත්තො සො, “එවම්පි කරතො මම।
gae:ජනක්ඛයො කෙවලඤ්හි, නත්ථි සාසනජොතනං॥
gax:13:රොහණෙ ඛත්තියා සන්ති, පසන්නං රතනත්තයෙ।
gae:තත්ථ කත්වා රාජසෙවං, ගණ්හිත්වා දමිළෙ’ඛිලෙ॥
gax:14:රජ්ජං දත්වා ඛත්තියානං, ජොතෙස්සං බුද්ධසාසනං”।
gae:ඉති ගන්ත්වා ගාමණිස්ස, තං කුමාරස්ස සාවයි॥
gax:15:මාතුයා මන්තයිත්වා සො, සක්කාරං තස්ස කාරයි।
gae:සක්කතො නන්දිමිත්තො සො, යොධො වසි තදන්තිකෙ॥
gax:16:කාකවණ්ණො තිස්සරාජා, වාරෙතුං දමිළිසදා।
gae:මහාගඞ්ගාය තිත්ථෙසු, රක්ඛං සබ්බෙසු කාරයි॥
gax:17:අහු දීඝාභයො නාම, රඤ්ඤො’ඤ්ඤ භරියා සුතො।
gae:කච්ඡකතිත්ථෙ ගඞ්ගාය, තෙන රක්ඛමකාරයි॥
gax:18:සො රක්ඛාකරණත්ථාය, සමන්තා යොජනද්වයෙ।
gae:මහාකුලම්හා එකෙකං, පුත්තං ආණාපයි තහිං॥
gax:19:කොට්ඨිවාලෙ ජනපදෙ, ගාමෙ ඛණ්ඩකවිට්ඨිකෙ।
gae:සත්තපුත්තො කුලපති, සඞ්ඝො නාමා’සි ඉස්සරො॥
gax:20:තස්සාපි ධූතං පාහෙසි, රාජපුත්තො සුතත්ථිකො।
gae:සත්තමො නිමිලො නාම, දසහත්ථිබලො සුතො॥
gax:21:තස්ස අකම්මසීලත්තා, ඛීයන්තා ඡපි භාතරො।
gae:රොචයුං තස්ස ගමනං, න තු මාතා පිතා පන॥
gax:22:කුජ්ඣිත්වා සෙසභාතූනං, පාතොයෙව තියොජනං।
gae:ගන්ත්වා සුරග්ගමෙයෙව, රාජපුත්තං අපස්සිසො॥
gax:23:සො තං විමංසනත්ථාය, දූරෙ කිච්චෙ නියොජයි।
gae:චෙතිය පබ්බතා සන්නෙ, ද්වාර මණ්ඩලගාමකෙ॥
gax:24:බ්රාහ්මණො කුණ්ඩලො නාම, විජ්ජ තෙ මෙ සහායකො।
gae:සමුද්දපාරෙ භණ්ඩානි, තස්ස විජ්ජන්ති සන්තිකෙ॥
gax:25:ගන්ත්වා තං තෙන දින්නානි, භණ්ඩකානි ඉධා’හර।
gae:ඉති වත්වාන භොජෙත්වා, ලෙඛං දත්වා විස්සජ්ජයි॥
gax:26:තතො නව යොජනඤ්හි, අනුරාධපුරං ඉදං।
gae:පුබ්බණ්හෙයෙව ගන්ත්වාන, සො තං බ්රාහ්මණ මද්දස॥
gax:27:“න්හත්වා <pb M=.132/> වාපියං තාත, එහී”ති ආහ බ්රාහ්මණො।
gae:ඉධා’නාගත පුබ්බත්තා, න්හත්වාන තිස්සවාපියං॥
gax:28:මහාබොධිඤ්ච පූජෙත්වා, ථූපාරාමෙ ච චෙතියං।
gae:නගරං පවිසිත්වාන, පස්සිත්වා සකලං පුරං॥
gax:29:ආපණා ගන්ධමාදාය, උත්තර ද්වාරතො තතො।
gae:නික්ඛම්මුප්පල ඛෙත්තම්හා, ගහෙත්වා උප්පලානි ච॥
gax:30:උපාගමි බ්රාහ්මණං තං, පුට්ඨො තෙනා’හ සො ගතිං।
gae:සුත්වා සො බ්රාහ්මණො තස්ස, පුබ්බාගමමිධාගමං॥
gax:31:විම්හිතො චින්තයී එවං, “පුරිසා ජානීයො අයං।
gae:සචෙ ජානෙය්ය එළාරො, ඉමං හත්ථෙ කරිස්සති॥
gax:32:තස්මා’යං දමිළා’සන්නෙ, වාසෙතුං නෙව අරහති।
gae:රාජපුත්තස්ස පිතුනො, සන්තිකෙ වාසමරහති”॥
gax:33:එව මෙවං ලිඛිත්වාන, ලෙඛං තස්ස සමප්පයි।
gae:පුණ්ණවඩ්ඪන වත්ථානි, පණ්ණාකාරෙ බහූපි ච॥
gax:34:දත්වා තං භොජයිත්වා ච, පෙසෙසී සඛිසන්තිකං।
gae:සො වඩ්ඪමානච්ඡායායං, ගත්වා රාජසුතන්ති කං॥
gax:35:ලෙඛඤ්ච පණ්ණාකාරෙ ච, රාජපුත්තස්ස අප්පයි।
gae:තුට්ඨො ආහ “සහස්සෙන, පසාදෙථ ඉම”න්ති සො॥
gax:36:ඉස්සං කරිංසු තස්ස’ඤ්ඤෙ, රාජපුත්තස්ස සෙවකා।
gae:සො තං දසසහස්සෙන, පසාදාපෙසි දාරකං॥
gax:37:තස්ස කෙසං ලිඛාපෙත්වා, ගඞ්ගායෙව නහාපිය।
gax:පුණ්ණවඩ්ඪන වත්ථයුගං, ගන්ධමාලඤ්ච සුන්දරං।
gae:අච්ඡාදෙත්වා විලිම්පෙත්වා, මණ්ඩයිත්වා සුරූපකං॥
gax:38:සීසං දුකූලපට්ටෙන, වෙඨයිත්වා උපානයුං।
gae:අත්තනො පරිහාරෙන, භත්තං තස්ස අදාපයි॥
gax:39:අත්තනො දසසහස්ස-අග්ඝනසයනං සුභං।
gae:සයනත්ථං අදාපෙසි, තස්ස යොධස්ස ඛත්තියො॥
gax:40:සො <pb M=.133/> සබ්බං එකතො කත්වා, නෙත්වා මාතාපිතන්තිකං।
gae:මාතුයා දසසහස්සං, සයනං පිතුනො අදා॥
gax:41:තංයෙව රත්තිං ආගන්ත්වා, රක්ඛඨානෙ අද්දස්සයි।
gae:පභාතෙ රාජපුත්තො තං, සුත්වා තුට්ඨමනො අහු॥
gax:42:දත්වා පරිච්ඡදං තස්ස, පරිවාරජනං තථා।
gae:දත්වා දසසහස්සානී, පෙසෙසි පිතුසන්තිකං॥
gax:43:යොධො දසසහස්සානි, නෙත්වා මාතාපිතන්තිකං।
gae:තෙසං දත්වා කාකවණ්ණ-තිස්සො රාජා මුපාගමි॥
gax:44:සො ගාමණිකුමාරස්ස, තමප්පෙසි මහීපති।
gae:සක්කතො සුරනිමිලො, යොධො වසි තදන්තිකෙ॥
gax:45:කුටුම්බරිකණ්ණිකායං,
gax:හුන්දරීවාපි ගාමකෙ।
gax:තිසස්ස අට්ඨමො පුත්තො,
gae:අහොසි සොණ නාමකො॥
gax:46:සත්තවස්සිකකාලෙපි, තාලගච්ඡෙ අලුඤ්චි සො।
gae:දස වස්සිකකාලම්හි, තාලෙ ලුඤ්චිමහබ්බලො॥
gax:47:කාලෙ න සො මහාසොණො,
gax:දස හත්ථි බලො අහු।
gax:රාජා තං තාදිසං සුත්වා,
gae:ගහෙත්වා පිතුසන්තිකා॥
gax:48:ගාමණිස්ස කුමාරස්ස, අදාසි පොසනත්ථිකො।
gae:තෙන සො ලද්ධසක්කාරො, යොධො වසි තදන්තිකෙ॥
gax:49:ගිරිනාමෙ ජනපදෙ, ගාමෙ නිච්ඡෙලවිට්ඨිකෙ।
gae:දසහත්ථිබලො ආසි, මහානාගස්ස අත්රජො॥
gax:50:ලකුණ්ටකසරීරත්තා, අහු ගොට්ඨක නාමකො।
gae:කරොන්ති කෙළිපරිහාසං, තස්ස ජෙට්ඨා ඡ භාතරො॥
gax:51:තෙ ගන්ත්වා මාසඛෙත්තත්ථං, කොට්ටයිත්වා මහාවනං।
gae:තස්ස භාගං ඨපෙත්වාන, ගන්ත්වා තස්ස නිවෙදයුං॥
gax:52:සො <pb M=.134/> ගන්ත්වා තං ඛණංයෙව, රුක්ඛෙ ඉම්බරසඤ්ඤිතෙ।
gae:ලුඤ්චිත්වාන සමං කත්වා, භූමිං ගන්ත්වා නිවෙදයි॥
gax:53:ගන්ත්වාන භාතරො තස්ස, දිස්වා කම්මන්ත මබ්භුතං।
gae:තස්ස කම්මං කිත්තයන්තා, ආගච්ඡිංසු තදන්තිකං॥
gax:54:තදුපාදාය සො ආසි, ගොට්ඨයිම්බරනාමකො।
gae:තථෙව රාජා පාහෙසි, තම්බි ගාමණිසන්තිකං॥
gax:55:කොටිපබ්බතසාමන්තා, කිත්තිගාමම්හි ඉස්සරො।
gae:රොහණො නාම ගහපති, ජාතං පුත්තකමත්තනො॥
gax:56:සමාන නාමං කාරෙසි, ගොට්ඨකාහයරාජිනො।
gae:දාරකො සො බලී ආසි, දසද්වාදසවස්සිකො॥
gax:57:අසක්කුණෙය්යපාසාණෙ, උද්ධත්තුං චතුපඤ්චහි।
gae:කීළමානො ඛිපි තදා, සො කීළාගුළකෙ විය॥
gax:58:තස්ස සොළසවස්සස්ස, පිතා ගදමකාරයි।
gae:අට්ඨතිංසඞ්ගුලවට්ටං, සොළසහත්ථදීඝකං॥
gax:59:කාලානං නාළිකෙරානං,
gax:ඛන්ධෙ ආහච්ච තාය සො।
gax:තෙ පාතයිත්වා තෙනෙව,
gae:යො ධො සො පාකටො අහු॥
gax:60:තථෙව රාජා පාහෙසි, තම්පි ගාමණිසන්තිකෙ।
gae:උපට්ඨාකො මහාසුම්ම-ථෙරස්සා’සි පිතා පන॥
gax:61:සො මහාසුම්මථෙරස්ස, ධම්මං සුත්වා කුටුම්බිකො।
gae:සොතාපත්තිඵලං පත්තො, විහාරෙ කොළපබ්බතෙ॥
gax:62:සොතු සඤ්ජාතසංවෙගො, ආරොචෙත්වාන රාජිනො।
gae:දත්වා කුටුම්බං පුත්තස්ස, පබ්බජි ථෙරසන්තිකෙ॥
gax:63:භාවනං අනුයුඤ්ජිත්වා, අරහත්තමපාපුණි।
gae:පුත්තො තෙන’ස්ස පඤ්ඤායි, ථෙරපුත්තාභයො ඉති॥
gax:64:කප්පකන්දරගාමම්හි, කුමාරස්ස සුතො අහු।
gae:භරණො නාම සො කාලෙ, දසද්වාදසවස්සිකෙ॥
gax:65:දාරකෙහි <pb M=.135/> වනං ගන්ත්වා’-නුබන්ධිත්වා සසෙ බහූ।
gae:පාදෙන පහරිත්වාන, ද්විඛණ්ඩං භූමියං ඛිපි॥
gax:66:ගාමිකෙහි වනං ගන්ත්වා, සොළසවස්සිකො පන।
gae:තථෙව පාතෙසි ලහුං, මිග ගොකණ්ණසූකරෙ॥
gax:67:භරණො සො මහායොධො,
gax:තෙනෙව පාකටො අහු।
gax:තථෙව රාජා වාසෙසි,
gae:තම්පි ගාමණිසන්තිකෙ॥
gax:68:ගිරිගාමෙ ජනපදෙ, කුටුම්බියඞ්ගණගාමකෙ।
gae:කුටුම්පිවසභො නාම, අහොසි තත්ථ සම්මතො॥
gax:69:වෙළො ජනපදො තස්ස, සුමනො ගිරිභොජකො।
gae:සහායස්ස සුතෙ ජාතෙ, පණ්ණාකාරපුරස්සරා॥
gax:70:ගන්ත්වා උභො සකං නාමං, දාරකස්ස අකාරයුං।
gae:තං වුද්ධං අත්තනො ගෙහෙ, වාසෙසි සිරිභොජකො॥
gax:71:තස්සෙ’කො සින්ධවො පොසං, කඤ්චිනා රොහිතුං අදා।
gae:දිස්වා තු වෙළුසුමනං, අයං අරොහකො මම॥
gax:72:අනුරූපො’ති චින්තෙත්වා,
gax:පහට්ඨො හෙසිතං අකා।
gax:තං ඤත්වා භොජකො “අස්සං,
gae:ආරොහා”ති තමාහසො॥
gax:73:සො අස්සං ආරුහිත්වා තං, සීඝං ධාවයි මණ්ඩලෙ।
gae:මණ්ඩලෙ සකලෙ අස්සො, එකාබද්ධො අදිස්සි සො॥
gax:74:නිසීදි ධාවතො ච’ස්ස, වස්සහාරො’ව පිට්ඨියං।
gae:මොචෙතිපි උත්තරියං, බන්ධතිපි අනාදරො॥
gax:75:තං දිස්වා පරිසා සබ්බා, උක්කුට්ඨිං සම්පවත්තයි।
gae:දත්වා දසසහස්සානි, තස්ස සො ගිරිභොජකො॥
gax:76:රාජානුච්ඡවිකො’යංති, හට්ඨො රඤ්ඤො අදාසි තං।
gae:රාජා තං වෙළුසුමනං, අත්තනොයෙව සන්තිකෙ॥
gax:77:කාරෙත්වා <pb M=.136/> තස්ස සක්කාරං, වාසෙසි බහුමානයං।
gae:නකුලනගරකණ්ණිකායං, ගාමෙ මහින්ද දොණිකෙ॥
gax:78:අභයස්ස’න්තිමෙ පුත්තො, දෙවොනාමා’සි ථාමවා।
gae:ඊසකං පන ඛඤ්ජත්තා, ඛඤ්ජදෙවොති තං විදුං॥
gax:79:මිගමං ගාමවාසීහි, සහ ගන්ත්වාන සො තදා।
gae:මහිසෙ අනුබන්ධිත්වා, මහන්තෙ උට්ඨිතුට්ඨිතෙ॥
gax:80:හත්ථෙන පාදෙ ගණ්හිත්වා, භමෙත්වා සීසමත්ථකෙ।
gae:අසුම්හ භූමිං චුණ්ණෙති, තෙසං අට්ඨීනි මාණවො॥
gax:81:තං පවත්තිං සුණිත්වාව, ඛඤ්ජදෙවං මහීපති।
gae:වාසෙසි ආහරාපෙත්වා, ගාමණිස්සෙ’ව සන්තිකෙ॥
gax:82:චිත්තලපබ්බතා’සන්නෙ, ගාමෙ කපිට්ඨනාමකෙ।
gae:උප්පලස්ස සුතො ආසි, ඵුස්සදෙවොති නාමකො॥
gax:83:ගන්ත්වා සහ කුමාරෙහි, විහාරං සො කුමාරකො।
gae:බොධියා පූජිතං සඞ්ඛං, ආදාය ධමිථාමසා॥
gax:84:අසනීපාතසද්දොව, සද්දො තස්ස මහා අහු।
gae:උම්මත්තා විය ආසුං තෙ, භීතා සබ්බෙපි දාරකා॥
gax:85:තෙන සො ආසි උම්මාද-ඵුස්ස දෙවොති පාකටො।
gae:ධනුසිප්පං අකාරෙසි, තස්ස වංසාගතං පිතා॥
gax:86:සද්දවෙධි විජ්ජුවෙධී, වාලවෙධී ච සො අහු।
gae:වාලුකාපුණ්ණසකටං, බද්ධධම්මසතං තථා॥
gax:87:අසනො දුම්බරමයං, අට්ඨසොළසඅඞ්ගුලං।
gae:තථා අයො ලොහමයං, පට්ටංදි චතුරඞ්ගලි॥
gax:88:නිබ්බෙධයතිකණ්ණෙන, කණ්ඩො තෙන විසජ්ජිතො।
gae:ථලෙ අට්ඨුසභං යාති, ජලෙ තු උසභං පන॥
gax:89:තං සුණිත්වා මහාරාජා, පවත්තිං පිතුසන්තිකා।
gae:තම්පි ආණාපයිත්වාන, ගාමණිම්හි අවාසයි॥
gax:90:තුලාධාරනගාසන්නෙ, විහාරවාපි ගාමකෙ।
gae:මත්තකුටුම්බිස්ස සුතො, අහු වසභනාමකො॥
gax:91:තං <pb M=.137/> සුජාතසරීරත්තා, ලභිය වසභං විදුං।
gae:සො වීසතිවස්සුද්දෙසම්හි, මහාකායබලො අහු॥
gax:92:ආදාය සො කතිපයො, පුරිසෙයෙව ආරභි।
gae:ඛෙත්තත්ථිකො මහාවාපිං, කරොන්තො තං මහබ්බලො॥
gax:93:දසහි ද්වාදසහි වා, වහිතබ්බෙ ධුරෙහිපි।
gae:වහන්තො පංසුපිණ්ඩෙ සො, ලහුං වාපිං සමාපයි॥
gax:94:තෙන සො පාකටො ආසි, තම්පි ආදාය භූමිපො।
gae:දත්වා තං තස්ස සක්කාරං, ගාමණිස්ස අදාසි තං॥
gax:95:වසභොදකවාරොති, කං ඛෙත්තං පාකටං අහු।
gae:එවං ලභියාවසභො, වසි ගාමණිසන්තිකෙ॥
gax:96:මහායොධානමෙතෙසං, දසන්නම්පි මහිපති।
gae:පුත්තස්ස සක්කාරසමං, සක්කාරං කාරයි තදා॥
gax:97:ආමන්තෙත්වා මහායොධෙ, දසාපි ච දිසම්පති।
gae:“යොධෙ දසදසෙ’කෙකො, එසථා’ති උදාහරි॥
gax:98:තෙ තථෙවා’නයුං යොධෙ, තෙසම්පාහ මහීපති।
gae:තස්ස යොධසහස්සාපි, තථෙව පරියෙසිතුං॥
gax:99:තථා තෙපා’නයුං යොධෙ, තෙසම්පාහං මහීපති।
gae:පුනයොධසහස්සස්ස, තථෙව පරියෙසිතුං॥
gax:100:තථා තෙපා’නයුං යොධෙ, සබ්බෙ සම්පිණ්ඩිතා තු තෙ।
gae:එකාදසසහස්සානි, යොධාසතං තථා දස॥
gax:101:සබ්බෙ තෙ ලද්ධසක්කාරා, භූමිපාලෙන සබ්බදා।
gae:ගාමණිං රාජපුත්තං තං, වසිංසු පරිවාරිය॥
gax:102:ඉති සුචරිතජාතබ්භුතං,
gax:සුණිය නරො මතිමා සුඛත්තිකො।
gax:අකුසලපථතො පරම්මුඛො,
gae:කුසලපථෙ’භිරමෙය්ය සබ්බදාති॥
cen:සුජනප්පසාදසංවෙගත්ථාය කතෙ මහාවංසෙ
cen:යොධලාභො නාම
cen:තෙවීසතිමො පරිච්ඡෙදො।
