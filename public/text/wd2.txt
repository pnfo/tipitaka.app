cha:මිත්තකථා
gax:113:කත්වාන <pb M=.51/> කුසලංකම්මං,
gax:කත්වාචා කුසලං පුරෙ।
gax:සුඛිතදුක්ඛිතා හොන්ති,
gae:සො බාලො යො නපස්සති॥
gax:114:සයංකතෙන පාපෙන,
gax:අනිට්ඨං ලභතෙ ඵලං।
gax:තෙ මෙ සො මෙ ජනෙන්තීති,
gae:පුනාගුං කුරුතෙ ජළො॥
gax:115:කාලඛෙපෙන <pb M=.52/> හාපෙති,
gax:දානසීලාදිකං ජළො।
gax:අථිරම්පි ථිරං මඤ්ඤෙ,
gae:අත්තානං සස්සතීසමං॥
gax:116:බාලොව පාපකං කත්වා,
gax:නතංඡට්ටෙතුමුස්සහෙ।
gax:කිං බ්යග්ඝතාදි ගච්ඡන්තො,
gae:පදං මක්ඛෙතුමුස්සහෙ॥
gax:117:පරනස්සනතො නට්ඨො,
gax:පුරෙව පරනාසකො।
gax:සීඝංවා දස්සනං යාති,
gae:තිණං පාසාදජ්ඣාපකං॥
gax:118:භොජනා <pb M=.53/> මෙථුනා නිද්දා,
gax:ගවෙ පොසෙච විජ්ජති।
gax:විජ්ජා විසෙසො පොසස්ස,
gae:තතොහීනො ගොසමො භවෙ॥
gax:119:මුළ්හසිස්සො පදෙසෙන,
gax:කුනාරීභරණෙනච।
gax:ඛලසත්ථූහිසංයොගා,
gae:පණ්ඩිතොප්යවසීදති॥
gax:120:ද්වෙචිමෙකණ්ටකා <pb M=.54/> තික්ඛා,
gax:සරීරසොභිතා කාමෙ।
gax:නිධනො යොච කාමෙති,
gae:යොචකුප්පත්යනිස්සාරො॥
gax:121:නිධනොචාපි කාමෙති,
gax:දුබ්බලො කලහංපියො।
gax:මන්දසත්ථො විවාදත්ථි,
gae:තිවිධං මුළ්හලක්ඛණං॥
gax:122:අප්පසුතො සුතෙ අප්පෙ,
gax:බහුංමඤ්ඤති මානවො।
gax:සින්ධුදකම පස්සන්තො,
gae:කූපෙතොයංව මණ්ඩුකො॥
gax:123:තදමිනාපි <pb M=.55/> ජානාති,
gax:සොබ්භෙසු පදරෙසුච।
gax:සුනන්තා යන්ති කුසුම්භා,
gae:තුණ්හීයන්ති මහොදධි॥
gax:124:යං ඌනකං තං සුනති,
gax:යං පූරං සන්තමෙව තං।
gax:අඩ්ඪකුම්භූපමො බාලො,
gae:රහතො පූරොව පණ්ඩිතො॥
gax:125:බුධෙහිභාසමානොපි <pb M=.56/>,
gax:ඛලො බහුතකෙතවො।
gax:ඝංසියමානො අඞ්ගාරො,
gae:නිලමත්තං නගච්ඡති॥
gax:126:චාරුතා පරදාරාය,
gax:ධනං ලොකතප්පතියා।
gax:පසුතං සාධුනාසාය,
gae:ඛලෙ ඛලතරා ගුණා॥
gax:127:ඉතො <pb M=.57/> හස්සතරං ලොකෙ,
gax:කිඤ්චි තස්ස නවිජ්ජති।
gax:දුජ්ජනොතිච යංආහ,
gae:සජ්ජනං දුජ්ජනො සයං॥
gax:128:රොගණ්ඩචඞ්කුරො තෙජො,
gax:විසමස්සතරො ඝණො।
gax:අවිනාසිය සමන්ති,
gae:න ඛලොච සනිස්සයං॥
gax:129:නවිනා <pb M=.58/> පරවාදෙන,
gax:රමන්තෙ දුජ්ජනා ඛලු।
gax:න සා සබ්බරසෙ භුත්වා,
gae:විනා වච්චෙ නතුස්සති॥
gax:130:තප්පතෙ යාති සන්ධානං,
gax:දවො භවති වනතං।
gax:මුදුං දුජ්ජනචිත්තං කිං,
gae:ලොහෙන උපමීයතෙ॥
gax:131:තස්මා දුජ්ජනසංසග්ගං,
gax:ආසීවිස මිවොරගං।
gax:ආරකා පරිවජ්ජෙය්ය,
gae:භූතිකාමො විචක්ඛණො॥
gax:132:දුජ්ජනෙන <pb M=.59/> හි සංසග්ගො,
gax:සත්තුතාපි නයුජ්ජතෙ।
gax:තත්තො දහති අඞ්ගාරො,
gae:සන්තාතු කාලතංකරො॥
gax:133:දුජ්ජනො වජ්ජනීයොව,
gax:විජ්ජායාලඞ්කතොපි චෙ।
gax:මණිනා ලඞ්කතො සන්තො,
gae:සප්පො කිං නභයඞ්කරො॥
gax:134:අග්ගිනො <pb M=.60/> දහතො දායං,
gax:සඛාභවති මාලුතො।
gax:සොව දීපංතු නාසෙති,
gae:ඛලෙ නත්ථෙව මිත්තතා॥
gax:135:නස්මසෙ කතපාපම්හි,
gax:නස්මසෙ අලිකවාදිනි।
gax:නස්මසෙත්තත්ථපඤ්ඤම්හි,
gae:අතිසන්තෙපි නස්මසෙ॥
gax:136:මාරෙතුං කිත්තකා සක්කා,
gax:දුජ්ජනා ගගණූපමා।
gax:මාරිතා කොධචිත්තෙතු,
gae:මාරිතො හොන්ති දුජ්ජනා॥
gax:137:භූමි <pb M=.61/> කණ්ටකසංකිණ්ණා,
gax:ඡාදිතුං නෙවසක්යතෙ।
gax:උපාහන මත්තකෙන,
gae:ඡන්නා භවති මෙදනී॥
gax:138:සත්තා සදාපසෙවන්ති,
gax:සොදකං වාපිආදිකං।
gax:සභොගං සධනඤ්චෙවං,
gae:තුච්ඡාචෙ තෙ ජහන්ති තෙ॥
gax:139:ධනහීනං <pb M=.62/> චජෙ මිත්තො,
gax:පුත්තදාරා සහොදරා।
gax:අත්ථවන්තංව සෙවන්ති,
gae:අත්ථො ලොකෙ මහාසඛා॥
gax:140:න රූපිනී න පඤ්ඤාණො,
gax:නකුලීනො පධානතා।
gax:කාලෙ විපත්තිසම්පත්තෙ,
gae:ධනිමාව විසෙසතා॥
gax:141:කල්යාණමිත්තං <pb M=.63/> කන්තාරං,
gax:යුද්ධං සභායං භාසිතුං।
gax:අසත්ථා ගන්තු මිච්ඡන්ති,
gae:මුළ්හා තෙචතුරොජනා॥
gax:142:අහිතා පටිසෙධොච,
gax:හිතෙසුච පයොජනං।
gax:බ්යසනෙස්ව පරිච්චාගො,
gae:සඞ්ඛෙපා මිත්තලක්ඛණං॥
gax:143:ආතුරෙ බ්යසනෙපත්තෙ,
gax:දුබ්භික්ඛෙ සත්තු විග්ගහෙ।
gax:රාජද්වාරෙ සුසානෙච,
gae:යො තිට්ඨති සබන්ධවො॥
gax:144:සො <pb M=.64/> බන්ධු යො හිතෙයුත්තො,
gax:සො පිතා යො තු පොසකො।
gax:සො ඤාති යත්ර විසාසො,
gae:සා භරියා යත්ර නිබ්බූති॥
gax:145:හිතෙසිනො සුමිත්තොච,
gax:විඤ්ඤූච දුල්ලභා ජනා।
gax:යථො සධංච සාදුංච,
gae:රොගහාරීච සුජනො॥
gax:146:අගරුකො <pb M=.65/> අනාලස්සො,
gax:අසට්ඨොච සච්චවා සුචි।
gax:අලුද්ධො අත්ථකාමොච,
gae:එදිසො සුහදුත්තමො॥
gax:147:යො ධුවානි පරිච්චජ්ජ,
gax:අධූවාන්යුපසෙවති।
gax:ධුවාපි තස්ස නස්සන්ති,
gae:අධුවෙසු කථාවකා॥
gax:148:ලුද්ධමත්ථෙනගණ්හෙය්ය <pb M=.66/>,
gax:ථද්ධ මඤ්ජලිකම්මුනා।
gax:ඡන්දානුවත්තියා මුළ්හං,
gae:යථාභූතෙන පණ්ඩිතං॥
gax:149:උත්තමං පාණිපාතෙන,
gax:සූරං භෙදෙන විජයෙ।
gax:නිචං දබ්බපදානෙන,
gae:වික්කමෙන සමං ජයෙ॥
gax:150:යස්සයස්ස හි යොභාවො,
gax:තෙනතෙන හි තංනරං।
gax:අනුපවිස්ස මෙධාවී,
gae:ඛිප්පමත්තවසං නයෙ॥
gax:151:යෙන <pb M=.67/> ඉච්ඡති සම්බන්ධං,
gax:තෙන තීණි නකාරයෙ।
gax:විවාද මත්ථසම්බන්ධං,
gae:පරොක්ඛෙ දාරදස්සනං॥
gax:152:අච්චාභික්ඛණසංසග්ගා,
gax:අසම්මොසරණෙනච।
gax:එතෙන මිත්තා ජීරන්ති,
gae:අකාලෙ යාචනායච॥
gax:153:තස්මා <pb M=.68/> නාභික්ඛණං ගච්ඡෙ,
gax:නචගච්ඡෙ චිරාචිරං।
gax:කාලෙන යාචං යාචෙය්ය,
gae:එවං මිත්තා නජීරයෙ॥
gax:154:එතෙ භිය්යො සමං යන්ති,
gax:සන්ධි තෙසං නජීරති।
gax:යො අධිප්පන්නං සහති,
gae:යොච ජානාති දෙසනං॥
gax:155:සචෙ සන්තා විවාදන්ති,
gax:ඛිප්පං සන්ධිරයෙ පුන।
gax:බාලා පත්තාව භිජ්ජන්ති,
gae:න තෙ සමථමජ්ඣගුං॥
gax:156:යෙනමිත්තෙන <pb M=.69/> සංසග්ගො,
gax:යොගක්ඛෙමො විහීයති।
gax:පුබ්බෙව ජ්ඣාභවන්තස්ස,
gae:රක්ඛෙ අක්ඛිව පණ්ඩිතො॥
gax:157:යෙනමිත්තෙන සංසග්ගා,
gax:යොගක්ඛෙමො පවඩ්ඪති।
gax:කරෙය්යත්තසමං වුත්ති,
gae:සබ්බකිච්චෙසු පණ්ඩිතො॥
gax:158:ගුණො <pb M=.70/> සබ්බඤ්ඤුතුල්යොපි,
gax:සීදතෙ කො අනිස්සයො।
gax:අනග්ඝ මපිමාණික්කං,
gae:හෙමං නිස්සාය සොභතෙ॥
gax:159:පබ්බෙපබ්බෙ කමෙනුච්ඡු,
gax:විසෙසරසිවග්ගතො।
gax:තථා සුමිත්තිකො සාධු,
gae:විපරිතොව දුජ්ජනො॥
gax:160:තෙනෙව මුනිනා වුත්තං,
gax:යෙකෙචිලොකියාධම්මා।
gax:තථා නිබ්බානගාමීනො,
gae:සන්ති ලොකුත්තරාධම්මා॥
gax:161:කල්යාණමිත්ත <pb M=.77/>1 මාගම්ම,
gax:සබ්බෙ තෙ හොන්ති පාණිනං।
gax:තස්මා කල්යාණමිත්තෙසු,
gae:කාතබ්බො ආදරො සදා॥
gax:162:යො වෙ කතඤ්ඤූ කතවෙදිකො ධිරො,
gax:කල්යාණමිත්තො දළ්හභත්තිච හොති।
gax:දුක්ඛිතස්ස සක්කච්චං කරෙති කිච්චං,
gae:තථාවිධං සප්පුරිසාති වදන්ති॥
gax:163:යස්සහි <pb M=.72/> ධම්මං පුරිසො විජඤ්ඤා,
gax:යෙචස්ස කඞ්ඛං විනයන්ති සන්තො।
gax:තඤ්හිස්ස දීපඤ්ච පරායනඤ්ච,
gae:න තෙන මිත්තං ජිරයෙථ පඤ්ඤො॥
