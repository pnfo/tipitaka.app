cha:12:අනාපත්තිවග්ගවණ්ණනා
bod:150:ද්වාදසමෙ <pb V=1.77/> <pb M=1.73/> පන <b>අනාපත්තිං ආපත්තී</b>තිආදීසු “අනාපත්ති අජානන්තස්ස අථෙය්යචිත්තස්ස නමරණාධිප්පායස්ස අනුල්ලපනාධිප්පායස්ස නමොචනාධිප්පායස්සා”ති තත්ථ තත්ථ වුත්තා අනාපත්ති <b>අනාපත්ති</b> නාම, “ජානන්තස්ස ථෙය්යචිත්තස්සා”තිආදිනා නයෙන වුත්තා ආපත්ති <b>ආපත්ති</b> නාම, පඤ්චාපත්තික්ඛන්ධා <b>ලහුකාපත්ති</b> නාම, ද්වෙ ආපත්තික්ඛන්ධා <b>ගරුකාපත්ති</b> නාම। ද්වෙ ආපත්තික්ඛන්ධා <b>දුට්ඨුල්ලාපත්ති</b> නාම, පඤ්චාපත්තික්ඛන්ධා <b>අදුට්ඨුල්ලාපත්ති</b> නාම। ඡ ආපත්තික්ඛන්ධා <b>සාවසෙසාපත්ති</b> නාම, එකො පාරාජිකාපත්තික්ඛන්ධො <b>අනවසෙසාපත්ති</b> නාම। <b>සප්පටිකම්මාපත්ති</b> නාම සාවසෙසාපත්තියෙව, <b>අප්පටිකම්මාපත්ති</b> නාම අනවසෙසාපත්තියෙව। සෙසං සබ්බත්ථ උත්තානමෙවාති।
cen:අනාපත්තිවග්ගවණ්ණනා।
