cha:26:ථොමකවග්ගො
sub:1:ථොමකත්ථෙරඅපදානං
gax:1:“දෙවලොකෙ <pb T=1.341/> <pb M=1.255/> <pb V=1.239/> ඨිතො සන්තො, විපස්සිස්ස මහෙසිනො।
gae:ධම්මං සුණිත්වා මුදිතො, ඉමං වාචං අභාසහං॥
gax:2:“‘නමො තෙ පුරිසාජඤ්ඤ, නමො තෙ පුරිසුත්තම।
gae:බහුජ්ජනං <n>බහුං ජනං (සී॰)</n> තාරයසි, දෙසෙන්තො අමතං පදං’॥
gax:3:“එකනවුතිතො කප්පෙ, යං වාචමභණිං තදා।
gae:දුග්ගතිං නාභිජානාමි, ථොමනාය ඉදං ඵලං॥
gax:4:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා ථොමකො ථෙරො ඉමා ගාථායො අභාසිත්ථාති।
cen:ථොමකත්ථෙරස්සාපදානං පඨමං।
sub:2:එකාසනදායකත්ථෙරඅපදානං
gax:5:“විජහිත්වා දෙවවණ්ණං, සභරියො ඉධාගමිං।
gae:අධිකාරං කත්තුකාමො, බුද්ධසෙට්ඨස්ස සාසනෙ॥
gax:6:“දෙවලො නාම නාමෙන, පදුමුත්තරසාවකො।
gae:තස්ස භික්ඛා මයා දින්නා, විප්පසන්නෙන චෙතසා॥
gax:7:“සතසහස්සිතො <pb T=1.342/> කප්පෙ, යං කම්මමකරිං තදා।
gae:දුග්ගතිං නාභිජානාමි, පිණ්ඩපාතස්සිදං ඵලං॥
gax:8:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා එකාසනදායකො ථෙරො ඉමා ගාථායො අභාසිත්ථාති।
cen:එකාසනදායකත්ථෙරස්සාපදානං දුතියං।
sub:3:චිතකපූජකත්ථෙරඅපදානං
gax:9:“ආනන්දො <pb M=1.256/> <pb V=1.240/> <pb P=1.227/> නාම සම්බුද්ධො, සයම්භූ අපරාජිතො।
gae:අරඤ්ඤෙ පරිනිබ්බායි, අමනුස්සම්හි කානනෙ॥
gax:10:“දෙවලොකා ඉධාගන්ත්වා, චිතං කත්වානහං තදා।
gae:සරීරං තත්ථ ඣාපෙසිං, සක්කාරඤ්ච අකාසහං॥
gax:11:“එකනවුතිතො කප්පෙ, යං කම්මමකරිං තදා।
gae:දුග්ගතිං නාභිජානාමි, බුද්ධපූජායිදං ඵලං॥
gax:12:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා චිතකපූජකො ථෙරො ඉමා ගාථායො අභාසිත්ථාති।
cen:චිතකපූජකත්ථෙරස්සාපදානං තතියං।
sub:4:තිචම්පකපුප්ඵියත්ථෙරඅපදානං
gax:13:“හිමවන්තස්සාවිදූරෙ <pb T=1.343/>, විකතො <n>විකනො (සී॰ ස්යා॰)</n> නාම පබ්බතො।
gae:තස්ස වෙමජ්ඣෙ වසති, සමණො භාවිතින්ද්රියො॥
gax:14:“දිස්වාන තස්සොපසමං, විප්පසන්නෙන චෙතසා।
gae:තීණි චම්පකපුප්ඵානි, ගහෙත්වාන සමොකිරිං॥
gax:15:“එකනවුතිතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:16:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා තිචම්පකපුප්ඵියො ථෙරො ඉමා ගාථායො අභාසිත්ථාති।
cen:තිචම්පකපුප්ඵියත්ථෙරස්සාපදානං චතුත්ථං।
sub:5:සත්තපාටලියත්ථෙරඅපදානං
gax:17:“කණිකාරංව ජොතන්තං, නිසින්නං පබ්බතන්තරෙ।
gae:සත්ත පාටලිපුප්ඵානි, බුද්ධස්ස අභිරොපයිං॥
gax:18:“චතුන්නවුතිතො <pb M=1.257/> <pb V=1.241/> කප්පෙ, යං පුප්ඵමභිරොපයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:19:“පටිසම්භිදා <pb T=1.344/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සත්තපාටලියො ථෙරො ඉමා ගාථායො අභාසිත්ථාති।
cen:සත්තපාටලියත්ථෙරස්සාපදානං පඤ්චමං।
sub:6:උපාහනදායකත්ථෙරඅපදානං
gax:20:“අහොසිං <pb P=1.228/> චන්දනො නාම, සම්බුද්ධස්සත්රජො තදා।
gae:එකොපාහනො මයා දින්නො, බොධිං සම්පජ්ජ මෙ තුවං॥
gax:21:“එකනවුතිතො කප්පෙ, යං පානධිං <n>යමුපාහනං (සී॰), යං පාදුං (ස්යා॰)</n> දදිං තදා।
gae:දුග්ගතිං නාභිජානාමි, උපාහනස්සිදං ඵලං॥
gax:22:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා උපාහනදායකො ථෙරො ඉමා ගාථායො අභාසිත්ථාති।
cen:උපාහනදායකත්ථෙරස්සාපදානං ඡට්ඨං।
sub:7:මඤ්ජරිපූජකත්ථෙරඅපදානං
gax:23:“මඤ්ජරිකං කරිත්වාන, රථියං පටිපජ්ජහං।
gae:අද්දසං සමණානග්ගං, භික්ඛුසඞ්ඝපුරක්ඛතං॥
gax:24:“පසන්නචිත්තො <pb T=1.345/> සුමනො, පරමාය ච පීතියා।
gae:උභො හත්ථෙහි පග්ගය්හ, බුද්ධස්ස අභිරොපයිං॥
gax:25:“ද්වෙනවුතෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, පුප්ඵපූජායිදං ඵලං॥
gax:26:“ඉතො <pb M=1.258/> තෙසත්තතිකප්පෙ, එකො ආසිං මහීපති।
gae:ජොතියො නාම නාමෙන, චක්කවත්තී මහබ්බලො॥
gax:27:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මඤ්ජරිපූජකො ථෙරො ඉමා ගාථායො අභාසිත්ථාති।
cen:මඤ්ජරිපූජකත්ථෙරස්සාපදානං සත්තමං।
sub:8:පණ්ණදායකත්ථෙරඅපදානං
gax:28:“පබ්බතෙ <pb V=1.242/> හිමවන්තම්හි, වාකචීරධරො අහං।
gae:අලොණපණ්ණභක්ඛොම්හි, නියමෙසු ච සංවුතො॥
gax:29:“පාතරාසෙ අනුප්පත්තෙ, සිද්ධත්ථො උපගච්ඡි මං।
gae:තාහං බුද්ධස්ස පාදාසිං, පසන්නො සෙහි පාණිභි॥
gax:30:“චතුන්නවුතිතො <pb P=1.229/> කප්පෙ, යං පණ්ණමදදිං තදා।
gae:දුග්ගතිං නාභිජානාමි, පණ්ණදානස්සිදං ඵලං॥
gax:31:“සත්තවීසතිකප්පම්හි <pb T=1.346/>, රාජා ආසිං සදත්ථියො <n>යදත්ථියො (සී॰ ස්යා॰)</n>।
gae:සත්තරතනසම්පන්නො, චක්කවත්තී මහබ්බලො॥
gax:32:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පණ්ණදායකො ථෙරො ඉමා ගාථායො අභාසිත්ථාති।
cen:පණ්ණදායකත්ථෙරස්සාපදානං අට්ඨමං।
sub:9:කුටිදායකත්ථෙරඅපදානං
gax:33:“විපිනචාරී සම්බුද්ධො, රුක්ඛමූලෙ වසී තදා।
gae:පණ්ණසාලං කරිත්වාන, අදාසිං අපරාජිතෙ॥
gax:34:“එකනවුතිතො කප්පෙ, යං පණ්ණකුටිකං අදං।
gae:දුග්ගතිං නාභිජානාමි, කුටිදානස්සිදං ඵලං॥
gax:35:“අට්ඨවීසෙ <pb M=1.259/> <n>අට්ඨතිංසෙ (ස්යා॰)</n> ඉතො කප්පෙ, සොළසාසිංසු රාජානො।
gae:සබ්බත්ථ අභිවස්සීති, වුච්චරෙ චක්කවත්තිනො॥
gax:36:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා කුටිදායකො ථෙරො ඉමා ගාථායො අභාසිත්ථාති।
cen:කුටිදායකත්ථෙරස්සාපදානං නවමං।
sub:10:අග්ගපුප්ඵියත්ථෙරඅපදානං
gax:37:“සුවණ්ණවණ්ණං <pb T=1.347/> <pb V=1.243/> සම්බුද්ධං, නිසින්නං පබ්බතන්තරෙ।
gae:ඔභාසයන්තං රංසෙන <n>රංසියා (ස්යා॰)</n>, සිඛිනං සිඛිනං යථා॥
gax:38:“අග්ගජං පුප්ඵමාදාය, උපාගච්ඡිං නරුත්තමං।
gae:පසන්නචිත්තො සුමනො, බුද්ධස්ස අභිරොපයිං॥
gax:39:“එකත්තිංසෙ ඉතො කප්පෙ, යං පුප්ඵමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:40:“පඤ්චවීසතිකප්පම්හි, අහොසි අමිතොගතො <n>අමිතව්හයො (සී॰)</n>।
gae:සත්තරතනසම්පන්නො, චක්කවත්තී මහබ්බලො॥
gax:41:“පටිසම්භිදා <pb P=1.230/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අග්ගපුප්ඵියො ථෙරො ඉමා ගාථායො අභාසිත්ථාති।
cen:අග්ගපුප්ඵියත්ථෙරස්සාපදානං දසමං।
cen:ථොමකවග්ගො ඡබ්බීසතිමො।
bod:තස්සුද්දානං –
gax:ථොමකෙකාසනචිතකං, චම්පකො සත්තපාටලි।
gax:පානධි <pb T=1.348/> <n>පාහනො (සී॰), පාදු (ස්යා॰)</n> මඤ්ජරී පණ්ණං, කුටිදො අග්ගපුප්ඵියො।
gae:ගාථායො ගණිතා චෙත්ථ, එකතාලීසමෙව චාති॥
