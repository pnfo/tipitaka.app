cha:ඛන්ධකපුච්ඡාවාරො
sub:පුච්ඡාවිස්සජ්ජනාවණ්ණනා
bod:320:<b>උපසම්පදක්ඛන්ධක</b>න්ති <pb M=2.284/> පබ්බජ්ජාඛන්ධකං (මහාව॰ 84)। සහ නිද්දෙසෙනාති <b>සනිද්දෙසං</b>। “සන්නිද්දෙස”න්ති වා පාඨො, සො එවත්ථො। <b>නිදානෙන ච නිද්දෙසෙන ච සද්ධි</b>න්ති එත්ථ පඤ්ඤත්තිට්ඨානපුග්ගලාදිප්පකාසකං නිදානවචනං නිදානං නාම, තන්නිදානං පටිච්ච නිද්දිට්ඨසික්ඛාපදානි <pb V=2.269/> නිද්දෙසො නාම, තෙහි අවයවභූතෙහි සහිතං තංසමුදායභූතං ඛන්ධකං පුච්ඡාමීති අත්ථො। <b>උත්තමානි පදානී</b>ති ආපත්තිපඤ්ඤාපකානි වචනානි අධිප්පෙතානි। <b>තෙසං…පෙ॰… කති ආපත්තියො හොන්තී</b>ති තෙහි වචනෙහි පඤ්ඤත්තා කති ආපත්තික්ඛන්ධා හොන්තීති අත්ථො। නනු ආපත්තියො නාම පුග්ගලානඤ්ඤෙව හොන්ති, න පදානං, කස්මා පන “සමුක්කට්ඨපදානං කති ආපත්තියො”ති සාමිවසෙන නිද්දෙසො කතොති ආහ <b>“යෙන යෙන හි පදෙනා”</b>තිආදි। පාළියං <b>උපොසථ</b>න්තිආදි උපොසථක්ඛන්ධකාදීනඤ්ඤෙව (මහාව॰ 132 ආදයො) ගහණං।
cen:පුච්ඡාවිස්සජ්ජනාවණ්ණනා නිට්ඨිතා।
