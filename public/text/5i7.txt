cha:6:පාටිදෙසනීයකණ්ඩං
sub:1:පඨමපාටිදෙසනීයසික්ඛාපදවණ්ණනා
bod:553:පාටිදෙසනීයෙසු <pb M=2.58/> <pb V=2.56/> පඨමෙ <b>පටිදෙසෙතබ්බාකාරදස්සන</b>න්ති එවං ආපත්තිං නවකස්ස සන්තිකෙ දෙසෙතබ්බාකාරදස්සනං। ඉමිනා ලක්ඛණෙන සම්බහුලානං ආපත්තීනම්පි වුඩ්ඪස්ස සන්තිකෙ ච දෙසෙතබ්බාකාරො සක්කා විඤ්ඤාතුන්ති। තත්රායං නයො – “ගාරය්හෙ, ආවුසො, ධම්මෙ ආපජ්ජිං අසප්පායෙ පාටිදෙසනීයෙ”ති එවං සම්බහුලාසු। වුඩ්ඪස්ස පන සන්තිකෙ “ගාරය්හං, භන්තෙ, ධම්මං…පෙ॰… ගාරය්හෙ, භන්තෙ, ධම්මෙ”ති යොජනා වෙදිතබ්බා। තත්ථ <b>අසප්පාය</b>න්ති සග්ගමොක්ඛන්තරායකරන්ති අත්ථො। අඤ්ඤාතිකාය භික්ඛුනියා අන්තරඝරෙ ඨිතාය හත්ථතො සහත්ථා යාවකාලිකග්ගහණං, අජ්ඣොහරණන්ති ද්වෙ අඞ්ගානි।
cen:පඨමපාටිදෙසනීයසික්ඛාපදවණ්ණනා නිට්ඨිතා।
bod:558:දුතියෙ පරිපුණ්ණූපසම්පන්නාය අනනුඤ්ඤාතාකාරෙන වොසාසනා, අනිවාරෙත්වා භොජනජ්ඣොහාරොති ද්වෙ අඞ්ගානි।
bod:563:තතියෙ සෙක්ඛසම්මතතා, ඝරූපචාරෙ අනිමන්තිතතා, ගිලානස්ස අනිච්චභත්තාදිං ගහෙත්වා භුඤ්ජනන්ති තීණි අඞ්ගානි।
bod:570:චතුත්ථෙ සාසඞ්කාරඤ්ඤසෙනාසනතා, අනනුඤ්ඤාතං යාවකාලිකං අප්පටිසංවිදිතං අජ්ඣාරාමෙ පටිග්ගහෙත්වා අගිලානස්ස අජ්ඣොහරණන්ති ද්වෙ අඞ්ගානි। සෙසං උත්තානමෙව।
cen:පාටිදෙසනීයවණ්ණනානයො නිට්ඨිතො।
