cha:දසම පරිච්ඡෙද
sub:පණ්ඩුකාභයාභිසෙකො
gax:1:උම්මාදචිත්තායාණත්තා <pb M=.57/>, දාසී ආදාය දාරකං।
gae:සමුග්ගෙ පක්ඛිපිත්වාන, ද්වාරමණ්ඩල කෙ අගා॥
gax:2:රාජපුත්තා ච මිගවං, ගතා තුම්බරකන්දරෙ।
gae:දිස්වා දාසිං කුහිං යාසි, කිං මෙ කන්ති ච පුච්ඡිසුං॥
gax:3:ද්වාරමණ්ඩලකං යාමි, ධීතුමෙගුළපූවකං।
gae:ඉච්චාහ ඔරොපෙහීති, රාජපුත්තං කමබ්රවුං॥
gax:4:චිත්තො ච කාලවෙලො ච, තස්සා’රක්ඛාය නිග්ගතා।
gae:මහන්තං සූකරවෙසං, තං ඛණංයෙව දස්සයුං॥
gax:5:තෙ තං සමනුබන්ධිංසු, සාසමාදාය තත්ර’ගා।
gae:දාරකඤ්ච සහස්සඤ්ච, ආයුත්තස්ස අදාරහො॥
gax:6:තස්මිංයෙව දිනෙ තස්ස, භරියා ජනයී සුතං।
gae:යමකෙ ජනයී පුත්තෙ, භරියං මෙ’ති පොසිතං॥
gax:7:සො සත්තවස්සිකො චා’සි, තං විජානිය මාතුලා।
gae:ගන්තුං සරසි කීළන්තෙ, දාරකෙ ච පයොජයුං॥
gax:8:ජලට්ඨං රුක්ඛසුසිරං, ජලච්ඡාදිතඡිද්දකං।
gae:නිමුජ්ජමානො ඡිද්දෙන, පවිසිත්වා චිරට්ඨිතො॥
gax:9:තතො තථෙව නික්ඛම්ම, කුමාරෙ සෙසදාරකෙ।
gae:උපච්ච පුච්ඡියන්තොපි, වඤ්චෙත’ඤ්ඤවචොහි සො॥
gax:10:මනුස්සෙහා’ගතෙහෙසො, නිවාසෙත්වාන වත්ථකං।
gae:කුමාරො වාරිමො ගය්හ, සුසිරම්හි ඨිතො අහු॥
gax:11:වත්ථකානි ගණෙත්වාන, මාරෙත්වා සෙසදාරකෙ।
gae:ගන්ත්වා ආරොචයුං සබ්බෙ, දාරකා මාරිතා ඉති॥
gax:12:ගතෙසු <pb M=.58/> තෙසු සො ගන්ත්වා, ආයුත්තකඝරං සකං।
gae:වසං අස්සාසිතො තෙන, අහූ ද්වාදසවස්සිකො॥
gax:13:පුන සුත්වාන ජීවන්තං, කුමාරං තස්ස මාතුලං।
gae:තත්ථ ගොපාලකෙ සබ්බෙ, මාරෙතුං සන්නියොජයුං॥
gax:14:තස්මිං අහනි ගොපාලා, ලද්ධා එකං චතුප්පදං।
gae:අග්ගිං ආහරිතුං ගාමං, පෙසෙතුං තං කුමාරකං॥
gax:15:සො ගන්ත්වා ඝරමායුත්ත-පුත්තකංයෙව පෙසයි।
gae:පාදා රුජන්ති මෙ තෙහි, අග්ගිං ගොපාලසන්තිකං॥
gax:16:තත්ථ අඞ්ගාර මංසඤ්ච,
gax:ඛාදිස්සසි තුවං ඉති।
gax:නෙ සි සො තං වචො සුත්වා,
gae:අග්ගිං ගොපාලසන්තිකං॥
gax:17:තස්මිං ඛණෙ පෙසිතා තෙ, පරික්ඛිපිය මාරයුං।
gae:සබ්බෙ ගොපෙ මාරයිත්වා, මාතුලානං නිවෙදයුං॥
gax:18:තථො සොළසවස්සං තං, විජානිංසු ච මාතුලා।
gae:මාතා සහස්සඤ්චා’දාසි, තස්සා රක්ඛඤ්ච ආදිසි॥
gax:19:ආයුත්තො මාතුසන්දෙසං, සබ්බං තස්ස නිවෙදිය।
gae:දත්වා දාසං සහස්සඤ්ච, පෙසෙසි පණ්ඩුලන්තිකං॥
gax:20:පණ්ඩුලබ්රාහ්මණො නාම, භොගවා වෙදපාරගො।
gae:දක්ඛිණස්මිං දිසාභාගෙ, වසී පණ්ඩුලගාමකෙ॥
gax:21:කුමාරො තත්ථ ගන්ත්වාන, පස්සි පණ්ඩුලබ්රාහ්මණං।
gae:“ත්වං පණ්ඩුකාභයො තාත”, ඉති පුච්ඡිය බ්යාකතෙ॥
gax:22:තස්ස කත්වාන සක්කාරං, ආහ රාජා භවිස්සසි।
gae:සමසත්තතිවස්සානි, රජ්ජං ත්වං කාරයිස්සසි॥
gax:23:සිප්පං උග්ගණ්හ තාතාති, සිප්පුග්ගහමකාරයී।
gae:චන්දෙන තස්ස පුත්තෙන, ඛිප්පං සිප්පං සමාපිතං॥
gax:24:අදා සතසහස්සං සො, යොධසඞ්ගහකාරණා।
gae:යොධෙසු සඞ්ගහිතෙසු, තෙන පඤ්චසතෙසු සො॥
gax:25:සියුං යාය ගයිතානි, පණ්ණානි කනකානි තං।
gae:මහෙසිං කුරුචන්දඤ්ච, මම පුත්තං පුරොහිතං॥
gax:26:ඉභි <pb M=.59/> වත්වා ධනං දත්වා, සයොධං නිහරි තතො।
gae:සො නාමං සාවයිත්වාන, තතො නික්ඛම්ම පුඤ්ඤවා॥
gax:27:ලද්ධබලො නගරකෙ, කාසපබ්බත සන්තිකෙ।
gae:සත්තසතානි පුරිසෙ, සබ්බෙසං භොජනානි ච॥
gax:28:තතො නරසහස්සෙන, ද්විසතෙන කුමාරකො।
gae:ගිරිකණ්ඩ පබ්බතං නාම, අගමා පරිවාරිතො॥
gax:29:ගිරිකණ්ඩසිවො නාම, පණ්ඩුකාභය මාතුලො।
gae:තං පණ්ඩුවාසුදෙවෙන, දින්නං භුඤ්ජති දෙසකං॥
gax:30:සො කරිසසතං පක්කං, තදා ලාවෙති ඛත්තියො।
gae:තස්ස ධීතා රූපවතී, පාලී නාමා’සි ඛත්තියා॥
gax:31:සා මහාපරිවාරෙන, යානමාරුය්හ සොභනං।
gae:පිතුභත්තං ගාහයිත්වා, ලාවකානඤ්ච ගච්ඡති॥
gax:32:කුමාරස්ස මනුස්සානං, දිස්වා තත්ථ කුමාරිකං।
gae:ආරොචෙසුං කුමාරස්ස, කුමාරො සහසා’ගතො॥
gax:33:ද්වෙධා තං පරිසං කත්වා, සතං යානමපෙසයි।
gae:තදන්තිකං සපරිසා, කත්ථ යාසීති පුච්ඡිතං॥
gax:34:තාය වුත්තෙතු සබ්බස්මිං, තස්සංසාරත්ත මානසො।
gae:අත්තනො සංවිභාගත්ථං, භන්තෙනා’යාචි ඛත්තියො॥
gax:35:සාසමොරුය්හ යානම්හා, අදා සොවණ්ණපාතියා।
gae:භත්තං නිග්රොධ මූලස්මිං, රාජපුත්තස්ස ඛත්තියා॥
gax:36:ගණ්හි නිග්රොධපණ්ණානි, භොජෙතුං සෙසකෙ ජනෙ।
gae:සොවණ්ණභාජනානා’සුං, තානි පණ්ණානි තං ඛණෙ॥
gax:37:තානි දිස්වා රාජපුත්තො, සරිත්වා දිජභාසිතං।
gae:මහෙසිභාව යොග්ගාමෙ, කඤ්ඤාලද්ධාති තුස්සිසො॥
gax:38:සබ්බෙ භොජාපයී තෙසා, තං න ඛීයිත්ථ භොජනං।
gae:එකස්ස පටිවිසො’ව, ගහිතො තත්ථ දිස්සථ॥
gax:39:එවං පුඤ්ඤගුණූපෙතා, සුකුමාරී කුමාරිකා।
gae:සුවණ්ණපාලි නාමෙන, තතොප්පභුත ආසි සා॥
gax:40:තං <pb M=.60/> කුමාර ගහෙත්වාන, යානමාරුය්හ ඛත්තියො।
gae:මහබ්බල පරිබ්යූළ්හො, අනුසංණී අපක්කමි॥
gax:41:තං සුත්වාන පිතා තස්සා, නරෙ සබ්බෙ අපෙසයි।
gae:තෙ ගන්ත්වා කලහං කත්වා, තජ්ජිතා තෙහි ආගමුං॥
gax:42:කලහනගරං නාම, ගාමො තත්ථ කතෙ අහු।
gae:තං සුත්වා භාතරො තස්සා, පඤ්චයුද්ධායු’පාගමුං॥
gax:43:සබ්බෙ තෙ පණ්ඩුලසුතො, චන්දොයෙව අඝාතයි।
gae:ලොහිත වාහඛණ්ඩොති, තෙසං යුද්ධමහී අහු॥
gax:44:මහතා බල කාධයන,
gax:තතො සො පණ්ඩුකාභයො।
gax:ගඞ්ගාය පාරිමෙ තිරෙ,
gae:දොළපබ්බතකං අගා॥
gax:45:තත්ථ චත්තාරි වස්සානි, වසි තං තත්ථ මාතුලා।
gae:සුත්වා ඨපෙත්වා රාජානං, තං යුද්ධත්ථමුපාගමුං॥
gax:46:ඛන්ධාවාරං නිවෙසෙත්වා, ධූමරක්ඛාග සන්තිකෙ।
gae:භාගිනෙය්යෙන යුජ්ඣිංසු, භාගිනෙය්යො තු මාතුලෙ॥
gax:47:අනුබන්ධී ඔරගඞ්ගං, මලාපෙත්වා නිවත්තිය।
gae:තෙසඤ්ච ඛන්ධාවාරම්හි, දුවෙ වස්සානි සො වසී॥
gax:48:ගන්ත්වො’පතිස්සගාමං තෙ, තමත්ථං රාජිනො’බ්රවුං।
gae:රාජාලෙඛං කුමාරස්ස, සරහස්සං සපාහිණි॥
gax:49:“පුඤ්ජස්සු පාරගඞ්ගං ත්වං, මා’ගා ඔරංතතො”ඉති।
gae:තං සුත්වා තස්ස කුජ්ජිංසු, භාතරො නව රාජිනො॥
gax:50:උපත්ථම්භො ත්වමෙවා’සි, චිරං තස්ස ඉදානි තු।
gae:රට්ඨං දදාසි තස්මා ත්වං, මාරෙස්සාමා’ති අබ්රවුං॥
gax:51:සො තෙසං රජ්ජමප්පෙසි, තෙ තිස්සං නාම භාතරං।
gae:සබ්බෙව සහිතා’කංසු, රජ්ජස්ස පරිනායකං॥
gax:52:එසො වීසතිවස්සානි, අභයො’භය දායකො।
gae:තත්ථො’පතිස්සගාමම්හි, රාජා රජ්ජමකාරයි॥
gax:53:වසන්ති <pb M=.61/> ධූමරක්ඛාගෙ, සරෙ තුම්බරියඞ්ගණෙ।
gae:චරතෙ වළවා රුපා, යක්ඛී චෙතියනාමිකා॥
gax:54:එකො දිස්වාන සෙනඞ්ගං, උත්තපාදං මනොරමං।
gae:ආරොචෙසි කුමාරස්ස, වළවෙ’ත්තී’දිසී ඉති॥
gax:55:කුමාරො රස්මිමාදාය, ගහෙතුං තං උපාගමි।
gae:පච්ඡතො අගතං දිස්වා, භීතා තෙජෙන තස්සසා॥
gax:56:ධාවි’නන්තරධායිත්වා, ධාවන්ති මනුබන්ධිසො।
gae:ධාවමානා සරං හං සා, සත්තක්ඛත්තුං පරික්ඛිපි॥
gax:57:ඔතරිත්වා මහාගඞ්ගං, උත්තරිත්වා තතො පන।
gae:ධුමරක්ඛං පබ්බතං තං, සත්තක්ඛත්තුං පරික්ඛිපි॥
gax:58:තං සරං පුන තික්ඛත්තුං, පරික්ඛිපි තතො පුන।
gae:ගඞ්ගං කච්ඡකතිත්ථෙන, සමොතරි තහිං තු සො॥
gax:59:ගහෙසිතං වාලධිස්මිං, තාලපත්තඤ්ච තොයගං।
gae:තස්ස පුඤ්ඤානුභාවෙන, සො අහොසි මහා අසි॥
gax:60:උච්චාරෙසි අසිං දජ්ජං, “මාරොමී”ති තමාහ සා।
gae:රජ්ජං ගහෙත්වා තෙ දජ්ජං, සාමි මාමං අමාරයි॥
gax:61:ගීවාය තං ගහෙත්වා සො, විජ්ඣිත්වා අසිකොටියා।
gae:නාසාය රජ්ජුයා බන්ධි, සා අහොසි වසානුගා॥
gax:62:ගන්ත්වා තං ධුමරක්ඛං සො, තමාරුය්හ මහබ්බලො।
gae:තත්ථ චත්තාරි වස්සානි, ධූමරක්ඛන ගෙ වසි॥
gax:63:තතො නික්ඛම්ම සබලො, ආගම්මා’රිට්ඨපබ්බතං।
gae:සුද්ධිකාලමපෙක්ඛන්තො, තත්ථ සත්තසමාවසි॥
gax:64:ද්වෙ මාතුලෙ ඨපෙත්වාන, තස්ස සෙසට්ඨමාතුලා।
gae:යුද්ධසජ්ජා අරිට්ඨං තං, උපසඞ්කම්ම පබ්බතං॥
gax:65:ඛන්ධාවාරං නගරකෙ, නිවෙසෙත්වා චමූපතිං।
gae:දත්වා පරික්ඛිපාපෙසුං, සමන්තා’රිට්ඨපබ්බතං॥
gax:66:යක්ඛිනියා මන්තයිත්වා, තස්සා වචනයුත්තියා।
gae:දත්වා රාජපරික්ඛාරං, පණ්ණාකාරා යුවානි ච॥
gax:67:“ගණ්හාථ <pb M=.62/> සබ්බානෙ’තානි, ඛමාපෙස්සාමි වො අහං”।
gae:ඉති වත්වාන පෙසෙසි, කුමාරො පුරතො බලං॥
gax:68:ගණ්හිස්සාමි පවිට්ඨන්ති, විස්සට්ඨෙසු තු තෙසු සො।
gae:ආරුය්හ යක්ඛවළවං, මහාබලපුරක්ඛතො॥
gax:69:යුද්ධාය පාවිසි යක්ඛී, මහාරාව මරාපිසා।
gae:අන්තො බහිබලඤ්චස්ස, උක්කුට්ඨිං මහතිං අකා॥
gax:70:කුමාරපුරිසා සබ්බෙ, පරසෙනා නරෙ බහූ।
gae:ඝාතෙත්වා මාතුලෙ ච’ත්ථ, සීසරාසිං අකංසු තෙ॥
gax:71:සෙනාපති පාලයිත්වා, ගුම්බට්ඨානං සපාවිසි।
gae:සෙනාපති ගුම්බකො’ති, තෙන එස පවුච්චති॥
gax:72:උපරිට්ඨමාතුලසිරං, සීසරාසිං සපස්සිය।
gae:ලාබුරාසී’ව ඉච්ඡාහ, තෙනා’සි ලාබුගාමකො॥
gax:73:එවං විජිතසඞ්ගාමො, තතො සො පණ්ඩුකාභයො।
gae:අය්යකස්සා’නුරාධස්ස, වසනඨානමාගමි॥
gax:74:අත්තනො රාජගෙහං සො, තස්ස දත්වාන අය්යකො।
gae:අඤ්ඤත්ථවාසං කප්පෙසි, සො තු තස්මිං ඝරෙ වසි॥
gax:75:පුච්ඡාපෙත්වාන නෙමිත්තං, වත්ථුවිජ්ජා’විදුං තථා।
gae:නගරං පවරං තස්මිං, ගාමෙයෙව අමාපයි॥
gax:76:නිවාසත්තා’නුරාධානං, අනුරාධපුරං අහු।
gae:නක්ඛත්තෙනා’නුරාධෙන, පතිට්ඨාපිත තාය ච॥
gax:77:ආණාපෙත්වා මාතුලානං, ඡත්තං ජාතස්සරෙ ඉධ।
gae:ධොවාපෙත්වා ධාරයිත්වා, තං සරෙයෙව වාරිනා॥
gax:78:අත්තනො අභිසෙකං සො, කාරෙසි පණ්ඩුකාභයො।
gae:සුවණ්ණපාලිං දෙවිං තං, මහෙසිත්තෙ භිසෙචයි॥
gax:79:අදා චන්දකුමාරස්ස, පොරොහිච්චං යථාවිධි।
gae:ඨානන්තරානි සෙසානං, භච්චානඤ්ච යථාරහං॥
gax:80:මාතුයා උපකාරත්තා, අත්තනො ච මහීපතිං।
gae:අඝාතයිත්වා ජෙට්ඨං තං, මාතුලං අභයං පන॥
gax:81:රත්තිරජ්ජං අදා තස්ස, අහු නගරගුත්තිකො।
gae:තදුපාදාය නගරෙ, අහූ නගරගුත්තිකො॥
gax:82:සස්සුරං <pb M=.63/> තං අඝාතෙත්වා, ගිරිකණ්ඩසිවම්පි ච।
gae:ගිරිකණ්ණදෙසං තස්සෙ’ව, මාතුලස්ස අදාසි සො॥
gax:83:සරං තඤ්ච ඛණාපෙත්වා, කාරාපෙසි බහූ දකං।
gae:ජයෙ ජලස්ස ගාහෙන, ජයවාපීති අහුතං॥
gax:84:කාලවෙලං නිවාසෙසි, යක්ඛංපුර පුරත්ථිමෙ।
gae:යක්ඛං තු චිත්තරාජං තං, හෙට්ඨො අභයවාපියා॥
gax:85:පුබ්බොපකාරිං දාසිං තං, නිබ්බත්තං යක්ඛයොනියා।
gae:පුරස්ස දක්ඛිණද්වාරෙ, සො කතඤ්ඤූ නිවාසයි॥
gax:86:අන්තො නරින්දවත්ථුස්ස, වළවාමුඛයක්ඛිනිං।
gae:නිවාසෙසි බලිං තෙසං, අඤ්ඤෙසඤ්චානුවස්සකං॥
gax:87:දාපෙසි ඡණකාලෙ තු, චිත්තරාජෙන සො සහ।
gae:සමාසනෙ නිසීදිත්වා, දිබ්බමානුසනාටකං॥
gax:88:කාරෙන්තො’භිරමි රාජා, රතිඛිඩ්ඩා සමප්පිතො।
gae:ද්වාරගාමෙ ච චතුරො, භයවාපිඤ්ච කාරයි॥
gax:89:මහාසුසානඝාතනං, පච්ඡිමරාජිනිං තථා।
gae:වෙස්සවණස්ස නිග්රොධං, බ්යාධිදෙවස්ස තාලකං॥
gax:90:යොනසභාග වත්ථුඤ්ච, මහෙජ්ජඝරමෙව ච।
gae:එතානි පච්ඡිමද්වාර-දිසාභාගෙ නිවෙසයි॥
gax:91:පඤ්චසතානි චණ්ඩාල-පුරිසෙ පුරසොධකෙ।
gae:දුවෙසතානි චණ්ඩාල-පුරිසෙ වච්චසොධකෙ॥
gax:92:දියඩ්ඪසතචණ්ඩාලෙ, මතනීහාරකෙ’පි ච।
gae:සුසාන ගොපචණ්ඩාලෙ, තත්තකෙයෙව ආදිසි॥
gax:93:තෙසං ගාමං නිවෙසෙසි, සුසානා පච්ඡිමුත්තරෙ।
gae:යථා විහිතකම්මානි, තානි නිච්චං අකංසුතෙ॥
gax:94:තස්ස චණ්ඩාලගාමස්ස, පුබ්බුත්තරදිසාය තු।
gae:නීචසුසානකං නාම, චණ්ඩාලානමකාරයි॥
gax:95:තස්සුත්තරෙ සුසානස්ස, පාසාණපබ්බතන්තරෙ।
gae:ආවාසපාලිඣාධානං, තදා ආසි නිවෙසිතා॥
gax:96:තදුත්තරෙ <pb M=.64/> දිසාභාගෙ, යාව ගාමණි වාපියා।
gae:තාපසානං අනෙකෙසං, අස්සමො ආසි කාරිතො॥
gax:97:තස්සෙව ච සුසානස්ස, පුරත්ථිමදිසාය තු।
gae:ජොතියස්ස නිගණ්ඨස්ස, ඝරං කාරෙසි භූපති॥
gax:98:තස්මිංයෙව දෙසස්මිං, නිගණ්ඨො ගිරිනාමකො।
gae:නානාපාසණ්ඩකා චෙව, වසිංසු සමණා බහූ॥
gax:99:තත්ථෙව ච දෙවකුලං, අකාරෙසි මහීපති।
gae:කුභණ්ඩස්ස නිගණ්ඨස්ස, තංනාමකමහොසිතං॥
gax:100:තතො තු පච්ඡිමෙ භාගෙ, ඣාධපාලිපුරත්ථිමෙ।
gae:මිච්ඡාදිට්ඨිකුලානං තු, වසී පඤ්චසතං තහිං॥
gax:101:පරං ජොතියගෙහම්හා, ඔරං ගාමණි වාපියා।
gae:සො පරිබ්බාජකාරාමං, කාරාපෙසි තථෙව ච॥
gax:102:ආජීවකානං ගෙහඤ්ච, බ්රාහ්මණවට්ටමෙව ච।
gae:සිවිකා සොත්ථිසාලා ච, අකාරෙසි තහිං තහිං॥
gax:103:දසවස්සාභිසෙකො සො, ගාමසීමා නිවෙසයි।
gae:ලංකාදීපම්හි සකලෙ, ලංකින්දො පණ්ඩුකාභයො॥
gax:104:සො කාලවෙලචිත්තෙහි, දිස්සමානෙහි භූපති।
gae:සහා’නු භොසි සම්පතිං, යක්ඛභූතසහාය වා॥
gax:105:පණ්ඩුකාභයරඤ්ඤො ච, අභයස්ස ච අන්තරෙ।
gae:රාජසුඤ්ඤානි වස්සානි, අහෙසුං දසසත්ත ච॥
gax:106:සො පණ්ඩුකාභයමහීපති සත්තතිංස–
gax:වස්සො’ධිගම්ම ධිතිමා ධරණී පතිත්තං।
gax:රම්මෙ අනුනමනුරාධපුරෙ සමිද්ධෙ।
gae:වස්සානි අකාරයි රජ්ජමෙත්ථාති॥
cen:සුජනප්පසාදසංවෙගත්ථාය කතෙ මහාවංසෙ
cen:පණ්ඩුකාභයාභිසෙකොනාම
cen:දසමො පරිච්ඡෙදො।
