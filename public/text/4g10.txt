cha:4:තිකදුකපට්ඨානවණ්ණනා
bod:<b>තිකදුකපට්ඨානෙ</b>පි <pb M=.493/> <b>කුසලං හෙතුං ධම්මං පටිච්ච කුසලො හෙතු ධම්මො උප්පජ්ජති හෙතුපච්චයා</b>ති පඤ්හාමත්තුද්ධාරවසෙනෙව දෙසනා කතා। තත්ථ යථා හෙට්ඨා හෙතුදුකෙන සද්ධිං කුසලපදං යොජෙත්වා සබ්බපච්චයවසෙන සබ්බවාරෙසු සඞ්ඛෙපතො දෙසනා කතා, එවමිධ කුසලත්තිකෙන සද්ධිං හෙතුපදං යොජෙත්වා සබ්බපච්චයවසෙන සබ්බවාරෙසු සඞ්ඛෙපතො දෙසනා කතා। යථා ච හෙතුපදං, එවං නහෙතුපදම්පි කුසලත්තිකෙන සද්ධිං යොජෙත්වා කුසලත්තිකහෙතුදුකං නිට්ඨාපිතං। තතො පරං <b>සුඛාය වෙදනාය සම්පයුත්තං හෙතුං ධම්ම</b>න්තිආදිනා නයෙන වෙදනාත්තිකහෙතුදුකාදීනි එකවීසති තිකදුකානි දස්සිතානි।
bod:එවං බාවීසතියා තිකෙහි සද්ධිං හෙතුදුකං යොජෙත්වා පුන තෙහියෙව සද්ධිං සහෙතුකදුකාදයො සරණදුකපරියොසානා ලබ්භමානවසෙන සබ්බදුකා යොජිතා। ඉධාපි යං යං පදං යොජනං න ගච්ඡති, තං තං පාළියංයෙව පටික්ඛිත්තං। එවං දුකසතං ගහෙත්වා ද්වාවීසතියා තිකෙසු <pb V=.487/> පක්ඛිපිත්වා තිකදුකපට්ඨානං නාම දෙසිතං। තත්රාපි යෙන යෙන නයෙන පාළි සඞ්ඛිත්තා, සො සො නයො විත්ථාරතො වෙදිතබ්බො।
cen:තිකදුකපට්ඨානවණ්ණනා।
