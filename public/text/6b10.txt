cha:11:මග්ගඞ්ගවිභඞ්ගො
tit:2:අභිධම්මභාජනීයවණ්ණනා
bod:490:අභිධම්මෙ <pb M=.175/> <pb V=.174/> ලොකුත්තරචිත්තභාජනීයෙපි “තස්මිං ඛො පන සමයෙ චත්තාරො ඛන්ධා හොන්ති…පෙ॰… අට්ඨඞ්ගිකො මග්ගො හොතී”ති (ධ॰ ස॰ 337) වුත්තත්තා ඉධාපි අභිධම්මභාජනීයෙ අභිධම්මානුරූපං දෙසනං කරොන්තො “අට්ඨඞ්ගිකො මග්ගො”ති අරියොපපදතං න කරොති।
bod:493:<b>තස්මිං සමයෙ</b>ති ලොකියකාලෙන එතෙසං අතිරෙකකිච්චං දස්සෙති। විරතිඋප්පාදනෙන මිච්ඡාවාචාදීනි පුග්ගලං පජහාපෙන්තීති සම්මාදිට්ඨාදීනි පඤ්ච <b>“කාරාපකඞ්ගානී”</b>ති වුත්තානි। සම්මාවාචාදිකිරියා හි විරති, තඤ්ච එතානි කාරාපෙන්තීති। <b>විරතිවසෙනා</b>ති විරමණකිරියාවසෙන, න කාරාපකභාවෙන කත්තුභාවෙන චාති අත්ථො। <b>ඉමං…පෙ॰… කිච්චාතිරෙකතං දස්සෙතු</b>න්ති ලොකුත්තරක්ඛණෙපි ඉමානෙව පඤ්ච සම්මාවාචාදිත්තයස්ස එකක්ඛණෙ කාරාපකානීති දස්සෙතුන්ති අත්ථො। මිච්ඡාදිට්ඨාදිකා දස, තප්පච්චයා අකුසලා ච දසාති වීසති අකුසලපක්ඛියා, සම්මාදිට්ඨාදිකා දස, තප්පච්චයා ච කුසලා දසාති වීසති කුසලපක්ඛියා ච මහාචත්තාරීසකසුත්තෙ (ම॰ නි॰ 3.136) වුත්තාති තස්ස එතං නාමං।
bod:<b>පුඤ්ඤභාගියා</b>ති පුඤ්ඤකොට්ඨාසෙ භවා, පුඤ්ඤාභිසඞ්ඛාරෙකදෙසභූතාති අත්ථො। ඛන්ධොපධිං විපච්චති, තත්ථ වා විපච්චතීති <b>උපධිවෙපක්කා</b>।
bod:පඤ්චඞ්ගිකමග්ගං උද්දිසිත්වා තත්ථ එකෙකං පුච්ඡිත්වා තස්ස තස්සෙව සමයවවත්ථානං කත්වා විස්සජ්ජනං <pb V=.175/> <b>“පාටියෙක්කං පුච්ඡිත්වා පාටියෙක්කං විස්සජ්ජන”</b>න්ති වුත්තං। සහ පන පුච්ඡිත්වා පඤ්චන්නම්පි සමයවවත්ථානං කත්වා විස්සජ්ජනෙ “තත්ථ කතමා සම්මාදිට්ඨියා පඤ්ඤා”තිආදිකො පටිනිද්දෙසො එකතො විස්සජ්ජනපටිනිද්දෙසත්තා න පාටියෙක්කං පුච්ඡාවිස්සජ්ජනං නාම හොතීති। තත්ථ පඤ්චඞ්ගිකවාරෙ එව පාටියෙක්කං පුච්ඡාවිස්සජ්ජනං සම්මාදිට්ඨාදීසු කාරාපකඞ්ගෙසු එකෙකමුඛාය භාවනාය මග්ගුප්පත්තිං සන්ධාය කතන්ති වෙදිතබ්බං। වාචාදීනි හි පුබ්බසුද්ධියා සිජ්ඣන්ති, න මග්ගස්ස උපචාරෙනාති।
cen:අභිධම්මභාජනීයවණ්ණනා නිට්ඨිතා।
cen:මග්ගඞ්ගවිභඞ්ගවණ්ණනා නිට්ඨිතා।
