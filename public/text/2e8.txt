cha:8:සතිපට්ඨානකථා
bod:301:සබ්බෙ ධම්මා සතිපට්ඨානාති? ආමන්තා। සබ්බෙ ධම්මා සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනමග්ගො ඛයගාමී බොධගාමී <pb M=.122/> අපචයගාමී අනාසවා අසංයොජනියා <pb V=.135/> අගන්ථනියා අනොඝනියා අයොගනියා අනීවරණියා අපරාමට්ඨා අනුපාදානියා අසංකිලෙසිකා, සබ්බෙ ධම්මා බුද්ධානුස්සති ධම්මානුස්සති සඞ්ඝානුස්සති සීලානුස්සති චාගානුස්සති දෙවතානුස්සති ආනාපානස්සති මරණානුස්සති කායගතාසති උපසමානුස්සතීති? න හෙවං වත්තබ්බෙ…පෙ॰…।
bod:සබ්බෙ ධම්මා සතිපට්ඨානාති? ආමන්තා। චක්ඛායතනං සතිපට්ඨානන්ති? න හෙවං වත්තබ්බෙ…පෙ॰… චක්ඛායතනං සතිපට්ඨානන්ති <pb T=.174/>? ආමන්තා। චක්ඛායතනං සති සතින්ද්රියං සතිබලං සම්මාසති සතිසම්බොජ්ඣඞ්ගො එකායනමග්ගො ඛයගාමී බොධගාමී අපචයගාමී අනාසවං අසංයොජනියං…පෙ॰… අසංකිලෙසිකං, චක්ඛායතනං බුද්ධානුස්සති ධම්මානුස්සති සඞ්ඝානුස්සති සීලානුස්සති චාගානුස්සති දෙවතානුස්සති ආනාපානස්සති මරණානුස්සති කායගතාසති උපසමානුස්සතීති? න <pb P=.156/> හෙවං වත්තබ්බෙ…පෙ॰… සොතායතනං… ඝානායතනං… ජිව්හායතනං… කායායතනං… රූපායතනං… සද්දායතනං… ගන්ධායතනං… රසායතනං… ඵොට්ඨබ්බායතනං… රාගො… දොසො… මොහො… මානො… දිට්ඨි… විචිකිච්ඡා… ථිනං… උද්ධච්චං… අහිරිකං… අනොත්තප්පං සතිපට්ඨානන්ති? න හෙවං වත්තබ්බෙ…පෙ॰… අනොත්තප්පං සතිපට්ඨානන්ති? ආමන්තා। අනොත්තප්පං සති සතින්ද්රියං සතිබලං සම්මාසති…පෙ॰… කායගතාසති උපසමානුස්සතීති? න හෙවං වත්තබ්බෙ…පෙ॰…।
bod:සති සතිපට්ඨානා, සා ච සතීති? ආමන්තා। චක්ඛායතනං සතිපට්ඨානං, තඤ්ච සතීති? න හෙවං වත්තබ්බෙ…පෙ॰… සති සතිපට්ඨානා, සා ච සතීති? ආමන්තා। සොතායතනං…පෙ॰… කායායතනං… රූපායතනං…පෙ॰… ඵොට්ඨබ්බායතනං… රාගො… දොසො… මොහො…පෙ॰… අනොත්තප්පං සතිපට්ඨානං, තඤ්ච සතීති? න හෙවං වත්තබ්බෙ…පෙ॰…।
bod:චක්ඛායතනං සතිපට්ඨානං, තඤ්ච න සතීති? ආමන්තා। සති සතිපට්ඨානා, සා ච න සතීති? න හෙවං වත්තබ්බෙ…පෙ॰… සොතායතනං…පෙ॰… කායායතනං… රූපායතනං…පෙ॰… ඵොට්ඨබ්බායතනං… රාගො <pb T=.175/>… දොසො… මොහො…පෙ॰… අනොත්තප්පං සතිපට්ඨානං, තඤ්ච න සතීති? ආමන්තා <pb P=.157/>। සති සතිපට්ඨානා, සා ච න සතීති? න හෙවං වත්තබ්බෙ…පෙ॰…।
bod:302:න <pb M=.123/> වත්තබ්බං – “සබ්බෙ ධම්මා සතිපට්ඨානා”ති? ආමන්තා। නනු සබ්බෙ ධම්මෙ ආරබ්භ <pb V=.136/> සති සන්තිට්ඨතීති? ආමන්තා। හඤ්චි සබ්බෙ ධම්මෙ ආරබ්භ සති සන්තිට්ඨතීති, තෙන වත රෙ වත්තබ්බෙ – “සබ්බෙ ධම්මා සතිපට්ඨානා”ති।
bod:සබ්බං ධම්මං ආරබ්භ සති සන්තිට්ඨතීති සබ්බෙ ධම්මා සතිපට්ඨානාති? ආමන්තා। සබ්බං ධම්මං ආරබ්භ ඵස්සො සන්තිට්ඨතීති සබ්බෙ ධම්මා ඵස්සපට්ඨානාති? න හෙවං වත්තබ්බෙ…පෙ॰…।
bod:සබ්බං ධම්මං ආරබ්භ සති සන්තිට්ඨතීති සබ්බෙ ධම්මා සතිපට්ඨානාති? ආමන්තා। සබ්බං ධම්මං ආරබ්භ වෙදනා සන්තිට්ඨති… සඤ්ඤා සන්තිට්ඨති… චෙතනා සන්තිට්ඨති… චිත්තං සන්තිට්ඨතීති සබ්බෙ ධම්මා චිත්තපට්ඨානාති? න හෙවං වත්තබ්බෙ…පෙ॰…।
bod:සබ්බෙ ධම්මා සතිපට්ඨානාති? ආමන්තා। සබ්බෙ සත්තා උපට්ඨිතසතිනො සතියා සමන්නාගතා සතියා සමොහිතා; සබ්බෙසං සත්තානං සති පච්චුපට්ඨිතාති? න හෙවං වත්තබ්බෙ…පෙ॰…।
bod:303:සබ්බෙ ධම්මා සතිපට්ඨානාති? ආමන්තා। නනු වුත්තං භගවතා – “අමතං තෙ, භික්ඛවෙ, න පරිභුඤ්ජන්ති යෙ කායගතාසතිං න පරිභුඤ්ජන්ති। අමතං තෙ, භික්ඛවෙ, පරිභුඤ්ජන්ති යෙ කායගතාසතිං පරිභුඤ්ජන්තී”ති <pb T=.176/> <n>අ॰ නි॰ 1.600</n>। අත්ථෙව සුත්තන්තොති? ආමන්තා। සබ්බෙ සත්තා කායගතාසතිං පරිභුඤ්ජන්ති පටිලභන්ති ආසෙවන්ති භාවෙන්ති බහුලීකරොන්තීති? න <pb P=.158/> හෙවං වත්තබ්බෙ…පෙ॰…।
bod:සබ්බෙ ධම්මා සතිපට්ඨානාති? ආමන්තා। නනු වුත්තං භගවතා – “එකායනො අයං, භික්ඛවෙ, මග්ගො සත්තානං විසුද්ධියා සොකපරිදෙවානං සමතික්කමාය දුක්ඛදොමනස්සානං අත්ථඞ්ගමාය ඤායස්ස අධිගමාය නිබ්බානස්ස සච්ඡිකිරියාය යදිදං චත්තාරො සතිපට්ඨානා”ති <n>දී॰ නි॰ 2.373; ම॰ නි॰ 1.106; සං॰ නි॰ 5.367</n>! අත්ථෙව සුත්තන්තොති? ආමන්තා? සබ්බෙ ධම්මා එකායනමග්ගොති? න හෙවං වත්තබ්බෙ…පෙ॰…।
bod:සබ්බෙ ධම්මා සතිපට්ඨානාති? ආමන්තා। නනු වුත්තං භගවතා – “රඤ්ඤො, භික්ඛවෙ, චක්කවත්තිස්ස පාතුභාවා සත්තන්නං රතනානං පාතුභාවො හොති। කතමෙසං සත්තන්නං? චක්කරතනස්ස පාතුභාවො හොති, හත්ථිරතනස්ස පාතුභාවො හොති, අස්සරතනස්ස… මණිරතනස්ස… ඉත්ථිරතනස්ස <pb V=.137/>… ගහපතිරතනස්ස… පරිණායකරතනස්ස පාතුභාවො හොති <pb M=.124/>। රඤ්ඤො, භික්ඛවෙ, චක්කවත්තිස්ස පාතුභාවා ඉමෙසං සත්තන්නං රතනානං පාතුභාවො හොති।
bod:“තථාගතස්ස, භික්ඛවෙ, පාතුභාවා අරහතො සම්මාසම්බුද්ධස්ස සත්තන්නං බොජ්ඣඞ්ගරතනානං පාතුභාවො හොති। කතමෙසං සත්තන්නං? සතිසම්බොජ්ඣඞ්ගරතනස්ස පාතුභාවො හොති, ධම්මවිචයසම්බොජ්ඣඞ්ගරතනස්ස <pb T=.177/> පාතුභාවො හොති, වීරියසම්බොජ්ඣඞ්ගරතනස්ස පාතුභාවො හොති, පීතිසම්බොජ්ඣඞ්ගරතනස්ස පාතුභාවො හොති, පස්සද්ධිසම්බොජ්ඣඞ්ගරතනස්ස පාතුභාවො හොති, සමාධිසම්බොජ්ඣඞ්ගරතනස්ස පාතුභාවො හොති, උපෙක්ඛාසම්බොජ්ඣඞ්ගරතනස්ස පාතුභාවො හොති। තථාගතස්ස, භික්ඛවෙ, පාතුභාවා අරහතො සම්මාසම්බුද්ධස්ස ඉමෙසං සත්තන්නං බොජ්ඣඞ්ගරතනානං පාතුභාවො හොතී”ති <n>සං॰ නි॰ 5.223</n>। අත්ථෙව සුත්තන්තොති? ආමන්තා। තථාගතස්ස පාතුභාවා අරහතො සම්මාසම්බුද්ධස්ස සබ්බෙ ධම්මා සතිසම්බොජ්ඣඞ්ගරතනාව හොන්තීති? න හෙවං වත්තබ්බෙ…පෙ॰… සබ්බෙ <pb P=.159/> ධම්මා සතිපට්ඨානාති? ආමන්තා। සබ්බෙ ධම්මා සම්මප්පධානා… ඉද්ධිපාදා… ඉන්ද්රියා… බලා… බොජ්ඣඞ්ගාති? න හෙවං වත්තබ්බෙ…පෙ॰…।
cen:සතිපට්ඨානකථා නිට්ඨිතා।
