cha:(6) 1:පුග්ගලවග්ගවණ්ණනා
bod:53:දුතියපණ්ණාසකස්ස <pb M=2.45/> <pb V=2.41/> පඨමෙ හිතග්ගහණෙන මෙත්තා වුත්තා හොති, න කරුණා, අනුකම්පාගහණෙන පන කරුණාති <b>චක්කවත්තිනා සද්ධිං ගහිතත්තා “ලොකානුකම්පායා”ති න වුත්තං</b>। නිප්පරියායතො ලොකානුකම්පා නාම සම්මාසම්බුද්ධාධීනාති। <b>ද්වෙ</b>ති මනුස්සදෙවසම්පත්තිවසෙන ද්වෙ සම්පත්තියො। තා ද්වෙ, නිබ්බානසම්පත්ති චාති <b>තිස්සො</b>।
bod:54:දුතියෙ බහුසො ලොකෙ න චිණ්ණා න පවත්තා මනුස්සාති <b>ආචිණ්ණමනුස්සා</b>। කදාචිදෙව හි නෙසං ලොකෙ නිබ්බත්ති අභූතපුබ්බා භූතාති <b>අබ්භුතමනුස්සා</b>।
bod:55:තතියෙ <b>දසසු චක්කවාළසහස්සෙසු අනුතාපං කරොති</b> තස්ස එකබුද්ධඛෙත්තභාවතො।
bod:56:චතුත්ථෙ <b>ථූපස්ස යුත්තා</b>ති ධාතුයො පක්ඛිපිත්වා ථූපකරණස්ස යුත්තා।
bod:57:පඤ්චමෙ <b>අත්තනො ආනුභාවෙනා</b>ති සයම්භුඤාණෙන। <b>බුද්ධා</b>ති බුද්ධවන්තො।
bod:58:ඡට්ඨෙ <b>පහීනත්තා න භායතී</b>ති අත්තසිනෙහාභාවතො න භායති। සක්කායදිට්ඨිග්ගහණඤ්චෙත්ථ නිදස්සනමත්තං, අත්තසිනෙහස්ස පටිඝස්ස තදෙකට්ඨසම්මොහස්ස ච වසෙන භායනං හොතීති තෙසම්පි පහීනත්තා න භායති, අඤ්ඤථා සොතාපන්නාදීනං අභයෙන භවිතබ්බං සියා। <b>සක්කායදිට්ඨියා බලවත්තා</b>ති එත්ථ අහංකාරසම්මොහනතාදීනම්පි බලවත්තාති වත්තබ්බං।
bod:59:සත්තමෙ <b>අස්සාජානීයො</b>ති ලිඛන්ති, <b>උසභාජානීයො</b>ති පන පාඨොති।
bod:61:නවමෙ <b>තත්ථා</b>ති අන්තරාපණෙ। <b>එකො</b>ති ද්වීසු කින්නරෙසු එකො। අම්බිලිකාඵලඤ්ච අද්දසාති ආනෙත්වා සම්බන්ධො। <b>අම්බිලිකාඵල</b>න්ති තින්තිණීඵලන්ති <pb M=2.46/> වදන්ති, චතුරම්බිලන්ති අපරෙ। <b>ද්වෙ අත්ථෙ</b>ති පාළියං වුත්තෙ ද්වෙ අත්ථෙ।
bod:62:දසමෙ <pb V=2.42/> යථාආරද්ධෙ කිච්චෙ වත්තමානෙ අන්තරා එව පටිගමනං පටිවානං, නත්ථි එතස්ස පටිවානන්ති <b>අප්පටිවානො</b>। තත්ථ අසංකොචප්පත්තො। තෙනාහ <b>“අනුක්කණ්ඨිතො”</b>තිආදි।
bod:63:එකාදසමෙ <b>සන්නිවාස</b>න්ති සහවාසං। යථා අසප්පුරිසා සහ වසන්තා අඤ්ඤමඤ්ඤං අගාරවෙන අනාදරියං කරොන්ති, තප්පටික්ඛෙපෙන සප්පුරිසානං සගාරවප්පටිපත්තිදස්සනපරමිදං සුත්තං දට්ඨබ්බං।
bod:64:ද්වාදසමෙ <b>ද්වීසුපි පක්ඛෙසූ</b>ති විවාදාපන්නානං භික්ඛූනං ද්වීසුපි පක්ඛෙසු। <b>සංසරමානා</b>ති පවත්තමානා। <b>දිට්ඨිපළාසො</b>ති දිට්ඨිසන්නිස්සයො පළාසො යුගග්ගාහො। <b>ආඝාතෙන්තො</b>ති ආහනන්තො බාධෙන්තො। <b>අනභිරාධනවසෙනා</b>ති යස්ස උප්පජ්ජති, තස්ස තදඤ්ඤෙසඤ්ච අත්ථස්ස අනභිරාධනවසෙන। <b>සබ්බම්පෙත</b>න්ති වචීසංසාරොති සබ්බම්පෙතං। අත්තනො චිත්තෙ පරිසාය ච චිත්තෙති ආනෙත්වා සම්බන්ධො।
cen:පුග්ගලවග්ගවණ්ණනා නිට්ඨිතා।
