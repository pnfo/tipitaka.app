cha:(11) 1:ආසාදුප්පජහවග්ගවණ්ණනා
bod:119:තතියස්ස <pb V=2.57/> <pb M=2.57/> පණ්ණාසකස්ස පඨමෙ <b>ආසා</b>ති තණ්හා। <b>දුප්පජහා</b>ති දුච්චජා දුන්නීහරා। ලාභාසාය දුප්පජහභාවෙන සත්තා දසපි වස්සානි වීසතිපි සට්ඨිපි වස්සානි “අජ්ජ ලභිස්සාම, ස්වෙ ලභිස්සාමා”ති රාජානං උපට්ඨහන්ති, කසිකම්මාදීනි කරොන්ති, උභතොබ්යූළ්හං සඞ්ගාමං පක්ඛන්දන්ති, අජපථසඞ්කුපථාදයො පටිපජ්ජන්ති, නාවාය මහාසමුද්දං පවිසන්ති। ජීවිතාසාය දුප්පජහත්තා සම්පත්තෙ මරණකාලෙපි වස්සසතජීවිං අත්තානං මඤ්ඤන්ති। සො කම්මකම්මනිමිත්තාදීනි පස්සන්තොපි “දානං දෙහි පූජං, කරොහී”ති අනුකම්පකෙහි වුච්චමානො “නාහං මරිස්සාමි, ජීවිස්සාමි”ච්චෙව ආසාය කස්සචි වචනං න ගණ්හාති।
bod:120:දුතියෙ <b>පුබ්බකාරී</b>ති පඨමං උපකාරස්ස කාරකො। <b>කතඤ්ඤූකතවෙදී</b>ති තෙන කතං ඤත්වා පච්ඡා කාරකො। තෙසු පුබ්බකාරී “ඉණං දෙමී”ති සඤ්ඤං කරොති, පච්ඡා කාරකො “ඉණං ජීරාපෙමී”ති සඤ්ඤං කරොති।
bod:121:තතියෙ <b>තිත්තො ච තප්පෙතා චා</b>ති පච්චෙකබුද්ධො ච තථාගතසාවකො ච ඛීණාසවො තිත්තො නාම, තථාගතො අරහං සම්මාසම්බුද්ධො තිත්තො ච තප්පෙතා ච।
bod:122:චතුත්ථෙ <b>දුත්තප්පයා</b>ති දායකෙන දුත්තප්පයා තප්පෙතුං න සුකරා। <b>නික්ඛිපතී</b>ති <pb P=2.157/> නිදහති න පරිභුඤ්ජති। <b>විස්සජ්ජෙතී</b>ති පරෙසං දෙති।
bod:123:පඤ්චමෙ <b>න විස්සජ්ජෙතී</b>ති සබ්බංයෙව පරෙසං න දෙති, අත්තනො පන යාපනමත්තං ගහෙත්වා අවසෙසං දෙති।
bod:124:ඡට්ඨෙ <pb V=2.58/> <b>සුභනිමිත්ත</b>න්ති ඉට්ඨාරම්මණං।
bod:125:සත්තමෙ <pb M=2.58/> <b>පටිඝනිමිත්ත</b>න්ති අනිට්ඨනිමිත්තං।
bod:126:අට්ඨමෙ <b>පරතො ච ඝොසො</b>ති පරස්ස සන්තිකා අස්සද්ධම්මසවනං।
bod:127:නවමෙ <b>පරතො ච ඝොසො</b>ති පරස්ස සන්තිකා සද්ධම්මසවනං। සෙසං සබ්බත්ථ උත්තානත්ථමෙවාති।
cen:ආසාදුප්පජහවග්ගො පඨමො।
