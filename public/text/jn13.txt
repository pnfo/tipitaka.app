cha:13:මහාබ්යූහසුත්තනිද්දෙසවණ්ණනා
bod:130:තෙරසමෙ <pb P=2.365/> <pb V=.295/> මහාබ්යූහසුත්තනිද්දෙසෙ <b>යෙ කෙචිමෙ දිට්ඨිපරිබ්බසානා</b>ති ඉදම්පි “කිං නු ඛො ඉමෙ දිට්ඨිපරිබ්බසානා විඤ්ඤූනං සන්තිකා නින්දමෙව ලභන්ති, උදාහු පසංසම්පී”ති උප්පන්නචිත්තානං එකච්චානං දෙවතානං තමත්ථං ආවිකාතුං පුරිමනයෙනෙව නිම්මිතබුද්ධෙන අත්තානං පුච්ඡාපෙත්වා වුත්තං। තත්ථ <b>අන්වානයන්තී</b>ති අනු ආනයන්ති පුනප්පුනං ආහරන්ති।
bod:<b>නින්දමෙව අන්වෙන්තී</b>ති ගරහමෙව උපගච්ඡන්ති।
bod:131:ඉදානි යස්මා තෙ “ඉදමෙව සච්ච”න්ති වදන්තාපි දිට්ඨිගතිකවාදිනො කදාචි කත්ථචි පසංසම්පි ලභන්ති, යං එතං පසංසාසඞ්ඛාතං වාදඵලං, තං අප්පං, රාගාදීනං සමාය සමත්ථං න හොති, කො පන වාදො දුතියෙ නින්දාඵලෙ, තස්මා <pb M=.321/> එතමත්ථං දස්සෙන්තො ඉමං තාව විස්සජ්ජනගාථං ආහ <b>“අප්පඤ්හි එතං න අලං සමාය, දුවෙ විවාදස්ස ඵලානි බ්රූමී”</b>ති। තත්ථ <b>දුවෙ විවාදස්ස ඵලානී</b>ති නින්දා ච පසංසා ච ජයපරාජයාදීනි වා තංසභාගානි। <b>එතම්පි දිස්වා</b>ති “නින්දා අනිට්ඨා එව, පසංසා නාලං සමායා”ති එතම්පි විවාදඵලෙ ආදීනවං දිස්වා। <b>ඛෙමාභිපස්සං අවිවාදභූමි</b>න්ති අවිවාදභූමිං නිබ්බානං ඛෙමන්ති පස්සමානො।
bod:<b>අප්පක</b>න්ති මන්දං। <b>පරිත්තක</b>න්ති ථොකං। <b>ඔමක</b>න්ති හෙට්ඨිමකං। <b>ලාමක</b>න්ති පාපකං। <b>සමායා</b>ති රාගාදීනං සමනත්ථාය। <b>උපසමායා</b>ති උපරූපරි සමනත්ථාය। <b>වූපසමායා</b>ති සන්නිසීදාපනත්ථාය। <b>නිබ්බානායා</b>ති අමතමහානිබ්බානත්ථාය। <b>පටිනිස්සග්ගායා</b>ති මග්ගෙන කිලෙසානං නිස්සජ්ජනත්ථාය। <b>පටිපස්සද්ධියා</b>ති ඵලෙන පටිපස්සද්ධානං අනුප්පජ්ජනත්ථාය නාලං।
bod:132:එවඤ්හි අවිවාදමානො – <b>යා කාචිමා</b>ති ගාථා। තත්ථ<b> සම්මුතියො</b>ති දිට්ඨියො। <b>පුථුජ්ජා</b>ති පුථුජ්ජනසම්භවා। <b>සො</b> <pb P=2.366/> <b>උපයං කිමෙය්යා</b>ති සො උපගන්තබ්බට්ඨෙන උපයං රූපාදීසු එකම්පි <pb V=.296/> ධම්මං කිං උපෙය්ය, කෙන වා කාරණෙන උපෙය්ය। <b>දිට්ඨෙ සුතෙ ඛන්තිමකුබ්බමානො</b>ති දිට්ඨසුතසුද්ධීසු පෙමං අකරොන්තො।
bod:<b>පුථුජ්ජනෙහි ජනිතා</b>ති පුථුජ්ජනෙහි උප්පාදිතා। <b>සම්මුතියො</b>ති දිට්ඨියො। <b>පුථු නානාජනෙහි ජනිතා වා</b>ති අනෙකවිධෙහි දිට්ඨිගතිකෙහි උප්පාදිතා වා। <b>නෙතී</b>ති න එති। <b>න උපෙතී</b>ති සමීපං න එති। <b>න උපගච්ඡතී</b>ති නිවත්තති। <b>නාභිනිවිසතී</b>ති පවිසිත්වා නප්පතිට්ඨති।
bod:133:ඉතො බාහිරා පන – <b>සීලුත්තමා</b>ති ගාථා තස්සත්ථො – සීලංයෙව “උත්තම”න්ති මඤ්ඤමානා <b>සීලුත්තමා</b>ති එකෙ භොන්තො සංයමමත්තෙන <b>සුද්ධිං</b> වදන්ති, හත්ථිවතාදිඤ්ච <b>වතං සමාදාය උපට්ඨිතාසෙ। ඉධෙව</b> දිට්ඨියං <b>අස්ස</b> සත්ථුනො <b>සුද්ධිං භවූපනීතා</b> භවජ්ඣොසිතා සමානා වදන්ති, අපි ච තෙ <b>කුසලාවදානා</b> “කුසලා මය”න්ති එවංවාදා।
bod:134:එවං සීලුත්තමෙසු ච තෙසු තථා පටිපන්නො යො කොචි – <b>සචෙ චුතො</b>ති ගාථා। තස්සත්ථො – <b>සචෙ</b> තතො <b>සීලවතතො</b> පරවිච්ඡින්දනෙන වා අනභිසම්භුණන්තො වා <b>චුතො හොති,</b> සො තං සීලබ්බතකම්මං පුඤ්ඤාභිසඞ්ඛාරාදිකම්මං වා <b>විරාධයිත්වා වෙධතී</b>। න කෙවලඤ්ච වෙධති <pb M=.322/>, අපි ච ඛො තං සීලබ්බතසුද්ධිං <b>පජප්පතී</b> ච විප්පලපති ච <b>පත්ථයතී</b> ච। කිමිව? <b>සත්ථාව හීනො පවසං ඝරම්හා,</b> ඝරම්හා පවසන්තො සත්ථතො හීනො යථා තං ඝරං වා සත්ථං වා පත්ථයතීති।
bod:<b>පරවිච්ඡින්දනාය වා</b>ති පරෙන වාරියමානො වා। <b>අනභිසම්භුණන්තො වා</b>ති තං පටිපත්තිං අසම්පාදෙන්තො වා।
bod:<b>අඤ්ඤාය අපරද්ධො</b>ති නිබ්බානෙන පරිහීනො මග්ගතො වා। <b>තං වා සත්ථං අනුබන්ධතී</b>ති තං වා සත්ථං සබ්බත්ථ පච්ඡතො ගච්ඡති।
bod:135:එවං පන සීලුත්තමානං පවෙධනකාරණං අරියසාවකො <b>සීලබ්බතං වාපි පහාය සබ්බ</b>න්ති ගාථා। තත්ථ <b>සාවජ්ජානවජ්ජ</b>න්ති සබ්බාකුසලං ලොකියකුසලඤ්ච। <b>එතං සුද්ධිං අසුද්ධින්ති</b> <pb P=2.367/> <b>අපත්ථයානො</b>ති පඤ්චකාමගුණාදිභෙදං සුද්ධිං අකුසලාදිභෙදං අසුද්ධිඤ්ච අපත්ථයමානො। <b>විරතො චරෙ</b>ති සුද්ධියා අසුද්ධියා ච විරතො චරෙය්ය। <b>සන්ති මනුග්ගහායා</b>ති දිට්ඨිං අග්ගහෙත්වා।
bod:<b>කණ්හං</b> <pb V=.297/> <b>කණ්හවිපාක</b>න්ති අකුසලකම්මං අකුසලවිපාකදායකං। <b>සුක්කං සුක්කවිපාක</b>න්ති ලොකියකුසලං අත්තනා සදිසං සුක්කවිපාකදායකං।
bod:<b>නියාමාවක්කන්ති</b>න්ති මග්ගපවිසනං। <b>සෙක්ඛා</b>ති සත්ත සෙක්ඛා। <b>අග්ගධම්ම</b>න්ති උත්තමධම්මං, අරහත්තඵලං।
bod:136:එවං ඉතො බාහිරකෙ සීලුත්තමෙ සංයමෙන විසුද්ධිවාදෙ තෙසඤ්ච විපාකං සීලබ්බතපහායිනො අරහතො ච පටිපත්තිං දස්සෙත්වා ඉදානි අඤ්ඤථාපි සුද්ධිවාදෙ බාහිරකෙ දස්සෙන්තො <b>“තමූපනිස්සායා”</b>ති ගාථමාහ। තස්සත්ථො – සන්තඤ්ඤෙපි සමණබ්රාහ්මණා, තෙ <b>ජිගුච්ඡිතං</b> අමරන්තපං වා දිට්ඨසුද්ධිආදීසු වා අඤ්ඤතරඤ්ඤතරං <b>උපනිස්සාය</b>අකිරියදිට්ඨියා වා <b>උද්ධංසරා</b> හුත්වා <b>භවාභවෙසු අවීතතණ්හා සුද්ධි’මනුත්ථුනන්ති</b> වදන්ති කථෙන්තීති।
bod:<b>තපොජිගුච්ඡවාදා</b>ති කායපීළනාදිතපෙන පාපහිරීයනවාදා। <b>තපොජිගුච්ඡසාරා</b>ති තෙනෙව තපෙන හිරීයනසාරවන්තො। <b>උද්ධංසරාවාදා</b>ති සංසාරෙන සුද්ධිං කථයන්තා।
bod:137:එවං <pb M=.323/> තෙසං අවීතතණ්හානං සුද්ධිං අනුත්ථුනන්තානං යොපි සුද්ධිප්පත්තමෙව අත්තානං මඤ්ඤෙය්ය, තස්සාපි අවීතතණ්හත්තා භවාභවෙසු තං තං වත්ථුං <b>පත්ථයමානස්ස හි ජප්පිතානි</b> පුනප්පුනං හොන්තියෙවාති අධිප්පායො। තණ්හා හි ආසෙවිතා තණ්හං වඩ්ඪයතෙව, න කෙවලඤ්ච ජප්පිතානි, <b>පවෙධිතං වාපි පකප්පිතෙසු,</b> තණ්හාදිට්ඨීහි චස්ස පකප්පිතෙසු වත්ථූසු පවෙධිතම්පි හොතීති වුත්තං හොති। භවාභවෙසු පන වීතතණ්හත්තා ආයතිං <b>චුතූපපාතො ඉධ යස්ස නත්ථි, ස කෙන වෙධෙය්ය කුහිං ව ජප්පෙ</b>ති අයමෙතිස්සා ගාථාය සම්බන්ධො।
bod:<b>ආගමන</b>න්ති පුන ආගමනං। <b>ගමන</b>න්ති ඉතො අඤ්ඤත්ථ ගමනං <pb P=2.368/>। <b>ගමනාගමන</b>න්ති ඉතො ගන්ත්වා පුන නිවත්තනං। <b>කාල</b>න්ති මරණං। <b>ගතී</b>ති ගමනවසෙන ගතියා ගන්තබ්බං।
bod:138:<b>යමාහු ධම්ම</b>න්ති පුච්ඡාගාථා।
bod:139:ඉදානි යස්මා එකොපි එත්ථ වාදො සච්චො නත්ථි, කෙවලං දිට්ඨිමත්තකෙන හි තෙ වදන්ති, තස්මා තමත්ථං දස්සෙන්තො <b>“සකං හී”</b>ති ඉමං තාව විස්සජ්ජනගාථමාහ। තත්ථ <b>සම්මුති</b>න්ති දිට්ඨිං। <b>අනොම</b>න්ති අනූනං।
bod:140:එවමෙතෙසු <pb V=.298/> සකං ධම්මං පරිපුණ්ණං බ්රූවන්තෙසු අඤ්ඤස්ස ධම්මං පන හීනන්ති වදන්තෙසු යස්ස කස්සචි – <b>පරස්ස චෙ වම්භයිතෙන හීනො</b>ති ගාථා। තස්සත්ථො – යදි <b>පරස්ස</b> නින්දිතකාරණා <b>හීනො</b> භවෙය්ය, <b>න කොචි ධම්මෙසු විසෙසි</b> අග්ගො භවෙය්ය। කිංකාරණා? <b>පුථූ හි අඤ්ඤස්ස වදන්ති ධම්මං නිහීනතො</b> සබ්බෙව තෙ <b>සම්හි දළ්හං වදානා</b>සකධම්මෙ දළ්හවාදා එව।
bod:<b>වම්භයිතකාරණා</b>ති ධංසිතකාරණා। <b>ගරහිතකාරණා</b>ති ලාමකකතකාරණා। <b>උපවදිතකාරණා</b>ති අක්කොසිතකාරණා। <b>සකායන</b>න්ති සකමග්ගං।
bod:141:කිඤ්ච භිය්යො – <b>සද්ධම්මපූජා</b>ති ගාථා। තස්සත්ථො – තෙ ච තිත්ථියා <b>යථා පසංසන්ති සකායනානි, සද්ධම්මපූජාපි නෙසං තථෙව</b> වත්තති। තෙ හි අතිවිය සත්ථාරාදීනි සත්තරොන්ති। තත්ථ යදි තෙ පමාණා සියුං, එවං සන්තෙ <b>සබ්බෙව වාදා තථියා භවෙය්යුං</b>। කිංකාරණා <pb M=.324/>? <b>සුද්ධී හි නෙසං පච්චත්තමෙව</b>। න සා අඤ්ඤත්ථ සිජ්ඣති, නාපි පරමත්ථතො। අත්තනි දිට්ඨිගාහමත්තමෙව හි තං තෙසං පරපච්චයනෙය්යබුද්ධීනං। <b>පච්චත්තමෙවා</b>ති පාටෙක්කමෙව।
bod:142:යො පන විපරීතතො බාහිතපාපත්තා බ්රාහ්මණො, තස්ස <b>න බ්රාහ්මණස්ස පරනෙය්යමත්ථී</b>ති ගාථා। තස්සත්ථො – <b>බ්රාහ්මණස්ස</b> හි “සබ්බෙ සඞ්ඛාරා අනිච්චා”තිආදිනා නයෙන සුදිට්ඨත්තා පරෙන නෙතබ්බං ඤාණං නත්ථි। දිට්ඨි<b>ධම්මෙසු</b> “ඉදමෙව <pb P=2.369/> සච්ච”න්ති නිච්ඡිනිත්වා <b>සුමග්ගහීත</b>ම්පි නත්ථි। තංකාරණා සො දිට්ඨිකලහානි අතික්කන්තො,<b> න හි</b> සො <b>සෙට්ඨතො පස්සති ධම්මමඤ්ඤං</b> අඤ්ඤත්ර සතිපට්ඨානාදීහි।
bod:<b>න පරනෙය්යො</b>ති පරෙන නෙතබ්බො ජානාපෙතබ්බො න හොති। <b>න පරපත්තියො න පරපච්චයො</b>ති පරෙසං පච්චෙතබ්බො න හොති। <b>න පරපටිබද්ධගූ</b>ති පරෙසං පටිබද්ධගමනො න හොති।
bod:143:<b>ජානාමී</b>ති ගාථාය සම්බන්ධො අත්ථො ච – එවං තාව පරමත්ථබ්රාහ්මණො න හි සෙට්ඨතො පස්සති ධම්මමඤ්ඤං, අඤ්ඤෙ පන තිත්ථියා පරචිත්තඤාණාදීහි ජානන්තාපි පස්සන්තාපි <b>“ජානාමි පස්සාමි තථෙව එත”</b>න්ති එවං වදන්තාපි ච <b>දිට්ඨියා සුද්ධිං පච්චෙන්ති</b>। කස්මා? යස්මා තෙසු එකොපි අදක්ඛි චෙ අද්දස චෙපි <b>තෙන</b> පරචිත්තඤාණාදිනා යථාභූතමත්ථං, <b>කිඤ්හි තුමස්ස තෙන</b> තස්ස තෙන දස්සනෙන කිං කතං, කිං දුක්ඛපරිඤ්ඤා සාධිතා, උදාහු සමුදයප්පහානාදීනං අඤ්ඤතරං, යතො සබ්බථාපි අතික්කමිත්වා අරියමග්ගං තෙ තිත්ථියා අඤ්ඤෙනෙව <pb V=.299/> <b>වදන්ති සුද්ධිං,</b> අතික්කමිත්වා වා තෙ තිත්ථියෙ බුද්ධාදයො අඤ්ඤෙනෙව වදන්ති සුද්ධින්ති।
bod:144:<b>පස්සං නරො</b>ති ගාථාය සම්බන්ධො අත්ථො ච – කිඤ්ච භිය්යො? ය්වායං පරචිත්තඤාණාදීහි අද්දක්ඛි, සො <b>පස්සං නරො දක්ඛති නාමරූපං,</b> න තතො පරං, <b>දිස්වාන වා ඤස්සති තානිමෙව</b> නාමරූපානි නිච්චතො සුඛතො වා, න අඤ්ඤථා; සො එවං පස්සන්තො <b>කාමං බහුං පස්සතු අප්පකං වා</b> නාමරූපං නිච්චතො සුඛතො ච අථස්ස එවරූපෙන දස්සනෙන <b>න හි තෙන සුද්ධිං කුසලා වදන්ති</b>।
bod:145:<b>නිවිස්සවාදී</b>ති <pb M=.325/> ගාථාය සම්බන්ධො අත්ථො ච – තෙන ච දස්සනෙන සුද්ධියා අසතියාපි යො “ජානාමි පස්සාමි තථෙව එත”න්ති එවං නිවිස්සවාදී, එතං වා දස්සනං පටිච්ච දිට්ඨියා සුද්ධිං පච්චෙන්තො “ඉදමෙව සච්ච”න්ති එවං නිවිස්සවාදී, සො <b>සුබ්බිනයො</b> න හොති තං තථා <b>පකප්පිතං</b> අභිසඞ්ඛතං <b>දිට්ඨිං පුරක්ඛරානො</b>। සො හි <b>යං</b> සත්ථාරාදිං <b>නිස්සිතො, තත්ථෙව සුභං වදානො සුද්ධිං වදො,</b> “පරිසුද්ධිවාදො <pb P=2.370/> පරිසුද්ධිදස්සනො වා අහ”න්ති අත්තානං මඤ්ඤමානො <b>තත්ථ තථද්දසා සො,</b> තත්ථ සකාය දිට්ඨියා අවිපරීතමෙව සො අද්දස। යථා සා දිට්ඨි පවත්තති, තථෙව තං අද්දස, න අඤ්ඤථා පස්සිතුං ඉච්ඡතීති අධිප්පායො।
bod:<b>නිවිස්සවාදී</b>ති පතිට්ඨහිත්වා කථෙන්තො। <b>දුබ්බිනයො</b>ති විනෙතුං දුක්ඛො। <b>දුප්පඤ්ඤාපයො</b>ති ඤාපෙතුං චිත්තෙන ලබ්භාපෙතුං දුක්ඛො। <b>දුන්නිජ්ඣාපයො</b>ති චිත්තෙන වීමංසිත්වා ගහණත්ථං පුනප්පුනං නිජ්ඣාපයිතුං දුක්ඛො। <b>දුප්පෙක්ඛාපයො</b>ති ඉක්ඛාපයිතුං දුක්ඛො। <b>දුප්පසාදයො</b>ති චිත්තෙ පසාදං උප්පාදෙතුං දුක්ඛො।
bod:<b>අප්පස්සී</b>ති ඤාණෙන පටිවෙධං පාපුණි। <b>පටිවිජ්ඣී</b>ති චිත්තෙන අවබොධං පාපුණි।
bod:146:එවං පකප්පිතං දිට්ඨිං පුරක්ඛරානෙසු තිත්ථියෙසු – <b>න බ්රාහ්මණො කප්පමුපෙති සඞ්ඛා</b>ති ගාථා। තත්ථ <b>සඞ්ඛා</b>ති සඞ්ඛාය, ජානිත්වාති අත්ථො। <b>නපි ඤාණබන්ධූ</b>ති සමාපත්තිඤාණාදිනා අකතතණ්හාදිට්ඨිබන්ධු। තත්ථ විග්ගහො – නාපි අස්ස ඤාණෙන කතො බන්ධු අත්ථීති නපි ඤාණබන්ධු। <b>සම්මුතියො</b>ති දිට්ඨිසම්මුතියො। <b>පුථුජ්ජා</b>ති පුථුජ්ජනසම්භවා। <b>උග්ගහණන්ති මඤ්ඤෙ</b>ති උග්ගහණන්ති අඤ්ඤෙ, අඤ්ඤෙ තා සම්මුතියො උග්ගණ්හන්තීති වුත්තං හොති।
bod:<b>උපෙක්ඛතී</b>ති <pb V=.300/> උපපත්තිතො අපක්ඛපතිතො හුත්වා පස්සති।
bod:147:කිඤ්ච භිය්යො – <b>විස්සජ්ජ ගන්ථානී</b>ති ගාථා। තත්ථ <b>අනුග්ගහො</b>ති උග්ගහණවිරහිතො, සොපි නාස්ස උග්ගහොති අනුග්ගහො। න වා උග්ගණ්හාතීති අනුග්ගහො।
bod:<b>ගන්ථෙ වොස්සජ්ජිත්වා</b>ති අභිජ්ඣාදිකෙ ගන්ථෙ චජිත්වා। <b>විස්සජ්ජා</b>ති පුන අනාදියනවසෙන ජහිත්වා। <b>ගධිතෙ</b>ති ඝටිතෙ। <b>ගන්ථිතෙ</b>ති සුත්තෙන සඞ්ගහිතෙ විය ගන්ථිතෙ। <b>බන්ධෙ</b>ති සුට්ඨු බන්ධෙ। <b>විබන්ධෙ</b>ති විවිධා බන්ධෙ। <b>පලිබුද්ධෙ</b>ති <pb M=.326/> සමන්තතො බන්ධනෙන බන්ධෙ। <b>බන්ධනෙ</b>ති කිලෙසබන්ධනෙ। <b>ඵොටයිත්වා</b>ති පප්ඵොටෙත්වා। <b>සච්චං විස්සජ්ජං කරොන්තී</b>ති විසඞ්ඛරිත්වා අපරිභොගං කරොන්ති। <b>විකොපෙන්තී</b>ති චුණ්ණවිචුණ්ණං කරොන්ති।
bod:148:කිඤ්ච භිය්යො – සො එවරූපො – <b>පුබ්බාසවෙ</b>ති ගාථා। තත්ථ <b>පුබ්බාසවෙ</b>ති අතීතරූපාදීනි ආරබ්භ උප්පජ්ජනධම්මකිලෙසෙ <pb P=2.371/>। <b>නවෙ</b>ති පච්චුප්පන්නරූපාදීනි ආරබ්භ උප්පජ්ජනධම්මෙ। <b>න ඡන්දගූ</b>ති ඡන්දාදිවසෙන න ගච්ඡති। <b>අනත්තගරහී</b>ති කතාකතවසෙන අත්තානං අගරහන්තො।
bod:149:එවං අනත්තගරහී ච – <b>ස සබ්බධම්මෙසූ</b>ති ගාථා। තත්ථ <b>සබ්බධම්මෙසූ</b>ති ද්වාසට්ඨිදිට්ඨිධම්මෙසු “යං කිඤ්චි දිට්ඨං වා”ති එවංපභෙදෙසු। <b>පන්නභාරො</b>ති පතිතභාරො। න කප්පෙතීති <b>න කප්පියො,</b> දුවිධම්පි කප්පං න කරොතීති අත්ථො। <b>නූපරතො</b>ති පුථුජ්ජනකල්යාණකසෙක්ඛා විය උපරතිසමඞ්ගීපි නො හොති। <b>න පත්ථියො</b>ති නිත්තණ්හො। තණ්හා හි පත්ථයතීති පත්ථියා, නාස්ස පත්ථියාති න පත්ථියො। ඉතො පරඤ්ච හෙට්ඨා ච තත්ථ තත්ථ වුත්තනයත්තා උත්තානත්ථමෙව। එවං අරහත්තනිකූටෙනෙව දෙසනං නිට්ඨාපෙසි, දෙසනාපරියොසානෙ පුරාභෙදසුත්තෙ (මහානි॰ 83) වුත්තසදිසො එව අභිසමයො අහොසීති।
cen:සද්ධම්මප්පජ්ජොතිකාය මහානිද්දෙසට්ඨකථාය
cen:මහාබ්යූහසුත්තනිද්දෙසවණ්ණනා නිට්ඨිතා।
