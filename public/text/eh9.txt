cha:9:නවකනිපාතො
sub:1:භූතත්ථෙරගාථා
gax:518:“යදා <pb M=.298/> <pb V=.235/> <pb P=.54/> දුක්ඛං ජරාමරණන්ති පණ්ඩිතො, අවිද්දසූ යත්ථ සිතා පුථුජ්ජනා।
gae:දුක්ඛං පරිඤ්ඤාය සතොව ඣායති, තතො රතිං පරමතරං න වින්දති॥
gax:519:“යදා දුක්ඛස්සාවහනිං විසත්තිකං, පපඤ්චසඞ්ඝාතදුඛාධිවාහිනිං।
gae:තණ්හං පහන්ත්වාන සතොව ඣායති, තතො රතිං පරමතරං න වින්දති॥
gax:520:“යදා සිවං ද්වෙචතුරඞ්ගගාමිනං, මග්ගුත්තමං <pb T=.345/> සබ්බකිලෙසසොධනං।
gae:පඤ්ඤාය පස්සිත්ව සතොව ඣායති, තතො රතිං පරමතරං න වින්දති॥
gax:521:“යදා අසොකං විරජං අසඞ්ඛතං, සන්තං පදං සබ්බකිලෙසසොධනං।
gae:භාවෙති සඤ්ඤොජනබන්ධනච්ඡිදං, තතො රතිං පරමතරං න වින්දති॥
gax:522:“යදා නභෙ ගජ්ජති මෙඝදුන්දුභි, ධාරාකුලා විහගපථෙ සමන්තතො।
gae:භික්ඛූ ච පබ්භාරගතොව ඣායති, තතො රතිං පරමතරං න වින්දති॥
gax:523:“යදා නදීනං කුසුමාකුලානං, විචිත්ත-වානෙය්ය-වටංසකානං।
gae:තීරෙ නිසින්නො සුමනොව ඣායති, තතො රතිං පරමතරං න වින්දති॥
gax:524:“යදා <pb M=.299/> නිසීථෙ රහිතම්හි කානනෙ, දෙවෙ ගළන්තම්හි නදන්ති දාඨිනො।
gae:භික්ඛූ ච පබ්භාරගතොව ඣායති, තතො රතිං පරමතරං න වින්දති॥
gax:525:“යදා <pb T=.346/> විතක්කෙ උපරුන්ධියත්තනො, නගන්තරෙ නගවිවරං සමස්සිතො।
gae:වීතද්දරො වීතඛිලොව ඣායති, තතො රතිං පරමතරං න වින්දති॥
gax:526:“යදා <pb P=.55/> සුඛී මලඛිලසොකනාසනො, නිරග්ගළො නිබ්බනථො විසල්ලො।
gae:සබ්බාසවෙ බ්යන්තිකතොව ඣායති, තතො රතිං පරමතරං න වින්දතී”ති॥
cen:… භූතො ථෙරො…।
cen:නවකනිපාතො නිට්ඨිතො।
bod:තත්රුද්දානං –
gax:භූතො තථද්දසො ථෙරො, එකො ඛග්ගවිසාණවා।
gae:නවකම්හි නිපාතම්හි, ගාථායොපි ඉමා නවාති॥
