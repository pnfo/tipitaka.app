cha:5:මඞ්ගලබුද්ධවංසො
gax:1:කොණ්ඩඤ්ඤස්ස අපරෙන, මඞ්ගලො නාම නායකො।
gae:තමං ලොකෙ නිහන්ත්වාන, ධම්මොක්කමභිධාරයි॥
gax:2:අතුලාසි <pb V=2.313/> පභා තස්ස, ජිනෙහඤ්ඤෙහි උත්තරිං।
gae:චන්දසූරියපභං හන්ත්වා, දසසහස්සී විරොචති॥
gax:3:සොපි බුද්ධො පකාසෙසි, චතුරො සච්චවරුත්තමෙ।
gae:තෙ තෙ සච්චරසං පීත්වා, විනොදෙන්ති මහාතමං॥
gax:4:පත්වාන <pb T=2.444/> බොධිමතුලං, පඨමෙ ධම්මදෙසනෙ।
gae:කොටිසතසහස්සානං, ධම්මාභිසමයො අහු॥
gax:5:සුරින්දදෙවභවනෙ <pb M=2.327/>, බුද්ධො ධම්මමදෙසයි।
gae:තදා කොටිසහස්සානං <n>නවකොටිසහස්සානං (සී॰)</n>, දුතියො සමයො අහු॥
gax:6:යදා සුනන්දො චක්කවත්තී, සම්බුද්ධං උපසඞ්කමි।
gae:තදා ආහනි සම්බුද්ධො, ධම්මභෙරිං වරුත්තමං॥
gax:7:සුනන්දස්සානුචරා ජනතා, තදාසුං නවුතිකොටියො।
gae:සබ්බෙපි තෙ නිරවසෙසා, අහෙසුං එහි භික්ඛුකා॥
gax:8:සන්නිපාතා තයො ආසුං, මඞ්ගලස්ස මහෙසිනො।
gae:කොටිසතසහස්සානං, පඨමො ආසි සමාගමො॥
gax:9:දුතියො කොටිසතසහස්සානං, තතියො නවුතිකොටිනං।
gae:ඛීණාසවානං විමලානං, තදා ආසි සමාගමො॥
gax:10:අහං තෙන සමයෙන, සුරුචී නාම බ්රාහ්මණො।
gae:අජ්ඣායකො මන්තධරො, තිණ්ණං වෙදාන පාරගූ॥
gax:11:තමහං <pb P=.22/> උපසඞ්කම්ම, සරණං ගන්ත්වාන සත්ථුනො।
gax:සම්බුද්ධප්පමුඛං සඞ්ඝං, ගන්ධමාලෙන පූජයිං।
gae:පූජෙත්වා ගන්ධමාලෙන, ගවපානෙන තප්පයිං॥
gax:12:සොපි මං බුද්ධො බ්යාකාසි, මඞ්ගලො ද්විපදුත්තමො।
gae:“අපරිමෙය්යිතො කප්පෙ, අයං බුද්ධො භවිස්සති॥
gax:13:“පධානං <pb T=2.445/> පදහිත්වාන…පෙ॰… <pb T=2.446/> හෙස්සාම සම්මුඛා ඉමං”॥
gax:14:තස්සාපි වචනං සුත්වා, භිය්යො චිත්තං පසාදයිං।
gae:උත්තරිං වතමධිට්ඨාසිං, දස පාරමිපූරියා॥
gax:15:තදා පීතිමනුබ්රූහන්තො, සම්බොධිවරපත්තියා।
gae:බුද්ධෙ දත්වාන මං ගෙහං, පබ්බජිං තස්ස සන්තිකෙ॥
gax:16:සුත්තන්තං <pb V=2.314/> විනයඤ්චාපි, නවඞ්ගං සත්ථුසාසනං।
gae:සබ්බං පරියාපුණිත්වා, සොභයිං ජිනසාසනං॥
gax:17:තත්ථප්පමත්තො විහරන්තො, බ්රහ්මං භාවෙත්ව භාවනං।
gae:අභිඤ්ඤාපාරමිං ගන්ත්වා, බ්රහ්මලොකමගච්ඡහං॥
gax:18:උත්තරං <pb M=2.328/> නාම නගරං, උත්තරො නාම ඛත්තියො।
gae:උත්තරා නාම ජනිකා, මඞ්ගලස්ස මහෙසිනො॥
gax:19:නවවස්සසහස්සානි <pb T=2.447/>, අගාරං අජ්ඣ සො වසි।
gae:යසවා සුචිමා සිරීමා, තයො පාසාදමුත්තමා॥
gax:20:සමතිංසසහස්සානි, නාරියො සමලඞ්කතා।
gae:යසවතී නාම නාරී, සීවලො නාම අත්රජො॥
gax:21:නිමිත්තෙ චතුරො දිස්වා, අස්සයානෙන නික්ඛමි।
gae:අනූනඅට්ඨමාසානි, පධානං පදහී ජිනො॥
gax:22:බ්රහ්මුනා යාචිතො සන්තො, මඞ්ගලො නාම නායකො।
gae:වත්ති චක්කං මහාවීරො, වනෙ සිරීවරුත්තමෙ॥
gax:23:සුදෙවො ධම්මසෙනො ච, අහෙසුං අග්ගසාවකා।
gae:පාලිතො නාමුපට්ඨාකො, මඞ්ගලස්ස මහෙසිනො॥
gax:24:සීවලා ච අසොකා ච, අහෙසුං අග්ගසාවිකා।
gae:බොධි තස්ස භගවතො, නාගරුක්ඛොති වුච්චති॥
gax:25:නන්දො චෙව විසාඛො ච, අහෙසුං අග්ගුපට්ඨකා।
gae:අනුලා චෙව සුතනා ච, අහෙසුං අග්ගුපට්ඨිකා॥
gax:26:අට්ඨාසීති රතනානි, අච්චුග්ගතො මහාමුනි।
gae:තතො නිද්ධාවතී රංසී, අනෙකසතසහස්සියො॥
gax:27:නවුතිවස්සසහස්සානි, ආයු විජ්ජති තාවදෙ।
gae:තාවතා තිට්ඨමානො සො, තාරෙසි ජනතං බහුං॥
gax:28:යථාපි සාගරෙ ඌමී, න සක්කා තා ගණෙතුයෙ।
gae:තථෙව සාවකා තස්ස, න සක්කා තෙ ගණෙතුයෙ॥
gax:29:යාව <pb T=2.448/> අට්ඨාසි සම්බුද්ධො, මඞ්ගලො ලොකනායකො।
gae:න <pb P=.23/> තස්ස සාසනෙ අත්ථි, සකිලෙසමරණං <n>සංකිලෙසමරණං (සී॰)</n> තදා॥
gax:30:ධම්මොක්කං <pb V=2.315/> ධාරයිත්වාන, සන්තාරෙත්වා මහාජනං।
gae:ජලිත්වා ධූමකෙතූව, නිබ්බුතො සො මහායසො॥
gax:31:සඞ්ඛාරානං <pb M=2.329/> සභාවත්ථං, දස්සයිත්වා සදෙවකෙ।
gae:ජලිත්වා අග්ගික්ඛන්ධොව, සූරියො අත්ථඞ්ගතො යථා॥
gax:32:උය්යානෙ වස්සරෙ නාම, බුද්ධො නිබ්බායි මඞ්ගලො।
gae:තත්ථෙවස්ස ජිනථූපො, තිංසයොජනමුග්ගතොති॥
cen:මඞ්ගලස්ස භගවතො වංසො තතියො।
