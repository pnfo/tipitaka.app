cha:පාදුද්ධාරවිම්හයදීපනීගාථා
gax:65:යාවඤ්චයං රවි චරත්යචලෙන රුද්ධෙ,
gax:යාවඤ්ච චක්කරතනඤ්ච පයාති ලොකෙ।
gax:තාවිස්සරො නභචරො ජිතචාතුරන්තො,
gae:හිත්වා කථං නු පදමුද්ධරි සො නිරාසො॥
gax:66:දීපෙ මහා ච චතුරාධිකද්වෙසහස්සෙ,
gax:තත්රාපි සෙට්ඨභජිතං වරජම්බුදීපං।
gax:භූනාභිකං කපිලවත්ථුපුරං සුරම්මං,
gae:හිත්වා කථං නු පදමුද්ධරි සො නිරාසො॥
gax:67:ඤාතීනසීති කුලතො හි සහස්ස සාක්යෙ,
gax:හත්ථිස්සධඤ්ඤධනිනො විජිතාරිසණ්ඝෙ।
gax:ගොත්තෙන ගොතමභවං පිතරඤ්ජනග්ගං,
gae:හිත්වා කථං නු පදමුද්ධරි සො නිරාසො॥
gax:68:රම්මං සුරම්මවසතිං රතනුජ්ජලන්තං,
gax:ගිම්හෙපි විම්හයකරං සුරමන්දිරාභං।
gax:උස්සාපිතද්ධජපටාකසිතාතපත්තං,
gae:හිත්වා කථං නු පදමුද්ධරි සො නිරාසො॥
gax:69:සපොක්ඛරා පොක්ඛරණී චතස්සො,
gax:සුපුප්ඵිතා මන්දිරතො සමන්තා।
gax:කොකා නදන්තූපරි කොකනාදෙ,
gae:හිත්වා කථං නු පදමුද්ධරි සො නිරාසො॥
gax:70:සරෙ සරොජෙ රුදිතාළිපාළි,
gax:සමන්තතො පස්සති පඤ්ජරඤ්ජසා।
gax:දිස්වාරවින්දානි මුඛාරවින්දං
gae:නාථස්ස ලජ්ජා විය සංකුජන්ති॥
gax:71:මධුරා මධුරාභිරුතා,
gax:චරිතා පදුමෙ පදුමෙළිගණා।
gax:වසතිං අධුනා මධුනා,
gae:අකරුං ජහිතං කිමිදං පතිනා॥
gax:72:තම්හා රසං මධුකරා භවනං හරිත්වා,
gax:නින්නාදිනො සමධුරං මධුරං කරොන්ති।
gax:නාදෙන නාදමතිරිච්චුපවීණයන්ති,
gae:නච්චන්ති තා සුරපුරෙ වණිතා ව තාව॥
gax:73:සඤ්චොදිතා පීණපයොධරාධරා,
gax:විරාජිතානඞ්ගජමෙඛලාඛලා।
gax:සුරඞ්ගණා වඞ්ගජඵස්සදා සදා,
gae:රමා රමාපෙන්ති වරඞ්ගදාගදා॥
gax:74:කරාතිරත්තා රතිරත්තරාමා,
gax:තාළෙන්ති තාළාවචරෙ සමන්තා।
gax:නච්චුග්ගතානෙකසහස්සහත්ථා,
gae:සක්කොපි කිං සක්යසමොති චොදයුං॥
gax:75:විසාලනෙත්තා හසුලා සුමජ්ඣා,
gax:නිම්බත්ථනී විම්හයගීතසද්දා।
gax:අලඞ්කතා මල්ලධරා සුවත්ථා,
gae:නච්චන්ති තාළාවචරෙහි ඝුට්ඨා॥
gax:76:යාසං හි ලොකෙ උපමා නත්ථි,
gax:තාසං හි ඵස්සෙසු කථාවකාසා।
gax:තං තාදිසං කාමරතිංනුභොන්තො,
gae:හිත්වා කථං නු පදමුද්ධරි සො නිරාසො॥
gax:77:පාදෙපාදෙ වලයවිරවාමෙඛලාවීණානාදා,
gax:ගීතංගීතං පතිරතිකරං ගායතී ගායතී සා।
gax:හත්ථෙහත්ථෙ වලයචලිතා සම්භමං සම්භමන්ති,
gae:දිස්වාදිස්වා ඉති රතිකරං යාති හාහා කිමීහා॥
