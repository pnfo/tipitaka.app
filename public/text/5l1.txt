cha:භික්ඛුවිභඞ්ගො
tit:පාරාජිකකථා
sub:පඨමපාරාජිකකථා
gax:6:තිවිධෙ <pb M=.2/> <pb V=.2/> තිලමත්තම්පි, මග්ගෙ සෙවනචෙතනො।
gae:අඞ්ගජාතං පවෙසෙන්තො, අල්ලොකාසෙ පරාජිතො॥
gax:7:පවෙසනං පවිට්ඨං වා, ඨිතමුද්ධරණම්පි වා।
gae:සසික්ඛො සාදියන්තො සො, ඨපෙත්වා කිරියං චුතො॥
gax:8:සන්ථතෙනඞ්ගජාතෙන, සන්ථතං වා අසන්ථතං।
gae:මග්ගං පන පවෙසෙන්තො, තථෙවාසන්ථතෙන ච॥
gax:9:උපාදින්නෙනුපාදින්නෙ, අනුපාදින්නකෙන වා।
gae:ඝට්ටිතෙ අනුපාදින්නෙ, සචෙ සාදියතෙත්ථ සො॥
gax:10:හොති පාරාජිකක්ඛෙත්තෙ, පවිට්ඨෙ තු පරාජිතො।
gae:ඛෙත්තෙ ථුල්ලච්චයං තස්ස, දුක්කටඤ්ච විනිද්දිසෙ॥
gax:11:මතෙ අක්ඛායිතෙ චාපි, යෙභුය්යක්ඛායිතෙපි ච।
gae:මෙථුනං පටිසෙවන්තො, හොති පාරාජිකො නරො॥
gax:12:යෙභුය්යක්ඛායිතෙ චාපි, උපඩ්ඪක්ඛායිතෙපි ච।
gae:හොති ථුල්ලච්චයාපත්ති, සෙසෙ ආපත්ති දුක්කටං॥
gax:13:නිමිත්තමත්තං සෙසෙත්වා, ඛායිතෙපි සරීරකෙ।
gae:නිමිත්තෙ මෙථුනං තස්මිං, සෙවතොපි පරාජයො॥
gax:14:උද්ධුමාතාදිසම්පත්තෙ, සබ්බත්ථාපි ච දුක්කටං।
gae:ඛායිතාක්ඛායිතං නාම, සබ්බං මතසරීරකෙ॥
gax:15:ඡින්දිත්වා පන තච්ඡෙත්වා, නිමිත්තුප්පාටිතෙ පන।
gae:වණසඞ්ඛෙපතො තස්මිං, සෙවං ථුල්ලච්චයං ඵුසෙ॥
gax:16:තතො <pb M=.3/> <pb V=.3/> මෙථුනරාගෙන, පතිතාය නිමිත්තතො।
gae:තායං උපක්කමන්තස්ස, දුක්කටං මංසපෙසියං॥
gax:17:නඛපිට්ඨිප්පමාණෙපි, මංසෙ න්හාරුම්හි වා සති।
gae:මෙථුනං පටිසෙවන්තො, ජීවමානෙ පරාජිතො॥
gax:18:කණ්ණච්ඡිද්දක්ඛිනාසාසු, වත්ථිකොසෙ වණෙසු වා।
gae:අඞ්ගජාතං පවෙසෙන්තො, රාගා ථුල්ලච්චයං ඵුසෙ॥
gax:19:අවසෙසසරීරස්මිං, උපකච්ඡූරුකාදිසු।
gae:වසා මෙථුනරාගස්ස, සෙවමානස්ස දුක්කටං॥
gax:20:අස්සගොමහිසාදීනං, ඔට්ඨගද්රභදන්තිනං।
gae:නාසාසු වත්ථිකොසෙසු, සෙවං ථුල්ලච්චයං ඵුසෙ॥
gax:21:තථා සබ්බතිරච්ඡානං, අක්ඛිකණ්ණවණෙසුපි।
gae:අවසෙසසරීරෙසු, සෙවමානස්ස දුක්කටං॥
gax:22:තෙසං අල්ලසරීරෙසු, මතානං සෙවතො පන।
gae:තිවිධාපි සියාපත්ති, ඛෙත්තස්මිං තිවිධෙ සති॥
gax:23:බහි මෙථුනරාගෙන, නිමිත්තං ඉත්ථියා පන।
gae:නිමිත්තෙන ඡුපන්තස්ස, තස්ස ථුල්ලච්චයං සියා॥
gax:24:කායසංසග්ගරාගෙන, නිමිත්තෙන මුඛෙන වා।
gae:නිමිත්තං ඉත්ථියා තස්ස, ඡුපතො ගරුකං සියා॥
gax:25:තථෙවොභයරාගෙන, නිමිත්තං පුරිසස්සපි।
gae:නිමිත්තෙන ඡුපන්තස්ස, හොති ආපත්ති දුක්කටං॥
gax:26:නිමිත්තෙන නිමිත්තං තු, තිරච්ඡානගතිත්ථියා।
gae:ථුල්ලච්චයං ඡුපන්තස්ස, හොති මෙථුනරාගතො॥
gax:27:කායසංසග්ගරාගෙන, තිරච්ඡානගතිත්ථියා।
gae:නිමිත්තෙන නිමිත්තස්ස, ඡුපනෙ දුක්කටං මතං॥
gax:28:අඞ්ගජාතං පවෙසෙත්වා, තමාවට්ටකතෙ මුඛෙ।
gae:තත්ථාකාසගතං කත්වා, නීහරන්තස්ස දුක්කටං॥
gax:29:තථා <pb M=.4/> චතූහි පස්සෙහි, ඉත්ථියා හෙට්ඨිමත්තලං।
gae:අඡුපන්තං පවෙසෙත්වා, නීහරන්තස්ස දුක්කටං॥
gax:30:උප්පාටිතොට්ඨමංසෙසු <pb V=.4/>, බහි නික්ඛන්තකෙසු වා।
gae:දන්තෙසු වායමන්තස්ස, තස්ස ථුල්ලච්චයං සියා॥
gax:31:අට්ඨිසඞ්ඝට්ටනං කත්වා, මග්ගෙ දුවිධරාගතො।
gae:සුක්කෙ මුත්තෙපි වාමුත්තෙ, වායමන්තස්ස දුක්කටං॥
gax:32:ඉත්ථිං මෙථුනරාගෙන, ආලිඞ්ගන්තස්ස දුක්කටං।
gae:හත්ථග්ගාහපරාමාස-චුම්බනාදීස්වයං නයො॥
gax:33:අපදෙ අහයො මච්ඡා, කපොතා ද්විපදෙපි ච।
gae:ගොධා චතුප්පදෙ හෙට්ඨා, වත්ථු පාරාජිකස්සිමෙ॥
gax:34:සෙවෙතුකාමතාචිත්තං, මග්ගෙ මග්ගප්පවෙසනං।
gae:ඉදමඞ්ගද්වයං වුත්තං, පඨමන්තිමවත්ථුනො॥
gax:35:දුක්කටං පඨමස්සෙව, සාමන්තමිති වණ්ණිතං।
gae:සෙසානං පන තිණ්ණම්පි, ථුල්ලච්චයමුදීරිතං॥
gax:36:“අනාපත්තී”ති ඤාතබ්බං, අජානන්තස්ස භික්ඛුනො।
gae:තථෙවාසාදියන්තස්ස, ජානන්තස්සාදිකම්මිනො॥
gax:37:විනයෙ අනයූපරමෙ පරමෙ।
gax:සුජනස්ස සුඛානයනෙ නයනෙ।
gax:පටු හොති පධානරතො න රතො।
gae:ඉධ යො පන සාරමතෙ රමතෙ॥
gax:38:ඉමං හිතවිභාවනං භාවනං।
gax:අවෙදි සුරසම්භවං සම්භවං।
gax:ස මාරබළිසාසනෙ සාසනෙ।
gae:සමො භවතුපාලිනා පාලිනා॥
cen:ඉති විනයවිනිච්ඡයෙ පඨමපාරාජිකකථා නිට්ඨිතා।
sub:දුතියපාරාජිකකථා
gax:39:ආදියන්තො <pb M=.5/> හරන්තොව-හරන්තො ඉරියාපථං।
gae:විකොපෙන්තො තථා ඨානා, චාවෙන්තොපි පරාජිතො॥
gax:40:තත්ථ <pb V=.5/> නානෙකභණ්ඩානං, පඤ්චකානං වසා පන।
gae:අවහාරා දසෙවෙතෙ, විඤ්ඤාතබ්බා විභාවිනා॥
gax:41:සාහත්ථාණත්තිකො චෙව, නිස්සග්ගො අත්ථසාධකො।
gae:ධුරනික්ඛෙපනඤ්චාති, ඉදං සාහත්ථපඤ්චකං॥
gax:42:පුබ්බසහපයොගො ච, සංවිදාහරණම්පි ච।
gae:සඞ්කෙතකම්මං නෙමිත්තං, පුබ්බයොගාදිපඤ්චකං॥
gax:43:ථෙය්යපසය්හපරිකප්ප-පටිච්ඡන්නකුසාදිකා।
gae:අවහාරා ඉමෙ පඤ්ච, වෙදිතබ්බාව විඤ්ඤුනා॥
gax:44:වත්ථුකාලග්ඝදෙසෙ ච, පරිභොගඤ්ච පඤ්චපි।
gae:ඤත්වා එතානි කාතබ්බො, පණ්ඩිතෙන විනිච්ඡයො॥
gax:45:දුතියං වාපි කුද්දාලං, පිටකං පරියෙසතො।
gae:ගච්ඡතො ථෙය්යචිත්තෙන, දුක්කටං පුබ්බයොගතො॥
gax:46:තත්ථජාතකකට්ඨං වා, ලතං වා ඡින්දතො පන।
gae:දුක්කටං උභයත්ථාපි, වුත්තං සහපයොගතො॥
gax:47:පථවිං ඛණතො වාපි, බ්යූහතො පංසුමෙව වා।
gae:ආමසන්තස්ස වා කුම්භිං, හොති ආපත්ති දුක්කටං॥
gax:48:මුඛෙ පාසං පවෙසෙත්වා, ඛාණුකෙ බද්ධකුම්භියා।
gae:බන්ධනානං වසා ඤෙය්යො, ඨානභෙදො විජානතා॥
gax:49:ද්වෙ ඨානානි පනෙකස්මිං, ඛාණුකෙ බද්ධකුම්භියා।
gae:වලයං රුක්ඛමූලස්මිං, පවෙසෙත්වා කතාය වා॥
gax:50:උද්ධරන්තස්ස ඛාණුං වා, ඡින්දතො සඞ්ඛලිම්පි වා।
gae:ථුල්ලච්චයං තතො කුම්භිං, ඨානා චාවෙති චෙ චුතො॥
gax:51:පඨමං <pb M=.6/> පන කුම්භිං වා, උද්ධරිත්වා තථා පුන।
gae:ඨානා චාවෙති ඛාණුං වා, සඞ්ඛලිං වාපි සො නයො॥
gax:52:ඉතො චිතො ච ඝංසන්තො, මූලෙ සාරෙති රක්ඛති।
gae:වලයං ඛෙගතං තත්ථ, කරොන්තොව පරාජිතො॥
gax:53:ජාතං ඡින්දති චෙ රුක්ඛං, දුක්කටං කුම්භිමත්ථකෙ।
gae:සමීපෙ ඡින්දතො තස්ස, පාචිත්තියමතත්ථජං॥
gax:54:අන්තොකුම්භිගතං <pb V=.6/> භණ්ඩං, ඵන්දාපෙති සචෙ පන।
gae:අපබ්යූහෙති තත්ථෙව, තස්ස ථුල්ලච්චයං සියා॥
gax:55:හරන්තො කුම්භියා භණ්ඩං, මුට්ඨිං ඡින්දති අත්තනො।
gae:භාජනෙ වා ගතං කත්වා, හොති භික්ඛු පරාජිතො॥
gax:56:හාරං වා පන පාමඞ්ගං, සුත්තාරුළ්හං තු කුම්භියා।
gae:ඵන්දාපෙති යථාවත්ථුං, ඨානා චාවෙති චෙ චුතො॥
gax:57:සප්පිආදීසු යං කිඤ්චි, පිවතො පාදපූරණං।
gae:එකෙනෙව පයොගෙන, පීතමත්තෙ පරාජයො॥
gax:58:කත්වාව ධුරනික්ඛෙපං, පිවන්තස්ස පුනප්පුනං।
gae:සකලම්පි ච තං කුම්භිං, පිවතො න පරාජයො॥
gax:59:සචෙ ඛිපති යං කිඤ්චි, භණ්ඩකං තෙලකුම්භියං।
gae:තං පාදග්ඝනකං තෙලං, ධුවං පිවති තාවදෙ॥
gax:60:හත්ථතො මුත්තමත්තෙව, ථෙය්යචිත්තො විනස්සති।
gae:ආවිඤ්ජෙත්වාපි වා කුම්භිං, තෙලං ගාළෙති චෙ තථා॥
gax:61:තෙලස්සාකිරණං ඤත්වා, ඛිත්තං රිත්තාය කුම්භියා।
gae:පීතං තෙලඤ්ච තං භණ්ඩං, උද්ධරන්තොව ධංසිතො॥
gax:62:තත්ථෙව භින්දතො තෙලං, ඡඩ්ඩෙන්තස්ස තථෙව ච।
gae:ඣාපෙන්තස්ස අභොගං වා, කරොන්තස්ස ච දුක්කටං॥
cen:භූමට්ඨකථා।
gax:63:ඨපිතං <pb M=.7/> පත්ථරිත්වා ච, සාටකත්ථරණාදිකං।
gae:වෙඨෙත්වා උද්ධරන්තස්ස, මුත්තෙ ඨානා පරාභවො॥
gax:64:ඔරිමන්තෙන වා ඵුට්ඨ-මොකාසං පාරිමන්තතො।
gae:පාරාජිකමතික්කන්තෙ, කඩ්ඪතො උජුකම්පි වා॥
cen:ථලට්ඨකථා।
gax:65:පුරතො මුඛතුණ්ඩඤ්ච, කලාපග්ගඤ්ච පච්ඡතො।
gae:ද්වීසු පස්සෙසු පක්ඛන්තො, හෙට්ඨා පාදනඛා තථා॥
gax:66:උද්ධඤ්චාපි <pb V=.7/> සිඛග්ගන්ති, ගගනෙ ගච්ඡතො පන।
gae:මොරස්ස ඡ පරිච්ඡෙදා, වෙදිතබ්බා විභාවිනා॥
gax:67:භික්ඛු “සස්සාමිකං මොරං, ගහෙස්සාමී”ති ඛෙගතං।
gae:හත්ථං වාපි පසාරෙති, පුරතො වාස්ස තිට්ඨති॥
gax:68:මොරොපි ගගනෙ පක්ඛෙ, චාරෙති න ච ගච්ඡති।
gae:දුක්කටං ගමනච්ඡෙදෙ, ආමසන්තස්ස චෙව තං॥
gax:69:ඨානා මොරමමොචෙන්තො, ඵන්දාපෙති සචෙ පන।
gae:එවං ඵන්දාපනෙ තස්ස, ථුල්ලච්චයමුදීරිතං॥
gax:70:අග්ගහෙත්වා ගහෙත්වා වා, හත්ථෙන පන අත්තනො।
gae:ඨානා චාවෙති චෙ මොරං, සයං ඨානා චුතො සියා॥
gax:71:ඵුට්ඨොකාසං මුඛග්ගෙන, කලාපග්ගෙන වා පන।
gae:කලාපග්ගෙන වා ඵුට්ඨං, මුඛතුණ්ඩෙන භික්ඛු චෙ॥
gax:72:අතික්කාමෙය්ය යො මොරං, ඨානා චාවෙති නාම සො।
gae:එසෙව ච නයො පාද-සිඛාපක්ඛෙසු දීපිතො॥
gax:73:ගගනෙ පන ගච්ඡන්තො, කරෙ මොරො නිලීයති।
gae:තං කරෙනෙව චාරෙන්තො, ඵන්දාපෙතීති වුච්චති॥
gax:74:සචෙ <pb M=.8/> ගණ්හාති තං මොරං, ඉතරෙන කරෙන සො।
gae:චාවිතත්තා පන ඨානා, භික්ඛු ඨානා චුතො සියා॥
gax:75:ඉතරං පන මොරස්ස, උපනෙති සචෙ කරං।
gae:න දොසො තත්ථ උඩ්ඩෙත්වා, සයමෙව නිලීයති॥
gax:76:දිස්වා අඞ්ගෙ නිලීනං තං, ථෙය්යචිත්තෙන ගච්ඡතො।
gae:පාදෙ ථුල්ලච්චයං හොති, දුතියෙ ච පරාජයො॥
gax:77:භූමියං ඨිතමොරස්ස, තීණි ඨානානි පණ්ඩිතො।
gae:පාදානඤ්ච කලාපස්ස, වසෙන පරිදීපයෙ॥
gax:78:තතො කෙසග්ගමත්තම්පි, මොරං පථවිතො පන।
gae:හොති පාරාජිකං තස්ස, උක්ඛිපන්තස්ස භික්ඛුනො॥
gax:79:ඡිජ්ජමානං සුවණ්ණාදිං, පත්තෙ පතති චෙ පන।
gae:හත්ථෙන උද්ධරන්තස්ස, තස්ස පාරාජිකං සියා॥
gax:80:සචෙ <pb V=.8/> අනුද්ධරිත්වාව, ථෙය්යචිත්තෙන ගච්ඡති।
gae:දුතියෙ පදවාරස්මිං, පාරාජිකමුදීරයෙ॥
gax:81:එසෙව ච නයො ඤෙය්යො, හත්ථෙ වත්ථෙව මත්ථකෙ।
gae:තං තං තස්ස භවෙ ඨානං, යත්ථ යත්ථ පතිට්ඨිතං॥
cen:ආකාසට්ඨකථා।
gax:82:ථෙය්යචිත්තෙන යං කිඤ්චි, මඤ්චපීඨාදිසුට්ඨිතං।
gae:ආමාසම්පි අනාමාසං, ආමසන්තස්ස දුක්කටං॥
gax:83:සංහරිත්වා සචෙ වංසෙ, ඨපිතං හොති චීවරං।
gae:කත්වා පුනොරතො භොගං, තථා අන්තඤ්ච පාරතො॥
gax:84:චීවරෙන ඵුට්ඨොකාසො, ඨානං තස්ස පවුච්චති।
gae:න තු චීවරවංසො සො, හොතීති සකලො මතො॥
gax:85:ඔරිමන්තෙන <pb M=.9/> ඔකාසං, ඵුට්ඨං තමිතරෙන වා।
gae:ඉතරෙනපි වා ඵුට්ඨං, ඔරිමන්තෙන වා පුන॥
gax:86:දක්ඛිණන්තෙන ඵුට්ඨං වා, වාමන්තෙනිතරෙන වා।
gae:වාමන්තෙන ඵුට්ඨට්ඨානං, අතික්කාමයතො චුති॥
gax:87:උද්ධං වා උක්ඛිපන්තස්ස, චීවරං පන වංසතො।
gae:කෙසග්ගමත්තෙ උක්ඛිත්තෙ, තස්ස පාරාජිකං භවෙ॥
gax:88:රජ්ජුකෙන ච බන්ධිත්වා, ඨපිතං පන චීවරං।
gae:ථුල්ලච්චයං විමොචෙන්තො, මුත්තෙ පාරාජිකං ඵුසෙ॥
gax:89:වෙඨෙත්වා ඨපිතං වංසෙ, නිබ්බෙඨෙන්තස්ස භික්ඛුනො।
gae:වලයං ඡින්දතො වාපි, මොචෙන්තස්සප්යයං නයො॥
gax:90:චීවරස්ස පසාරෙත්වා, ඨපිතස්ස හි වංසකෙ।
gae:සංහරිත්වා තු නික්ඛිත්තෙ, චීවරෙ විය නිච්ඡයො॥
gax:91:සික්කාය පක්ඛිපිත්වා යං, ලග්ගිතං හොති භණ්ඩකං।
gae:සික්කාතො තං හරන්තො වා, සහ සික්කාය වා චුතො॥
gax:92:කුන්තාදිං නාගදන්තෙසු, ඨිතෙසු පටිපාටියා।
gae:අග්ගෙ වා පන බුන්දෙ වා, ගහෙත්වා පරිකඩ්ඪතො॥
gax:93:පාරාජිකං <pb V=.9/> ඵුට්ඨොකාසං, අතික්කාමයතො සියා।
gae:උජුකං උක්ඛිපන්තස්ස, කෙසග්ගෙන පරාජයො॥
gax:94:පාකාරාභිමුඛො ඨත්වා, ආකඩ්ඪති සචෙ පන।
gae:ඔරිමන්තඵුට්ඨොකාස-මිතරන්තච්චයෙ චුතො॥
gax:95:තථෙව පරතො තස්ස, පෙල්ලෙන්තස්සාපි භික්ඛුනො।
gae:භිත්තිං පන ච නිස්සාය, ඨපිතෙපි අයං නයො॥
gax:96:චාලෙන්තස්ස ච තාලස්ස, ඵලං වත්ථු හි පූරති।
gae:යෙනස්ස බන්ධනා මුත්තෙ, තස්මිං පාරාජිකං භවෙ॥
gax:97:පිණ්ඩිං <pb M=.10/> ඡින්දති තාලස්ස, සචෙ පාරාජිකං සියා।
gae:එසෙව ච නයො සෙස-රුක්ඛපුප්ඵඵලෙසුපි॥
cen:වෙහාසට්ඨකථා।
gax:98:ගච්ඡතො හි නිධිට්ඨානං, පදවාරෙන දුක්කටං।
gae:උදකෙ පන ගම්භීරෙ, තථා නිමුජ්ජනාදිසු॥
gax:99:තත්ථජාතකපුප්ඵෙසු, යෙන පුප්ඵෙන පූරති।
gae:වත්ථු තං ඡින්දතො පුප්ඵං, තස්ස පාරාජිකං වදෙ॥
gax:100:එකනාළස්ස වා පස්සෙ, වාකො උප්පලජාතියා।
gae:න ඡිජ්ජති තතො යාව, තාව නං පරිරක්ඛති॥
gax:101:සාමිකෙහෙව පුප්ඵෙසු, ඡින්දිත්වා ඨපිතෙසුපි।
gae:පුබ්බෙ වුත්තනයෙනෙව, වෙදිතබ්බො විනිච්ඡයො॥
gax:102:භාරබද්ධානි පුප්ඵානි, ඡස්වාකාරෙසු කෙනචි।
gae:ආකාරෙන සචෙ තානි, ඨානා චාවෙති නස්සති॥
gax:103:ඨපිතං පන පුප්ඵානං, කලාපං ජලපිට්ඨියං।
gae:චාලෙත්වා උදකං පුප්ඵ-ට්ඨානා චාවෙති චෙ චුතො॥
gax:104:පරිකප්පෙති චෙ “එත්ථ, ගහෙස්සාමී”ති රක්ඛති।
gae:උද්ධරන්තො ගතට්ඨානා, භට්ඨො නාම පවුච්චති॥
gax:105:අච්චුග්ගතස්ස තං ඨානං, ජලතො සකලං ජලං।
gae:උප්පාටෙත්වා තතො පුප්ඵං, උජුමුද්ධරතො පන॥
gax:106:නාළන්තෙ <pb V=.10/> ජලතො මුත්ත-මත්තෙ පාරාජිකං භවෙ।
gae:අමුත්තෙ ජලතො තස්මිං, ථුල්ලච්චයමුදීරිතං॥
gax:107:පුප්ඵෙ ගහෙත්වා නාමෙත්වා, උප්පාටෙති සචෙ පන।
gae:න තස්ස උදකං ඨානං, නට්ඨො උප්පාටිතක්ඛණෙ॥
gax:108:යො <pb M=.11/> හි සස්සාමිකෙ මච්ඡෙ, ථෙය්යචිත්තෙන ගණ්හති।
gae:බළිසෙනපි ජාලෙන, හත්ථෙන කුමිනෙන වා॥
gax:109:තස්සෙවං ගණ්හතො වත්ථු, යෙන මච්ඡෙන පූරති।
gae:තස්මිං උද්ධටමත්තස්මිං, ජලා හොති පරාජයො॥
gax:110:ඨානං සලිලජානඤ්හි, කෙවලං සකලං ජලං।
gae:සලිලට්ඨං විමොචෙන්තො, ජලා පාරාජිකො භවෙ॥
gax:111:නීරතො උප්පතිත්වා යො, තීරෙ පතති වාරිජො।
gae:ගණ්හතො තං පනාපත්තිං, භණ්ඩග්ඝෙන විනිද්දිසෙ॥
gax:112:මාරණත්ථාය මච්ඡානං, තළාකෙ නදියාපි වා।
gae:නින්නෙ මච්ඡවිසං නාම, පක්ඛිපිත්වා ගතෙ පන॥
gax:113:පච්ඡා මච්ඡවිසං මච්ඡා, ඛාදිත්වා පිලවන්ති චෙ।
gae:පාරාජිකං මතෙ මච්ඡෙ, ථෙය්යචිත්තෙන ගණ්හතො॥
gax:114:පංසුකූලිකසඤ්ඤාය, න දොසො කොචි ගණ්හතො।
gae:සාමිකෙස්වාහරන්තෙසු, භණ්ඩදෙය්යමුදීරිතං॥
gax:115:ගහෙත්වා සාමිකා මච්ඡෙ, සචෙ යන්ති නිරාලයා।
gae:ගණ්හතො පන තෙ සෙසෙ, ථෙය්යචිත්තෙන දුක්කටං॥
gax:116:අමතෙසු අනාපත්තිං, වදන්ති විනයඤ්ඤුනො।
gae:එසෙව ච නයො සෙසෙ, කච්ඡපාදිම්හි වාරිජෙ॥
cen:උදකට්ඨකථා।
gax:117:“නාවං නාවට්ඨං වා භණ්ඩං, ථෙනෙත්වා ගණ්හිස්සාමී”ති।
gae:පාදුද්ධාරෙ දොසා වුත්තා, භික්ඛුස්සෙවං ගච්ඡන්තස්ස॥
gax:118:බද්ධාය <pb M=.12/> නාවාය හි චණ්ඩසොතෙ।
gax:ඨානං මතං බන්ධනමෙකමෙව।
gax:භික්ඛුස්ස <pb V=.11/> තස්මිං මුත්තමත්තෙ।
gae:පාරාජිකං තස්ස වදන්ති ධීරා॥
gax:119:නිච්චලෙ උදකෙ නාව-මබන්ධනමවට්ඨිතං।
gae:පුරතො පච්ඡතො වාපි, පස්සතො වාපි කඩ්ඪතො॥
gax:120:එකෙනන්තෙන සම්ඵුට්ඨ-මොකාසමිතරෙන තං।
gae:අතික්කාමයතො නාවං, තස්ස පාරාජිකං සියා॥
bod:121:තථා –
gax:උද්ධං කෙසග්ගමත්තම්පි, උදකම්හා විමොචිතෙ।
gae:අධොනාවාතලං තෙන, ඵුට්ඨඤ්ච මුඛවට්ටියා॥
gax:122:බන්ධිත්වා පන යා තීරෙ, ඨපිතා නිච්චලෙ ජලෙ।
gae:බන්ධනඤ්ච ඨිතොකාසො, ඨානං තස්සා ද්විධා මතං॥
gax:123:හොති ථුල්ලච්චයං පුබ්බං, බන්ධනස්ස විමොචනෙ।
gae:පච්ඡා කෙනචුපායෙන, ඨානා චාවෙති චෙ චුතො॥
gax:124:චාවෙත්වා පඨමං ඨානා, පච්ඡා බන්ධනමොචනෙ।
gae:එසෙව ච නයො වුත්තො, ථෙය්යචිත්තස්ස භික්ඛුනො॥
gax:125:උස්සාරෙත්වා නිකුජ්ජිත්වා, ඨපිතාය ථලෙ පන।
gae:ඵුට්ඨොකාසොව හි ඨානං, නාවාය මුඛවට්ටියා॥
gax:126:ඤෙය්යො ඨානපරිච්ඡෙදො।
gax:ආකාරෙහෙව පඤ්චහි।
gax:යතො කුතොචි චාවෙන්තො।
gae:හොති පාරාජිකො නරො॥
gax:127:එසෙව ච නයො ඤෙය්යො, නාවායුක්කුජ්ජිතායපි।
gae:ඨපිතායපි නාවාය, ඝටිකානං තථූපරි॥
gax:128:ථෙය්යා <pb M=.13/> තිත්ථෙ ඨිතං නාවං, ආරුහිත්වා සචෙ පන।
gae:අරිත්තෙන ඵියෙනාපි, පාජෙන්තස්ස පරාජයො॥
gax:129:සචෙ ඡත්තං පණාමෙත්වා, උස්සාපෙත්වාව චීවරං।
gae:ලඞ්කාරසදිසං කත්වා, ගණ්හාපෙති සමීරණං॥
gax:130:ආගම්ම <pb V=.12/> බලවා වාතො, නාවං හරති චෙ පන।
gae:වාතෙනෙව හටා නාවා, න දොසො කොචි විජ්ජති॥
gax:131:සයමෙව ච යං කිඤ්චි, ගාමතිත්ථමුපාගතං।
gae:අචාවෙන්තොව තං ඨානා, කිණිත්වා චෙ පලායති॥
gax:132:අවහාරො න භික්ඛුස්ස, භණ්ඩදෙය්යමුදීරිතං।
gae:සයමෙව ච ගච්ඡන්තිං, ඨානා චාවෙති චෙ චුතො॥
cen:නාවට්ඨකථා।
gax:133:යානං නාම රථො වය්හං, සකටං සන්දමානිකා।
gae:යානං අවහරිස්සාමි, යානට්ඨමිති වා පන॥
gax:134:ගච්ඡතො දුක්කටං වුත්තං, දුතියං පරියෙසතො।
gae:ඨානා චාවනයොගස්මිං, විජ්ජමානෙ පරාජයො॥
gax:135:යානස්ස දුකයුත්තස්ස, දස ඨානානි දීපයෙ।
gae:යානං පාජයතො තස්ස, නිසීදිත්වා ධුරෙ පන॥
gax:136:ථුල්ලච්චයං තු ගොණානං, පාදුද්ධාරෙ විනිද්දිසෙ।
gae:චක්කානඤ්හි ඨිතොකාස-මතික්කන්තෙ පරාභවො॥
gax:137:අයුත්තකස්සාපි ච යානකස්ස, ධුරෙනුපත්ථම්භනියං ඨිතස්ස।
gae:වසෙනුපත්ථම්භනිචක්කකානං, ඨානානි තීණෙව භවන්ති තස්ස॥
gax:138:තථා ධුරෙන දාරූනං, උපරිට්ඨපිතස්ස ච।
gae:භූමියම්පි ධුරෙනෙව, තථෙව ඨපිතස්ස ච॥
gax:139:පුරතො <pb M=.14/> පච්ඡතො වාපි, ඨානා චාවෙති චෙ පන।
gae:ථුල්ලච්චයං තු තිණ්ණම්පි, ඨානා චාවෙ පරාජයො॥
gax:140:අපනෙත්වාන චක්කානි, අක්ඛානං සීසකෙහි තු।
gae:ඨිතස්සූපරි දාරූනං, ඨානානි ද්වෙ විනිද්දිසෙ॥
gax:141:කඩ්ඪන්තො උක්ඛිපන්තො වා, ඵුට්ඨොකාසච්චයෙ චුතො।
gae:ඨපිතස්ස පනඤ්ඤස්ස, භූමියං යස්ස කස්සචි॥
gax:142:අක්ඛුද්ධීනං ධුරස්සාති, පඤ්ච ඨානානි දීපයෙ।
gae:උද්ධීසු වා ගහෙත්වා තං, ඨානා චාවෙති චෙ චුතො॥
gax:143:ඨපිතස්ස <pb V=.13/> හි චක්කස්ස, නාභියා පන භූමියං।
gae:එකමෙව සියා ඨානං, පරිච්ඡෙදොපි පඤ්චධා॥
gax:144:ඵුසිත්වා යං ඨිතං භූමිං, නෙමිපස්සෙන නාභියා।
gae:ඨානානි ද්වෙ භවන්තස්ස, නට්ඨො තෙසමතික්කමෙ॥
gax:145:දිස්වා යානමනාරක්ඛං, පටිපන්නං මහාපථෙ।
gae:ආරුහිත්වා අචොදෙත්වා, කිණිත්වා යාති වට්ටති॥
cen:යානට්ඨකථා।
gax:146:සීසක්ඛන්ධකටොලම්බ-වසා භාරො චතුබ්බිධො।
gae:තත්ථ සීසගතං භාරං, ආමසන්තස්ස දුක්කටං॥
gax:147:ඉතො චිතො ච ඝංසන්තො, ථෙය්යචිත්තෙන යො පන।
gae:සිරස්මිංයෙව සාරෙති, තස්ස ථුල්ලච්චයං සියා॥
gax:148:ඛන්ධං ඔරොපිතෙ භාරෙ, තස්ස පාරාජිකං මතං।
gae:සීසතො කෙසමත්තම්පි, මොචෙන්තොපි පරාජිතො॥
gax:149:භාරං පථවියං කිඤ්චි, ඨපෙත්වා සුද්ධමානසො।
gae:පච්ඡා තං ථෙය්යචිත්තෙන, උද්ධරන්තො පරාජිතො॥522
gax:150:එත්ථ <pb M=.15/> වුත්තනයෙනෙව, සෙසෙසුපි අසෙසතො।
gae:භාරෙසු මතිසාරෙන, වෙදිතබ්බො විනිච්ඡයො॥
cen:භාරට්ඨකථා।
gax:151:දුක්කටං මුනිනා වුත්තං, ආරාමං අභියුඤ්ජතො।
gae:පරාජෙති පරං ධම්මං, චරන්තො චෙ පරාජිතො॥522
gax:152:විමතිං ජනයන්තස්ස, තස්ස ථුල්ලච්චයං සියා।
gae:පරජ්ජති සයං ධම්මං, චරන්තො යොපි තස්ස ච॥
gax:153:සාමිනො ධුරනික්ඛෙපෙ, “න දස්සාමී”ති චත්තනො।
gae:පාරාජිකං භවෙ තස්ස, සබ්බෙසං කූටසක්ඛිනං॥
cen:ආරාමට්ඨකථා।
gax:154:විහාරං <pb V=.14/> සඞ්ඝිකං කිඤ්චි, අච්ඡින්දිත්වාන ගණ්හිතුං।
gae:සබ්බෙසං ධුරනික්ඛෙපා-භාවතොව න සිජ්ඣති॥
cen:විහාරට්ඨකථා।
gax:155:සීසානි සාලිආදීනං, නිරුම්භිත්වාන ගණ්හතො।
gae:අසිතෙන ච ලායිත්වා, ඡින්දිත්වා වා කරෙන ච॥
gax:156:යස්මිං බීජෙපි වා වත්ථු, සීසෙ පූරෙති මුට්ඨියං।
gae:බන්ධනා මොචිතෙ තස්මිං, තස්ස පාරාජිකං භවෙ॥
gax:157:අච්ඡින්නො පන දණ්ඩො වා, තචො වා අප්පමත්තකො।
gae:වීහිනාළම්පි වා දීඝං, අනික්ඛන්තොව රක්ඛති॥
gax:158:සචෙ <pb M=.16/> සො පරිකප්පෙති, “මද්දිත්වා පනිදං අහං।
gae:පප්ඵොටෙත්වා ඉතො සාරං, ගණ්හිස්සාමී”ති රක්ඛති॥
gax:159:මද්දනුද්ධරණෙ නත්ථි, දොසො පප්ඵොටනෙපි වා।
gae:අත්තනො භාජනගතං, කරොන්තස්ස පරාජයො॥
gax:160:ජානං කෙසග්ගමත්තම්පි, පථවිං පරසන්තකං।
gae:ථෙය්යචිත්තෙන චෙ ඛීලං, සඞ්කාමෙති පරාජයො॥
gax:161:තඤ්ච ඛො සාමිකානං තු, ධුරනික්ඛෙපනෙ සති।
gae:අනග්ඝා භූමි නාමෙසා, තස්මා එවමුදීරිතං॥
gax:162:ගහෙතබ්බා සචෙ හොති, ද්වීහි ඛීලෙහි යා පන।
gae:ආදො ථුල්ලච්චයං තෙසු, දුතියෙව පරාජයො॥
gax:163:ඤාපෙතුකාමො යො භික්ඛු, “මමෙදං සන්තක”න්ති ච।
gae:රජ්ජුං වාපි පසාරෙති, යට්ඨිං පාතෙති දුක්කටං॥
gax:164:යෙහි ද්වීහි පයොගෙහි, අත්තනො සන්තකං සියා।
gae:ආදො ථුල්ලච්චයං තෙසු, දුතියෙ ච පරාජයො॥
cen:ඛෙත්තට්ඨකථා।
gax:165:ඛෙත්තෙ වුත්තනයෙනෙව, වත්ථුට්ඨස්ස විනිච්ඡයො।
gae:ගාමට්ඨෙපි ච වත්තබ්බං, අපුබ්බං නත්ථි කිඤ්චිපි॥
cen:වත්ථුට්ඨගාමට්ඨකථා।
gax:166:තිණං <pb V=.15/> වා පන පණ්ණං වා, ලතං වා කට්ඨමෙව වා।
gae:භණ්ඩග්ඝෙනෙව කාතබ්බො, ගණ්හන්තො තත්ථජාතකං॥
gax:167:මහග්ඝෙ පන රුක්ඛස්මිං, ඡින්නමත්තෙපි නස්සති।
gae:තච්ඡෙත්වා ඨපිතො රුක්ඛො, ගහෙතබ්බො න කොචිපි॥
gax:168:ඡින්දිත්වා <pb M=.17/> ඨපිතං මූලෙ, රුක්ඛමද්ධගතං පන।
gae:“ඡඩ්ඩිතො සාමිකෙහී”ති, ගහෙතුං පන වට්ටති॥
gax:169:ලක්ඛණෙ ඡල්ලියොනද්ධෙ, න දොසො කොචි ගණ්හතො।
gae:අජ්ඣාවුත්ථං කතං වාපි, විනස්සන්තඤ්ච ගණ්හතො॥
gax:170:යො චාරක්ඛට්ඨානං පත්වා, කත්වා කම්මට්ඨානාදීනි।
gae:චිත්තෙ චින්තෙන්තො වා අඤ්ඤං, භණ්ඩදෙය්යං හොතෙවස්ස॥
gax:171:වරාහබ්යග්ඝච්ඡතරච්ඡකාදිතො।
gax:උපද්දවා මුච්චිතුකාමතාය යො।
gax:තථෙව තං ඨානමතික්කමෙති චෙ।
gae:න කොචි දොසො පන භණ්ඩදෙය්යකං॥
gax:172:ඉදමාරක්ඛණට්ඨානං, ගරුකං සුඞ්කඝාතතො।
gae:තස්මා දුක්කටමුද්දිට්ඨං, තමනොක්කම්ම ගච්ඡතො॥
gax:173:එතං පරිහරන්තස්ස, ථෙය්යචිත්තෙන සත්ථුනා।
gae:පාරාජිකමනුද්දිට්ඨං, ආකාසෙනාපි ගච්ඡතො॥
gax:174:තස්මා එත්ථ විසෙසෙන, සතිසම්පන්නචෙතසා।
gae:අප්පමත්තෙන හොතබ්බං, පියසීලෙන භික්ඛුනා॥
cen:අරඤ්ඤට්ඨකථා।
gax:175:තොයදුල්ලභකාලස්මිං, භාජනෙ ගොපිතං ජලං।
gae:ආවිඤ්ජිත්වා පවෙසෙත්වා, ඡිද්දං කත්වාපි වා තථා॥
gax:176:වාපියං වා තළාකෙ වා, භාජනං අත්තනො පන।
gae:ගණ්හන්තස්ස පවෙසෙත්වා, භණ්ඩග්ඝෙන විනිද්දිසෙ॥
gax:177:ඡින්දතො මරියාදං තු, අදින්නාදානපුබ්බතො।
gae:භූතගාමෙන සද්ධිම්පි, දුක්කටං පරිදීපිතං॥
gax:178:අන්තො <pb M=.18/> <pb V=.16/> ඨත්වා බහි ඨත්වා, ඡින්දන්තො උභයත්ථපි।
gae:බහිඅන්තෙන කාතබ්බො, අන්තොඅන්තෙන මජ්ඣතො॥
cen:උදකකථා।
gax:179:වාරෙන සාමණෙරා යං, දන්තකට්ඨමරඤ්ඤතො।
gae:ආනෙත්වාචරියානම්පි, ආහරන්ති සචෙ පන॥
gax:180:ඡින්දිත්වා යාව සඞ්ඝස්ස, න නිය්යාදෙන්ති තෙ පන।
gae:ආභතං තාව තං සබ්බං, තෙසමෙව ච සන්තකං॥
gax:181:තස්මා තං ථෙය්යචිත්තෙන, ගණ්හන්තස්ස ච භික්ඛුනො।
gae:ගරුභණ්ඩඤ්ච සඞ්ඝස්ස, භණ්ඩග්ඝෙන පරාභවො॥
gax:182:යදා නිය්යාදිතං තෙහි, තතො පට්ඨාය සඞ්ඝිකං।
gae:ගණ්හන්තස්සාපි ථෙය්යාය, අවහාරො න විජ්ජති॥
gax:183:අරක්ඛත්තා යථාවුඩ්ඪ-මභාජෙතබ්බතොපි ච।
gae:සබ්බසාධාරණත්තා ච, අඤ්ඤං විය න හොතිදං॥
cen:දන්තකට්ඨකථා।
gax:184:අග්ගිං වා දෙති සත්ථෙන, ආකොටෙති සමන්තතො।
gae:ආකොටෙති විසං වාපි, මණ්ඩූකණ්ටකනාමකං॥
gax:185:යෙන වා තෙන වා රුක්ඛො, විනස්සති ච ඩය්හති।
gae:සබ්බත්ථ භික්ඛුනො තස්ස, භණ්ඩදෙය්යං පකාසිතං॥
cen:වනප්පතිකථා।
gax:186:සීසතො කණ්ණතො වාපි, ගීවතො හත්ථතොපි වා।
gae:ඡින්දිත්වා වාපි මොචෙත්වා, ගණ්හතො ථෙය්යචෙතසා॥
gax:187:හොති <pb M=.19/> මොචිතමත්තස්මිං, සීසාදීහි පරාජයො।
gae:ථුල්ලච්චයං කරොන්තස්ස, ආකඩ්ඪනවිකඩ්ඪනං॥
gax:188:හත්ථා අනීහරිත්වාව, වලයං කටකම්පි වා।
gae:අග්ගබාහුඤ්ච ඝංසන්තො, චාරෙති අපරාපරං॥
gax:189:තමාකාසගතං <pb V=.17/> චොරො, කරොති යදි රක්ඛති।
gae:සවිඤ්ඤාණකතො මූලෙ, වලයංව න හොතිදං॥
gax:190:නිවත්ථං පන වත්ථං යො, අච්ඡින්දති පරස්ස චෙ।
gae:පරොපි පන ලජ්ජාය, සහසා තං න මුඤ්චති॥
gax:191:ආකඩ්ඪති ච චොරොපි, සො පරො තාව රක්ඛති।
gae:පරස්ස හත්ථතො වත්ථෙ, මුත්තමත්තෙ පරාජයො॥
gax:192:සභණ්ඩහාරකං භණ්ඩං, නෙන්තස්ස පඨමෙ පදෙ।
gae:ථුල්ලච්චයමතික්කන්තෙ, දුතියෙව චුතො සියා॥
gax:193:පාතාපෙති සචෙ භණ්ඩං, තජ්ජෙත්වා ථෙය්යචෙතනො।
gae:පරස්ස හත්ථතො භණ්ඩෙ, මුත්තමත්තෙ පරාජයො॥
gax:194:අථාපි පරිකප්පෙත්වා, පාතාපෙති ව යො පන।
gae:තස්ස පාතාපනෙ වුත්තං, දුක්කටාමසනෙපි ච॥
gax:195:ඵන්දාපෙති යථාවත්ථුං, ඨානා චාවෙති චෙ චුතො।
gae:“තිට්ඨ තිට්ඨා”ති වදතො, න දොසො ඡඩ්ඩිතෙපි ච॥
gax:196:ආගන්ත්වා ථෙය්යචිත්තෙන, පච්ඡා තං ගණ්හතො සියා।
gae:පාරාජිකං තදුද්ධාරෙ, සාලයෙ සාමිකෙ ගතෙ॥
gax:197:ගණ්හතො සකසඤ්ඤාය, ගහණෙ පන රක්ඛති।
gae:භණ්ඩදෙය්යං තථා පංසු-කූලසඤ්ඤාය ගණ්හතො॥
gax:198:“තිට්ඨ <pb M=.20/> තිට්ඨා”ති වුත්තො ච, ඡඩ්ඩෙත්වා පන භණ්ඩකං।
gae:කත්වාව ධුරනික්ඛෙපං, භීතො චොරා පලායති॥
gax:199:ගණ්හතො ථෙය්යචිත්තෙන, උද්ධාරෙ දුක්කටං පුන।
gae:දාතබ්බමාහරාපෙන්තෙ, අදෙන්තස්ස පරාජයො॥
gax:200:“කස්මා? තස්ස පයොගෙන, ඡඩ්ඩිතත්තා”ති සාදරං।
gae:<b>මහාඅට්ඨකථායං</b> තු, වුත්තමඤ්ඤාසු නාගතං॥
cen:හරණකථා।
gax:201:සම්පජානමුසාවාදං, “න ගණ්හාමී”ති භාසතො।
gae:අදින්නාදානපුබ්බත්තා, දුක්කටං හොති භික්ඛුනො॥
gax:202:“රහො <pb V=.18/> මයා පනෙතස්ස, ඨපිතං කිං නු දස්සති”।
gae:ඉච්චෙවං විමතුප්පාදෙ, තස්ස ථුල්ලච්චයං සියා॥
gax:203:තස්මිං දානෙ නිරුස්සාහෙ, පරො චෙ නික්ඛිපෙ ධුරං।
gae:උභින්නං ධුරනික්ඛෙපෙ, භික්ඛු හොති පරාජිතො॥
gax:204:චිත්තෙනාදාතුකාමොව, “දස්සාමී”ති මුඛෙන චෙ।
gae:වදතො ධුරනික්ඛෙපෙ, සාමිනො හි පරාජයො॥
cen:උපනිධිකථා।
gax:205:සුඞ්කඝාතස්ස අන්තොව, ඨත්වා පාතෙති චෙ බහි।
gae:ධුවං පතති චෙ හත්ථා, මුත්තමත්තෙ පරාජයො॥
gax:206:තං රුක්ඛෙ ඛාණුකෙ වාපි, හුත්වා පටිහතං පුන।
gae:වාතුක්ඛිත්තම්පි වා අන්තො, සචෙ පතති රක්ඛති॥
gax:207:පතිත්වා <pb M=.21/> භූමියං පච්ඡා, වට්ටන්තං පන භණ්ඩකං।
gae:සචෙ පවිසත්යන්තොව, තස්ස පාරාජිකං සියා॥
gax:208:ඨත්වා ඨත්වා පවට්ටන්තං, පවිට්ඨං චෙ පරාජයො।
gae:අතිට්ඨමානං වට්ටිත්වා, පවිට්ඨං පන රක්ඛති॥
gax:209:ඉති වුත්තං දළ්හං කත්වා, <b>කුරුන්දට්ඨකථා</b>දිසු।
gae:සාරතො තං ගහෙතබ්බං, යුත්තං විය ච දිස්සති॥
gax:210:සයං වා යදි වට්ටෙති, වට්ටාපෙති පරෙන වා।
gae:අට්ඨත්වා වට්ටමානං තං, ගතං නාසකරං සියා॥
gax:211:ඨත්වා ඨත්වා සචෙ අන්තො, බහි ගච්ඡති රක්ඛති।
gae:ඨපිතෙ සුද්ධචිත්තෙන, සයං වට්ටති වට්ටති॥
gax:212:ගච්ඡන්තෙ පන යානෙ වා, ගජෙ වා තං ඨපෙති චෙ।
gae:බහි නීහරණත්ථාය, නාවහාරොපි නීහටෙ॥
gax:213:ඨපිතෙ ඨිතයානෙ වා, පයොගෙන විනා ගතෙ।
gae:සතිපි ථෙය්යචිත්තස්මිං, අවහාරො න විජ්ජති॥
gax:214:සචෙ පාජෙති තං යානං, ඨපෙත්වා යානකෙ මණිං।
gae:සියා පාරාජිකං තස්ස, සීමාතික්කමනෙ පන॥
gax:215:සුඞ්කට්ඨානෙ <pb V=.19/> මතං සුඞ්කං, ගන්තුං දත්වාව වට්ටති।
gae:සෙසො ඉධ කථාමග්ගො, අරඤ්ඤට්ඨකථාසමො॥
cen:සුඞ්කඝාතකථා।
gax:216:<b>අන්තොජාතං ධනක්කීතං,</b> දින්නං වා පන කෙනචි।
gae:දාසං <b>කරමරානීතං,</b> හරන්තස්ස පරාජයො॥
gax:217:භුජිස්සං වා හරන්තස්ස, මානුසං මාතරාපි වා।
gae:පිතරාඨපිතං වාපි, අවහාරො න විජ්ජති॥
gax:218:තං <pb M=.22/> පලාපෙතුකාමොව, උක්ඛිපිත්වා භුජෙහි වා।
gae:තං ඨිතට්ඨානතො කිඤ්චි, සඞ්කාමෙති පරාජයො॥
gax:219:තජ්ජෙත්වා පදසා දාසං, නෙන්තස්ස පදවාරතො।
gae:හොන්ති ආපත්තියො වුත්තා, තස්ස ථුල්ලච්චයාදයො॥
gax:220:හත්ථාදීසු ගහෙත්වා තං, කඩ්ඪතොපි පරාජයො।
gae:“ගච්ඡ යාහි පලායා”ති, වදතොපි අයං නයො॥
gax:221:වෙගසාව පලායන්තං, “පලායා”ති ච භාසතො।
gae:හොති පාරාජිකෙනස්ස, අනාපත්ති හි භික්ඛුනො॥
gax:222:සණිකං පන ගච්ඡන්තං, සචෙ වදති සොපි ච।
gae:සීඝං ගච්ඡති චෙ තස්ස, වචනෙන පරාජයො॥
gax:223:පලායිත්වා සචෙ අඤ්ඤං, ගාමං වා නිගමම්පි වා।
gae:ගතං දිස්වා තතො තඤ්චෙ, පලාපෙති පරාජයො॥
cen:පාණකථා।
gax:224:ථෙය්යා සප්පකරණ්ඩං චෙ, පරාමසති දුක්කටං।
gae:ඵන්දාපෙති යථාවත්ථුං, ඨානතො චාවනෙ චුතො॥
gax:225:උග්ඝාටෙත්වා කරණ්ඩං තු, සප්පමුද්ධරතො පන।
gae:කරණ්ඩතලතො මුත්තෙ, නඞ්ගුට්ඨෙ තු පරාජයො॥
gax:226:ඝංසිත්වා කඩ්ඪතො සප්පං, නඞ්ගුට්ඨෙ මුඛවට්ටිතො।
gae:තස්ස සප්පකරණ්ඩස්ස, මුත්තමත්තෙ පරාජයො॥
gax:227:කරණ්ඩං <pb V=.20/> විවරිත්වා චෙ, පක්කොසන්තස්ස නාමතො।
gae:සො නික්ඛමති චෙ සප්පො, තස්ස පාරාජිකං සියා॥
gax:228:තථා කත්වා තු මණ්ඩූක-මූසිකානං රවම්පි වා।
gae:පක්කොසන්තස්ස නාමෙන, නික්ඛන්තෙපි පරාජයො॥
gax:229:මුඛං <pb M=.23/> අවිවරිත්වාව, කරොන්තස්සෙවමෙව ච।
gae:යෙන කෙනචි නික්ඛන්තෙ, සප්පෙ පාරාජිකං සියා॥
gax:230:මුඛෙ විවරිතෙ සප්පො, සයමෙව පලායති।
gae:න පක්කොසති චෙ තස්ස, භණ්ඩදෙය්යමුදීරිතං॥
cen:අපදකථා।
gax:231:ථෙය්යචිත්තෙන යො හත්ථිං, කරොතාමසනාදයො।
gae:හොන්ති ආපත්තියො තස්ස, තිවිධා දුක්කටාදයො॥
gax:232:සාලායං ඨිතහත්ථිස්ස, අන්තොවත්ථඞ්ගණෙසුපි।
gae:ඨානං සාලා ච වත්ථු ච, අඞ්ගණං සකලං සියා॥
gax:233:අබද්ධස්ස හි බද්ධස්ස, ඨිතට්ඨානඤ්ච බන්ධනං।
gae:තස්මා තෙසං වසා හත්ථිං, හරතො කාරයෙ බුධො॥
gax:234:නගරස්ස බහිද්ධා තු, ඨිතස්ස පන හත්ථිනො।
gae:ඨිතට්ඨානං භවෙ ඨානං, පදවාරෙන කාරයෙ॥
gax:235:නිපන්නස්ස ගජස්සෙකං, ඨානං තං උට්ඨපෙති චෙ।
gae:තස්මිං උට්ඨිතමත්තෙ තු, තස්ස පාරාජිකං සියා॥
gax:236:එසෙව ච නයො ඤෙය්යො, තුරඞ්ගමහිසාදිසු।
gae:නත්ථි කිඤ්චිපි වත්තබ්බං, ද්විපදෙපි බහුප්පදෙ॥
cen:චතුප්පදකථා।
gax:237:පරෙසන්ති විජානිත්වා, පරෙසං සන්තකං ධනං।
gae:ගරුකං ථෙය්යචිත්තෙන, ඨානා චාවෙති චෙ චුතො॥
gax:238:අනාපත්ති සසඤ්ඤිස්ස, තිරච්ඡානපරිග්ගහෙ।
gae:තාවකාලිකවිස්සාස-ග්ගාහෙ පෙතපරිග්ගහෙ॥
gax:239:යො <pb M=.24/> <pb V=.21/> පනෙත්ථ ච වත්තබ්බො, <b>පාළිමුත්තවිනිච්ඡයො</b>।
gae:තං මයං පරතොයෙව, භණිස්සාම පකිණ්ණකෙ॥
gax:240:පරාජිතානෙකමලෙන වුත්තං।
gax:පාරාජිකං යං දුතියං ජිනෙන।
gax:වුත්තො සමාසෙන මයස්ස චත්ථො।
gae:වත්තුං අසෙසෙන හි කො සමත්ථො॥
cen:ඉති විනයවිනිච්ඡයෙ දුතියපාරාජිකකථා නිට්ඨිතා।
sub:තතියපාරාජිකකථා
gax:241:මනුස්සජාතිං ජානන්තො, ජීවිතා යො වියොජයෙ।
gae:නික්ඛිපෙය්යස්ස සත්ථං වා, වදෙය්ය මරණෙ ගුණං॥
gax:242:දෙසෙය්ය මරණූපායං, හොතායම්පි පරාජිතො।
gae:අසන්ධෙය්යොව සො ඤෙය්යො, ද්වෙධා භින්නසිලා විය॥
gax:243:වුත්තා පාණාතිපාතස්ස, පයොගා ඡ මහෙසිනා।
gae:සාහත්ථිකො තථාණත්ති-නිස්සග්ගිථාවරාදයො॥
gax:244:තත්ථ කායෙන වා කාය-පටිබද්ධෙන වා සයං।
gae:මාරෙන්තස්ස පරං ඝාතො, අයං <b>සාහත්ථිකො</b> මතො॥
gax:245:“එවං ත්වං පහරිත්වා තං, මාරෙහී”ති ච භික්ඛුනො।
gae:පරස්සාණාපනං නාම, අය<b>මාණත්තිකො</b> නයො॥
gax:246:දූරං මාරෙතුකාමස්ස, උසුආදිනිපාතනං।
gae:කායෙන පටිබද්ධෙන, අයං <b>නිස්සග්ගියො</b> විධි॥
gax:247:අසඤ්චාරිමුපායෙන, මාරණත්ථං පරස්ස ච।
gae:ඔපාතාදිවිධානං තු, පයොගො <b>ථාවරො</b> අයං॥
gax:248:පරං <pb M=.25/> <pb V=.22/> මාරෙතුකාමස්ස, විජ්ජාය ජප්පනං පන।
gae:අයං <b>විජ්ජාමයො</b> නාම, පයොගො පඤ්චමො මතො॥
gax:249:සමත්ථා මාරණෙ යා ච, ඉද්ධි කම්මවිපාකජා।
gae:අය<b>මිද්ධිමයො</b> නාම, පයොගො සමුදීරිතො॥
gax:250:එකෙකො දුවිධො තත්ථ, හොතීති පරිදීපිතො।
gae:උද්දෙසොපි අනුද්දෙසො, භෙදො තෙසමයං පන॥
gax:251:බහුස්වපි යමුද්දිස්ස, පහාරං දෙති චෙ පන।
gae:මරණෙන ච තස්සෙව, කම්මුනා තෙන බජ්ඣති॥
gax:252:අනුද්දිස්ස පහාරෙපි, යස්ස කස්සචි දෙහිනො।
gae:පහාරප්පච්චයා තස්ස, මරණං චෙ පරාජයො॥
gax:253:මතෙ පහටමත්තෙ වා, පච්ඡා මුභයථාපි ච।
gae:හන්තා පහටමත්තස්මිං, කම්මුනා තෙන බජ්ඣති॥
gax:254:එවං සාහත්ථිකො ඤෙය්යො, තථා ආණත්තිකොපි ච।
gae:එත්තාවතා සමාසෙන, ද්වෙ පයොගා හි දස්සිතා॥
gax:255:වත්ථු කාලො ච දෙසො ච, සත්ථඤ්ච ඉරියාපථො।
gae:කරණස්ස විසෙසොති, ඡ ආණත්තිනියාමකා॥
gax:256:මාරෙතබ්බො හි යො තත්ථ, සො <b>“වත්ථූ”</b>ති පවුච්චති।
gae:පුබ්බණ්හාදි සියා <b>කාලො,</b> සත්තානං යොබ්බනාදි ච॥
gax:257:<b>දෙසො</b> ගාමාදි විඤ්ඤෙය්යො, <b>සත්ථං</b> තං සත්තමාරණං।
gae:මාරෙතබ්බස්ස සත්තස්ස, නිසජ්ජාදි<b>රියාපථො</b>॥
gax:258:විජ්ඣනං භෙදනඤ්චාපි, ඡෙදනං තාළනම්පි වා।
gae:එවමාදිවිධොනෙකො, <b>විසෙසො කරණස්ස</b> තු॥
gax:259:“යං මාරෙහී”ති ආණත්තො, අඤ්ඤං මාරෙති චෙ තතො।
gae:“පුරතො පහරිත්වාන, මාරෙහී”ති ච භාසිතො॥
gax:260:පච්ඡතො <pb M=.26/> පස්සතො වාපි, පහරිත්වාන මාරිතෙ।
gae:වත්ථාණත්ති විසඞ්කෙතා, මූලට්ඨො පන මුච්චති॥
gax:261:<b>වත්ථුං</b> තං අවිරජ්ඣිත්වා, යථාණත්තිඤ්ච මාරිතෙ।
gae:උභයෙසං යථාකාලං, කම්මබද්ධො උදීරිතො॥
gax:262:ආණත්තො <pb V=.23/> “අජ්ජ පුබ්බණ්හෙ, මාරෙහී”ති ච යො පන।
gae:සො චෙ මාරෙති සායන්හෙ, මූලට්ඨො පරිමුච්චති॥
gax:263:ආණත්තස්සෙව සො වුත්තො।
gax:කම්මබද්ධො මහෙසිනා।
gax:කාලස්ස හි විසඞ්කෙතා।
gae:දොසො නාණාපකස්ස සො॥
gax:264:“අජ්ජ මාරෙහි පුබ්බණ්හෙ, ස්වෙවා”ති අනියාමිතෙ।
gae:යදා කදාචි පුබ්බණ්හෙ, විසඞ්කෙතො න මාරිතෙ॥
gax:265:එතෙනෙව උපායෙන, <b>කාලභෙදෙසු</b> සබ්බසො।
gae:සඞ්කෙතො ච විසඞ්කෙතො, වෙදිතබ්බො විභාවිනා॥
gax:266:“ඉමං ගාමෙ ඨිතං වෙරිං, මාරෙහී”ති ච භාසිතො।
gae:සචෙ සො පන මාරෙති, ඨිතං තං යත්ථ කත්ථචි॥
gax:267:නත්ථි තස්ස විසඞ්කෙතො, උභො බජ්ඣන්ති කම්මුනා।
gae:“ගාමෙයෙවා”ති ආණත්තො, වනෙ වා සාවධාරණං॥
gax:268:“වනෙයෙවා”ති වා වුත්තො, ගාමෙ මාරෙති චෙපි වා।
gae:විසඞ්කෙතො විඤ්ඤාතබ්බො, මූලට්ඨො පරිමුච්චති॥
gax:269:එතෙනෙව උපායෙන, <b>සබ්බදෙසෙසු</b> භෙදතො।
gae:සඞ්කෙතො ච විසඞ්කෙතො, වෙදිතබ්බොව විඤ්ඤුනා॥
gax:270:“සත්ථෙන පන මාරෙහි, ආණත්තො”ති ච කෙනචි।
gae:යෙන කෙනචි සත්ථෙන, විසඞ්කෙතො න මාරිතෙ॥
gax:271:“ඉමිනා <pb M=.27/> වාසිනා හී”ති, වුත්තො අඤ්ඤෙන වාසිනා।
gae:“ඉමස්සාසිස්ස වාපි ත්වං, ධාරායෙතාය මාරය”॥
gax:272:ඉති වුත්තො සචෙ වෙරිං, ධාරාය ඉතරාය වා।
gae:ථරුනා වාපි තුණ්ඩෙන, විසඞ්කෙතොව මාරිතෙ॥
gax:273:එතෙනෙව උපායෙන, <b>සබ්බාවුධකජාතිසු</b>।
gae:සඞ්කෙතො ච විසඞ්කෙතො, වෙදිතබ්බො විසෙසතො॥
gax:274:“ගච්ඡන්තමෙනං මාරෙහි”, ඉති වුත්තො පරෙන සො।
gae:මාරෙති නං නිසින්නං චෙ, විසඞ්කෙතො න විජ්ජති॥
gax:275:“නිසින්නංයෙව <pb V=.24/> මාරෙහි”, “ගච්ඡන්තංයෙව වා”ති ච।
gae:වුත්තො මාරෙති ගච්ඡන්තං, නිසින්නං වා යථාක්කමං॥
gax:276:විසඞ්කෙතන්ති ඤාතබ්බං, භික්ඛුනා විනයඤ්ඤුනා।
gae:එසෙව ච නයො ඤෙය්යො, <b>සබ්බිරියාපථෙසු</b> ච॥
gax:277:“මාරෙහී”ති ච විජ්ඣිත්වා, ආණත්තො හි පරෙන සො।
gae:විජ්ඣිත්වාව තමාරෙති, විසඞ්කෙතො න විජ්ජති॥
gax:278:“මාරෙහී”ති ච විජ්ඣිත්වා, ආණත්තො හි පරෙන සො।
gae:ඡින්දිත්වා යදි මාරෙති, විසඞ්කෙතොව හොති සො॥
gax:279:එතෙනෙව උපායෙන, සබ්බෙසු <b>කරණෙසුපි</b>।
gae:සඞ්කෙතෙ ච විසඞ්කෙතෙ, වෙදිතබ්බො විනිච්ඡයො॥
gax:280:දීඝං රස්සං කිසං ථූලං, කාළං ඔදාතමෙව වා।
gae:ආණත්තො අනියාමෙත්වා, මාරෙහීති ච කෙනචි॥
gax:281:සොපි යං කිඤ්චි ආණත්තො, සචෙ මාරෙති තාදිසං।
gae:නත්ථි තත්ථ විසඞ්කෙතො, උභින්නම්පි පරාජයො॥
gax:282:මනුස්සං කිඤ්චි උද්දිස්ස, සචෙ ඛණතිවාටකං।
gae:ඛණන්තස්ස ච ඔපාතං, හොති ආපත්ති දුක්කටං॥
gax:283:දුක්ඛස්සුප්පත්තියා <pb M=.28/> තත්ථ, තස්ස ථුල්ලච්චයං සියා।
gae:පතිත්වා ච මතෙ තස්මිං, තස්ස පාරාජිකං භවෙ॥
gax:284:නිපතිත්වා පනඤ්ඤස්මිං, මතෙ දොසො න විජ්ජති।
gae:අනුද්දිස්සකමොපාතො, ඛතො හොති සචෙ පන॥
gax:285:“පතිත්වා එත්ථ යො කොචි, මරතූ”ති හි යත්තකා।
gae:මරන්ති නිපතිත්වා චෙ, දොසා හොන්තිස්ස තත්තකා॥
gax:286:ආනන්තරියවත්ථුස්මිං, ආනන්තරියකං වදෙ।
gae:තථා ථුල්ලච්චයාදීනං, හොන්ති ථුල්ලච්චයාදයො॥
gax:287:පතිත්වා ගබ්භිනී තස්මිං, සගබ්භා චෙ මරිස්සති।
gae:හොන්ති පාණාතිපාතා ද්වෙ, එකොවෙකෙකධංසනෙ॥
gax:288:අනුබන්ධෙත්ථ චොරෙහි, පතිත්වා චෙ මරිස්සති।
gae:ඔපාතඛණකස්සෙව, හොති පාරාජිකං කිර॥
gax:289:වෙරිනො <pb V=.25/> තත්ථ පාතෙත්වා, සචෙ මාරෙන්ති වෙරිනො।
gae:පතිතං තත්ථ මාරෙන්ති, නීහරිත්වා සචෙ බහි॥
gax:290:නිබ්බත්තිත්වා හි ඔපාතෙ, මතා චෙ ඔපපාතිකා।
gae:අසක්කොන්තා ච නික්ඛන්තුං, සබ්බත්ථ ච පරාජයො॥
gax:291:යක්ඛාදයො පනුද්දිස්ස, ඛණනෙ දුක්ඛසම්භවෙ।
gae:දුක්කටං මරණෙ වත්ථු-වසා ථුල්ලච්චයාදයො॥
gax:292:මනුස්සෙයෙව උද්දිස්ස, ඛතෙ ඔපාතකෙ පන।
gae:අනාපත්ති පතිත්වා හි, යක්ඛාදීසු මතෙසුපි॥
gax:293:තථා යක්ඛාදයො පාණෙ, ඛතෙ උද්දිස්ස භික්ඛුනා।
gae:නිපතිත්වා මරන්තෙසු, මනුස්සෙසුප්යයං නයො॥
gax:294:“පාණිනො එත්ථ බජ්ඣිත්වා, මරන්තූ”ති අනුද්දිසං।
gae:පාසං ඔඩ්ඩෙති යො තත්ථ, සචෙ බජ්ඣන්ති පාණිනො॥
gax:295:හත්ථතො මුත්තමත්තස්මිං, තස්ස පාරාජිකං සියා।
gae:ආනන්තරියවත්ථුස්මිං, ආනන්තරියමෙව ච॥
gax:296:උද්දිස්ස <pb M=.29/> හි කතෙ පාසෙ, යං පනුද්දිස්ස ඔඩ්ඩිතො।
gae:බන්ධනෙසු තදඤ්ඤෙසං, අනාපත්ති පකාසිතා॥
gax:297:මූලෙන වා මුධා වාපි, දින්නෙ පාසෙ පරස්ස හි।
gae:මූලට්ඨස්සෙව හොතීති, කම්මබද්ධො නියාමිතො॥
gax:298:යෙන ලද්ධො සචෙ ලොපි, පාසමුග්ගළිතම්පි වා।
gae:ථිරං වාපි කරොතෙවං, උභින්නං කම්මබන්ධනං॥
gax:299:යො පාසං උග්ගළාපෙත්වා, යාති පාපභයා සචෙ।
gae:තං දිස්වා පුන අඤ්ඤොපි, සණ්ඨපෙති හි තත්ථ ච॥
gax:300:බද්ධා බද්ධා මරන්ති චෙ, මූලට්ඨො න ච මුච්චති।
gae:ඨපෙත්වා ගහිතට්ඨානෙ, පාසයට්ඨිං විමුච්චති॥
gax:301:ගොපෙත්වාපි න මොක්ඛො හි, පාසයට්ඨිං සයංකතං।
gae:තමඤ්ඤො පුන ගණ්හිත්වා, සණ්ඨපෙති සචෙ පන॥
gax:302:තප්පච්චයා මරන්තෙසු, මූලට්ඨො න ච මුච්චති।
gae:නාසෙත්වා සබ්බසො වා තං, ඣාපෙත්වා වා විමුච්චති॥
gax:303:රොපෙන්තස්ස <pb V=.26/> ච සූලං වා, සජ්ජෙන්තස්ස අදූහලං।
gae:ඔපාතෙන ච පාසෙන, සදිසොව විනිච්ඡයො॥
gax:304:අනාපත්ති අසඤ්චිච්ච, අජානන්තස්ස භික්ඛුනො।
gae:තථාමරණචිත්තස්ස, මතෙප්යුම්මත්තකාදිනො॥
gax:305:මනුස්සපාණිම්හි ච පාණසඤ්ඤිතා।
gax:සචස්ස චිත්තං මරණූපසංහිතං।
gax:උපක්කමො තෙන ච තස්ස නාසො।
gae:පඤ්චෙත්ථ අඞ්ගානි මනුස්සඝාතෙ॥
cen:ඉති විනයවිනිච්ඡයෙ තතියපාරාජිකකථා නිට්ඨිතා।
sub:චතුත්ථපාරාජිකකථා
gax:306:අසන්තමත්තස්සිතමෙව <pb M=.30/> කත්වා।
gax:භවං අධිට්ඨාය ච වත්තමානං।
gax:අඤ්ඤාපදෙසඤ්ච විනාධිමානං।
gae:ඣානාදිභෙදං සමුදාචරෙය්ය॥
gax:307:කායෙන වාචායපි වා තදත්ථෙ।
gax:ඤාතෙව විඤ්ඤත්තිපථෙ අභබ්බො।
gax:යථෙව තාලො පන මත්ථකස්මිං।
gae:ඡින්නො අභබ්බො පුන රුළ්හිභාවෙ॥
gax:308:අසන්තමෙවත්තනි යො පරස්ස।
gax:දීපෙති ඣානාදිමනන්තරං සො।
gax:ජානාති චෙ හොති චුතො හි නො චෙ।
gae:ජානාති ථුල්ලච්චයමස්ස හොති॥
gax:309:“යො <pb V=.27/> තෙ විහාරෙ වසතීධ භික්ඛු।
gax:සො ඣානලාභී”ති ච දීපිතෙ චෙ।
gax:ජානාති ථුල්ලච්චයමස්ස නො චෙ।
gae:ජානාති තං දුක්කටමෙව හොති॥
gax:310:අසන්තමෙවත්තනි ධම්මමෙතං।
gax:අත්ථීති කත්වා වදතොධිමානා।
gax:වුත්තො අනාපත්තිනයො පනෙවං।
gae:අවත්තුකාමස්ස තථාදිකස්ස॥
gax:311:පාපිච්ඡතා තස්ස අසන්තභාවො।
gax:ආරොචනඤ්චෙව මනුස්සකස්ස।
gax:නඤ්ඤාපදෙසෙන තදෙව ඤාණං।
gae:පඤ්චෙත්ථ අඞ්ගානි වදන්ති ධීරා॥
gax:312:පඨමෙ දුතියෙ චන්තෙ, පරියායො න විජ්ජති।
gae:දුතියෙ තතියෙයෙව, ආණත්ති න පනෙතරෙ॥
gax:313:ආදි <pb M=.31/> මෙකසමුට්ඨානං, දුවඞ්ගං කායචිත්තතො।
gae:සෙසා ච තිසමුට්ඨානා, තෙසමඞ්ගානි සත්ත තු॥
gax:314:සුඛොපෙක්ඛායුතං ආදි, තතියං දුක්ඛවෙදනං।
gae:දුතියඤ්ච චතුත්ථඤ්ච, තිවෙදනමුදීරිතං॥
gax:315:පඨමස්සට්ඨ චිත්තානි, තතියස්ස දුවෙ පන।
gae:දුතියස්ස චතුත්ථස්ස, දස චිත්තානි ලබ්භරෙ॥
gax:316:තස්මා සචිත්තකං වුත්තං, සබ්බමෙතං චතුබ්බිධං।
gae:ක්රියා සඤ්ඤාවිමොක්ඛඤ්ච, ලොකවජ්ජන්ති දීපිතං॥
gax:317:ඉදමාපත්තියංයෙව, විධානං පන යුජ්ජති।
gae:තස්මා ආපත්තියංයෙව, ගහෙතබ්බං විභාවිනා॥
gax:318:මුදුපිට්ඨි ච ලම්බී ච, මුඛග්ගාහී නිසීදකො।
gae:පාරාජිකා ඉමෙ තෙසං, චත්තාරො අනුලොමිකා॥
gax:319:භික්ඛුනීනඤ්ච චත්තාරි, විබ්භන්තා භික්ඛුනී සයං।
gae:තථා එකාදසාභබ්බා, සබ්බෙතෙ චතුවීසති॥
gax:320:ඉමෙ <pb V=.28/> පාරාජිකා වුත්තා, චතුවීසති පුග්ගලා।
gae:අභබ්බා භික්ඛුභාවාය, සීසච්ඡින්නොව ජීවිතුං॥
gax:321:පණ්ඩකො ච තිරච්ඡානො, උභතොබ්යඤ්ජනොපි ච।
gae:තයො වත්ථුවිපන්නා හි, අහෙතුපටිසන්ධිකා॥
gax:322:පඤ්චානන්තරිකා ථෙය්ය-සංවාසොපි ච දූසකො।
gae:තිත්ථිපක්කන්තකො චෙති, ක්රියානට්ඨා පනට්ඨ තෙ॥
gax:323:විනිච්ඡයො යො පන සාරභූතො।
gax:පාරාජිකානං කථිතො මයායං।
gax:තස්සානුසාරෙන බුධෙන ඤාතුං।
gae:සක්කා හි සෙසොපි අසෙසතොව॥
gax:324:පිටකෙ <pb M=.32/> පටුභාවකරෙ පරමෙ।
gax:විනයෙ විවිධෙහි නයෙහි යුතෙ।
gax:පරමත්ථනයං අභිපත්ථයතා।
gae:පරියාපුණිතබ්බමයං සතතං॥
cen:ඉති විනයවිනිච්ඡයෙ චතුත්ථපාරාජිකකථා නිට්ඨිතා।
tit:සඞ්ඝාදිසෙසකථා
gax:325:මොචෙතුකාමතාචිත්තං, වායාමො සුක්කමොචනං।
gae:අඤ්ඤත්ර සුපිනන්තෙන, හොති සඞ්ඝාදිසෙසතා॥
gax:326:පරෙනුපක්කමාපෙත්වා, අඞ්ගජාතං පනත්තනො।
gae:සුක්කං යදි විමොචෙති, ගරුකං තස්ස නිද්දිසෙ॥
gax:327:සඤ්චිච්චුපක්කමන්තස්ස, අඞ්ගජාතං පනත්තනො।
gae:ථුල්ලච්චයං සමුද්දිට්ඨං, සචෙ සුක්කං න මුච්චති॥
gax:328:සඤ්චිච්චුපක්කමන්තස්ස <pb V=.29/>, ආකාසෙ කම්පනෙනපි।
gae:හොති ථුල්ලච්චයං තස්ස, යදි සුක්කං න මුච්චති॥
gax:329:වත්ථිං කීළාය පූරෙත්වා, පස්සාවෙතුං න වට්ටති।
gae:නිමිත්තං පන හත්ථෙන, කීළාපෙන්තස්ස දුක්කටං॥
gax:330:තිස්සන්නං පන ඉත්ථීනං, නිමිත්තං රත්තචෙතසා।
gae:පුරතො පච්ඡතො වාපි, ඔලොකෙන්තස්ස දුක්කටං॥
gax:331:එකෙනෙකං පයොගෙන, දිවසම්පි ච පස්සතො।
gae:නාපත්තියා භවෙ අඞ්ගං, උම්මීලනනිමීලනං॥
gax:332:අමොචනාධිප්පායස්ස, අනුපක්කමතොපි ච।
gae:සුපිනන්තෙන මුත්තස්මිං, අනාපත්ති පකාසිතා॥
cen:සුක්කවිසට්ඨිකථා।
gax:333:ආමසන්තො <pb M=.33/> මනුස්සිත්ථිං, කායසංසග්ගරාගතො।
gae:“මනුස්සිත්ථී”ති සඤ්ඤාය, හොති සඞ්ඝාදිසෙසිකො॥
gax:334:ලොමෙනන්තමසො ලොමං, ඵුසන්තස්සාපි ඉත්ථියා।
gae:කායසංසග්ගරාගෙන, හොති ආපත්ති භික්ඛුනො॥
gax:335:ඉත්ථියා යදි සම්ඵුට්ඨො, ඵස්සං සෙවනචෙතනො।
gae:වායමිත්වාධිවාසෙති, හොති සඞ්ඝාදිසෙසතා॥
gax:336:එකෙන පන හත්ථෙන, ගහෙත්වා දුතියෙන වා।
gae:තත්ථ තත්ථ ඵුසන්තස්ස, එකාවාපත්ති දීපිතා॥
gax:337:අග්ගහෙත්වා ඵුසන්තස්ස, යාව පාදඤ්ච සීසතො।
gae:කායා හත්ථමමොචෙත්වා, එකාව දිවසම්පි ච॥
gax:338:අඞ්ගුලීනං තු පඤ්චන්නං, ගහණෙ එකතො පන।
gae:එකායෙව සියාපත්ති, න හි කොට්ඨාසතො සියා॥
gax:339:නානිත්ථීනං සචෙ පඤ්ච, ගණ්හාත්යඞ්ගුලියො පන।
gae:එකතො පඤ්ච සඞ්ඝාදි-සෙසා හොන්තිස්ස භික්ඛුනො॥
gax:340:ඉත්ථියා විමතිස්සාපි, පණ්ඩකාදිකසඤ්ඤිනො।
gae:කායෙන ඉත්ථියා කාය-සම්බද්ධං ඵුසතොපි වා॥
gax:341:පණ්ඩකෙ <pb V=.30/> යක්ඛිපෙතීසු, තස්ස ථුල්ලච්චයං සියා।
gae:දුක්කටං කායසංසග්ගෙ, තිරච්ඡානගතිත්ථියා॥
gax:342:භික්ඛුනො පටිබද්ධෙන, කායෙන පන ඉත්ථියා।
gae:කායෙන පටිබද්ධඤ්ච, ඵුසන්තස්සපි දුක්කටං॥
gax:343:ඉත්ථීනං ඉත්ථිරූපඤ්ච, දාරුලොහමයාදිකං।
gae:තාසං වත්ථමලඞ්කාරං, ආමසන්තස්ස දුක්කටං॥
gax:344:තත්ථජාතඵලං ඛජ්ජං, මුග්ගාදිං තත්ථජාතකං।
gae:ධඤ්ඤානි පන සබ්බානි, ආමසන්තස්ස දුක්කටං॥
gax:345:සබ්බං <pb M=.34/> ධමනසඞ්ඛාදිං, පඤ්චඞ්ගතුරියම්පි ච।
gae:රතනානි ච සබ්බානි, ආමසන්තස්ස දුක්කටං॥
gax:346:සබ්බමාවුධභණ්ඩඤ්ච, ජියා ච ධනුදණ්ඩකො।
gae:අනාමාසමිදං සබ්බං, ජාලඤ්ච සරවාරණං॥
gax:347:සුවණ්ණපටිබිම්බාදි, චෙතියං ආරකූටකං।
gae:අනාමාසන්ති නිද්දිට්ඨං, <b>කුරුන්දට්ඨකථාය</b> හි॥
gax:348:සබ්බං ඔනහිතුං වාපි, ඔනහාපෙතුමෙව වා।
gae:වාදාපෙතුඤ්ච වාදෙතුං, වාදිතං න ච වට්ටති॥
gax:349:“කරිස්සාමුපහාර”න්ති, වුත්තෙන පන භික්ඛුනා।
gae:පූජා බුද්ධස්ස කාතබ්බා, වත්තබ්බාති ච විඤ්ඤුනා॥
gax:350:සයං ඵුසියමානස්ස, ඉත්ථියා පන ධුත්තියා।
gae:අවායමිත්වා කායෙන, ඵස්සං පටිවිජානතො॥
gax:351:අනාපත්ති අසඤ්චිච්ච, අජානන්තස්ස භික්ඛුනො।
gae:මොක්ඛාධිප්පායිනො චෙව, තථා උම්මත්තකාදිනො॥
gax:352:පඨමෙන සමානාව, සමුට්ඨානාදයො පන।
gae:කායසංසග්ගරාගස්ස, තථා සුක්කවිසට්ඨියා॥
cen:කායසංසග්ගකථා।
gax:353:දුට්ඨුල්ලවාචස්සාදෙන, ඉත්ථියා ඉත්ථිසඤ්ඤිනො।
gae:ද්වින්නඤ්ච පන මග්ගානං, වණ්ණාවණ්ණවසෙන ච॥
gax:354:මෙථුනයාචනාදීහි <pb V=.31/>, ඔභාසන්තස්ස භික්ඛුනො।
gae:විඤ්ඤුං අන්තමසො හත්ථ-මුද්දායපි ගරුං සියා॥
gax:355:“සිඛරණීසි <pb M=.35/>, සම්භින්නා, උභතොබ්යඤ්ජනා”ති ච।
gae:අක්කොසවචනෙනාපි, ගරුකං තු සුණන්තියා॥
gax:356:පුනප්පුනොභාසන්තස්ස, එකවාචාය වා බහූ।
gae:ගණනාය ච වාචානං, ඉත්ථීනං ගරුකා සියුං॥
gax:357:සා චෙ නප්පටිජානාති, තස්ස ථුල්ලච්චයං සියා।
gae:ආදිස්ස භණනෙ චාපි, උබ්භජාණුමධක්ඛකං॥
gax:358:උබ්භක්ඛකමධොජාණු-මණ්ඩලං පන උද්දිසං।
gae:වණ්ණාදිභණනෙ කාය-පටිබද්ධෙ ච දුක්කටං॥
gax:359:ථුල්ලච්චයං භවෙ තස්ස, පණ්ඩකෙ යක්ඛිපෙතිසු।
gae:අධක්ඛකොබ්භජාණුම්හි, දුක්කටං පණ්ඩකාදිසු॥
gax:360:උබ්භක්ඛකමධොජාණු-මණ්ඩලෙපි අයං නයො।
gae:සබ්බත්ථ දුක්කටං වුත්තං, තිරච්ඡානගතිත්ථියා॥
gax:361:අත්ථධම්මපුරෙක්ඛාරං, කත්වා ඔභාසතොපි ච।
gae:වදතොපි අනාපත්ති, පුරක්ඛත්වානුසාසනිං॥
gax:362:තථා උම්මත්තකාදීනං, සමුට්ඨානාදයො නයා।
gae:අදින්නාදානතුල්යාව, වෙදනෙත්ථ ද්විධා මතා॥
cen:දුට්ඨුල්ලවාචාකථා।
gax:363:වණ්ණං පනත්තනො කාම-පාරිචරියාය භාසතො।
gae:තස්මිංයෙව ඛණෙ සා චෙ, ජානාති ගරුකං සියා॥
gax:364:නො චෙ ජානාති සා යක්ඛි-පෙතිදෙවීසු පණ්ඩකෙ।
gae:හොති ථුල්ලච්චයං තස්ස, සෙසෙ ආපත්ති දුක්කටං॥
gax:365:චීවරාදීහි අඤ්ඤෙහි, වත්ථුකාමෙහි අත්තනො।
gae:නත්ථි දොසො භණන්තස්ස, පාරිචරියාය වණ්ණනං॥
gax:366:ඉත්ථිසඤ්ඤා <pb M=.36/> මනුස්සිත්ථී, පාරිචරියාය රාගිතා।
gae:ඔභාසො තෙන රාගෙන, ඛණෙ තස්මිං විජානනං॥
gax:367:පඤ්චඞ්ගානි <pb V=.32/> ඉමානෙත්ථ, වෙදිතබ්බානි විඤ්ඤුනා।
gae:සමුට්ඨානාදයොප්යස්ස, අනන්තරසමා මතා॥
cen:අත්තකාමපාරිචරියකථා।
gax:368:පටිග්ගණ්හාති සන්දෙසං, පුරිසස්සිත්ථියාපි වා।
gae:වීමංසති ගරු හොති, පච්චාහරති චෙ පන॥
gax:369:“යස්සා හි සන්තිකං ගන්ත්වා, ආරොචෙහී”ති පෙසිතො।
gae:තමදිස්වා තදඤ්ඤස්ස, අවස්සාරොචකස්ස සො॥
gax:370:“ආරොචෙහී”ති වත්වා තං, පච්චාහරති චෙ පන।
gae:භික්ඛු සඞ්ඝාදිසෙසම්හා, සඤ්චරිත්තා න මුච්චති॥
gax:371:“මාතරා රක්ඛිතං ඉත්ථිං, ගච්ඡ බ්රූහී”ති පෙසිතො।
gae:පිතුරක්ඛිතමඤ්ඤං වා, විසඞ්කෙතොව භාසතො॥
gax:372:පටිග්ගණ්හනතාදීහි, තීහි අඞ්ගෙහි සංයුතෙ।
gae:සඤ්චරිත්තෙ සමාපන්නෙ, ගරුකාපත්තිමාදිසෙ॥
gax:373:ද්වීහි ථුල්ලච්චයං වුත්තං, පණ්ඩකාදීසු තීහිපි।
gae:එකෙනෙව ච සබ්බත්ථ, හොති ආපත්ති දුක්කටං॥
gax:374:චෙතියස්ස ච සඞ්ඝස්ස, ගිලානස්ස ච භික්ඛුනො।
gae:ගච්ඡතො පන කිච්චෙන, අනාපත්ති පකාසිතා॥
gax:375:මනුස්සත්තං තථා තස්සා, නනාලංවචනීයතා।
gae:පටිග්ගණ්හනතාදීනං, වසා පඤ්චඞ්ගිකං මතං॥
gax:376:ඉදඤ්හි ඡසමුට්ඨානං, අචිත්තකමුදීරිතං।
gae:අලංවචනීයත්තං වා, පණ්ණත්තිං වා අජානතො॥
gax:377:ගහෙත්වා <pb M=.37/> සාසනං කාය-විකාරෙනූපගම්ම තං।
gae:වීමංසිත්වා හරන්තස්ස, ගරුකං කායතො සියා॥
gax:378:සුත්වා යථානිසින්නොව, වචනං ඉත්ථියා පුන।
gae:තං තත්ථෙවාගතස්සෙව, ආරොචෙන්තස්ස වාචතො॥
gax:379:අජානන්තස්ස පණ්ණත්තිං, කායවාචාහි තං විධිං।
gae:කරොතො හරතො වාපි, ගරුකං කායවාචතො॥
gax:380:ජානිත්වාපි <pb V=.33/> කරොන්තස්ස, ගරුකාපත්තියො තථා।
gae:සචිත්තකෙහි තීහෙව, සමුට්ඨානෙහි ජායරෙ॥
cen:සඤ්චරිත්තකථා।
gax:381:සයංයාචිතකෙහෙව, කුටිකං අප්පමාණිකං।
gae:අත්තුද්දෙසං කරොන්තස්ස, තථාදෙසිතවත්ථුකං॥
gax:382:හොන්ති සඞ්ඝාදිසෙසා ද්වෙ, සාරම්භාදීසු දුක්කටං।
gae:සචෙ එකවිපන්නා සා, ගරුකං එකකං සියා॥
gax:383:පුරිසං යාචිතුං කම්ම-සහායත්ථාය වට්ටති।
gae:මූලච්ඡෙජ්ජවසෙනෙව, යාචමානස්ස දුක්කටං॥
gax:384:අවජ්ජං හත්ථකම්මම්පි, යාචිතුං පන වට්ටති।
gae:හත්ථකම්මම්පි නාමෙතං, කිඤ්චි වත්ථු න හොති හි॥
gax:385:ගොණමායාචමානස්ස, ඨපෙත්වා ඤාතකාදිකෙ।
gae:දුක්කටං තස්ස නිද්දිට්ඨං, මූලච්ඡෙජ්ජෙන තෙසුපි॥
gax:386:“ගොණං දෙමා”ති වුත්තෙපි, ගහෙතුං න ච වට්ටති।
gae:සකටං දාරුභණ්ඩත්තා, ගහෙතුං පන වට්ටති॥
gax:387:වාසිඵරසුකුද්දාල-කුඨාරාදීස්වයං නයො।
gae:අනජ්ඣාවුත්ථකං සබ්බං, හරාපෙතුම්පි වට්ටති॥
gax:388:වල්ලිආදිම්හි <pb M=.38/> සබ්බස්මිං, ගරුභණ්ඩප්පහොනකෙ।
gae:පරෙසං සන්තකෙයෙව, හොති ආපත්ති දුක්කටං॥
gax:389:පච්චයෙසු හි තීස්වෙව, විඤ්ඤත්ති න ච වට්ටති।
gae:තතියෙ පරිකථොභාස-නිමිත්තානි ච ලබ්භරෙ॥
gax:390:“අදෙසිතෙ ච වත්ථුස්මිං, පමාණෙනාධිකං කුටිං।
gae:කරිස්සාමී”ති චින්තෙත්වා, අරඤ්ඤං ගච්ඡතොපි ච॥
gax:391:ඵරසුං වාපි වාසිං වා, නිසෙන්තස්සාපි දුක්කටං।
gae:ඡින්දතො දුක්කටං රුක්ඛං, තස්ස පාචිත්තියා සහ॥
gax:392:එවං පුබ්බපයොගස්මිං, කුටිකාරකභික්ඛුනො।
gae:යථාපයොගමාපත්තිං, විනයඤ්ඤූ විනිද්දිසෙ॥
gax:393:යා <pb V=.34/> පන ද්වීහි පිණ්ඩෙහි, නිට්ඨානං තු ගමිස්සති।
gae:හොති ථුල්ලච්චයං තෙසු, පඨමෙ දුතියෙ ගරු॥
gax:394:අනාපත්ති සචඤ්ඤස්ස, දෙති විප්පකතං කුටිං।
gae:තථා භූමිං සමං කත්වා, භින්දතොපි ච තං කුටිං॥
gax:395:ගුහං ලෙණං කරොන්තස්ස, තිණපණ්ණච්ඡදම්පි වා।
gae:වාසාගාරං ඨපෙත්වාන, අඤ්ඤස්සත්ථාය වා තථා॥
gax:396:දෙසාපෙත්වාව භික්ඛූහි, වත්ථුං පන ච භික්ඛුනො।
gae:ක්රියතොව සමුට්ඨාති, කරොතො අප්පමාණිකං॥
gax:397:අදෙසෙත්වා කරොන්තස්ස, තං ක්රියාක්රියතො සියා।
gae:සමුට්ඨානාදයො සෙසා, සඤ්චරිත්තසමා මතා॥
cen:කුටිකාරසික්ඛාපදකථා।
gax:398:අදෙසෙත්වා සචෙ වත්ථුං, යො කරෙය්ය මහල්ලකං।
gae:විහාරං අත්තවාසත්ථං, ගරුකං තස්ස නිද්දිසෙ॥
gax:399:පමාණාතික්කමෙනාපි <pb M=.39/>, දොසො නත්ථි මහල්ලකෙ।
gae:තස්මා ක්රියසමුට්ඨානා-භාවං සමුපලක්ඛයෙ॥
gax:400:පමාණනියමාභාවා, එකසඞ්ඝාදිසෙසතා।
gae:සමුට්ඨානාදිකං සෙසං, අනන්තරසමං මතං॥
cen:මහල්ලකකථා।
gax:401:පාරාජිකානි වුත්තානි, චතුවීසති සත්ථුනා।
gae:භික්ඛුනො අනුරූපානි, තෙසු එකූනවීසති॥
gax:402:අමූලකෙන චොදෙති, හුත්වා චාවනචෙතනො।
gae:සුද්ධං වා යදි වාසුද්ධං, තෙසු අඤ්ඤතරෙන යො॥
gax:403:ගරුකං තස්ස ආපත්තිං, කතොකාසම්හි නිද්දිසෙ।
gae:තථෙව අකතොකාසෙ, දුක්කටාපත්තියා සහ॥
gax:404:“කොණ්ඨොසි ච නිගණ්ඨොසි।
gax:සාමණෙරොසි තාපසො।
gax:ගහට්ඨොසි <pb V=.35/> තථා ජෙට්ඨ-।
gae:බ්බතිකොසි උපාසකො॥
gax:405:දුස්සීලො පාපධම්මොසි, අන්තොපූති අවස්සුතො”।
gae:ඉච්චෙවම්පි වදන්තස්ස, ගරුකං තස්ස නිද්දිසෙ॥
gax:406:සම්මුඛා හත්ථමුද්දාය, චොදෙන්තස්සපි තඞ්ඛණෙ।
gae:තං චෙ පරො විජානාති, හොති ආපත්ති භික්ඛුනො॥
gax:407:ගරුකං සම්මුඛෙ ඨත්වා, චොදාපෙන්තස්ස කෙනචි।
gae:තස්ස වාචාය වාචාය, චොදාපෙන්තස්ස නිද්දිසෙ॥
gax:408:අථ සොපි “මයා දිට්ඨං, සුතං වා”ති ච භාසති।
gae:තෙසං ද්වින්නම්පි සඞ්ඝාදි-සෙසො හොති න සංසයො॥
gax:409:දූතං <pb M=.40/> වා පන පෙසෙත්වා, පණ්ණං වා පන සාසනං।
gae:චොදාපෙන්තස්ස ආපත්ති, න හොතීති පකාසිතා॥
gax:410:තථා සඞ්ඝාදිසෙසෙහි, වුත්තෙ චාවනසඤ්ඤිනො।
gae:හොති පාචිත්තියාපත්ති, සෙසාපත්තීහි දුක්කටං॥
gax:411:අක්කොසනාධිප්පායස්ස, අකතොකාසමත්තනා।
gae:සහ පාචිත්තියෙනස්ස, වදන්තස්ස ච දුක්කටං॥
gax:412:අසම්මුඛා වදන්තස්ස, ආපත්තීහිපි සත්තහි।
gae:තථා කම්මං කරොන්තස්ස, හොති ආපත්ති දුක්කටං॥
gax:413:න දොසුම්මත්තකාදීනං, හොති පඤ්චඞ්ගසංයුතං।
gae:උපසම්පන්නතා තස්මිං, පුග්ගලෙ සුද්ධසඤ්ඤිතා॥
gax:414:පාරාජිකෙන චොදෙති, යෙන තස්ස අමූලතා।
gae:සම්මුඛා චොදනා චෙව, තස්ස චාවනසඤ්ඤිනො॥
gax:415:තඞ්ඛණෙ ජානනඤ්චෙව, පඤ්චඞ්ගානි භවන්ති හි।
gae:ඉදං තු තිසමුට්ඨානං, සචිත්තං දුක්ඛවෙදනං॥
cen:දුට්ඨදොසකථා।
gax:416:ලෙසමත්තමුපාදාය, භික්ඛුමන්තිමවත්ථුනා।
gae:චොදෙය්ය ගරුකාපත්ති, සචෙ චාවනචෙතනො॥
gax:417:චොදෙති <pb V=.36/> වා තථාසඤ්ඤී, චොදාපෙති පරෙන වා।
gae:අනාපත්ති සියා සෙසො, අනන්තරසමො මතො॥
cen:දුතියදුට්ඨදොසකථා।
gax:418:සමග්ගස්ස ච සඞ්ඝස්ස, භෙදත්ථං වායමෙය්ය යො।
gae:භෙදහෙතුං ගහෙත්වා වා, තිට්ඨෙය්ය පරිදීපයං॥
gax:419:සො <pb M=.41/> හි භික්ඛූහි වත්තබ්බො, “භෙදත්ථං මා පරක්කම”।
gae:ඉති “සඞ්ඝස්ස මා තිට්ඨ, ගහෙත්වා භෙදකාරණං”॥
gax:420:වුච්චමානො හි තෙහෙව, නිස්සජ්ජෙය්ය න චෙව යං।
gae:සමනුභාසිතබ්බො තං, අච්චජං ගරුකං ඵුසෙ॥
gax:421:පරක්කමන්තං සඞ්ඝස්ස, භික්ඛුං භෙදාය භික්ඛුනො।
gae:දිස්වා සුත්වා හි ඤත්වා වා, අවදන්තස්ස දුක්කටං॥
gax:422:ගන්ත්වා ච පන වත්තබ්බො, අද්ධයොජනතාදිකං।
gae:දූරම්පි පන ගන්තබ්බං, සචෙ සක්කොති තාවදෙ॥
gax:423:තික්ඛත්තුං පන වුත්තස්ස, අපරිච්චජතොපි තං।
gae:දූතං වා පන පණ්ණං වා, පෙසතොපි ච දුක්කටං॥
gax:424:ඤත්තියා පරියොසානෙ, දුක්කටං පරිදීපිතං।
gae:කම්මවාචාහි ච ද්වීහි, හොති ථුල්ලච්චයං ද්වයං॥
gax:425:ය්ය-කාරෙ පන සම්පත්තෙ, ගරුකෙයෙව තිට්ඨති।
gae:පස්සම්භන්ති හි තිස්සොපි, භික්ඛුනො දුක්කටාදයො॥
gax:426:අකතෙ පන කම්මස්මිං, අපරිච්චජතොපි ච।
gae:තස්ස සඞ්ඝාදිසෙසෙන, අනාපත්ති පකාසිතා॥
gax:427:ඤත්තිතො පන පුබ්බෙ වා, පච්ඡා වා තඞ්ඛණෙපි වා।
gae:අසම්පත්තෙ ය්ය-කාරස්මිං, පටිනිස්සජ්ජතොපි ච॥
gax:428:පටිනිස්සජ්ජතො වාපි, තං වා සමනුභාසතො।
gae:තථෙවුම්මත්තකාදීනං, අනාපත්ති පකාසිතා॥
gax:429:යඤ්හි භික්ඛුමනුද්දිස්ස, මච්ඡමංසං කතං භවෙ।
gae:යස්මිඤ්ච නිබ්බෙමතිකො, තං සබ්බං තස්ස වට්ටති॥
gax:430:සමුද්දිස්ස <pb V=.37/> කතං ඤත්වා, භුඤ්ජන්තස්සෙව දුක්කටං।
gae:තථා අකප්පියං මංසං, අජානිත්වාපි ඛාදතො॥
gax:431:හත්ථුස්සච්ඡමනුස්සානං <pb M=.42/>, අහිකුක්කුරදීපිනං।
gae:සීහබ්යග්ඝතරච්ඡානං, මංසං හොති අකප්පියං॥
gax:432:ථුල්ලච්චයං මනුස්සානං, මංසෙ සෙසෙසු දුක්කටං।
gae:සචිත්තකං සමුද්දිස්ස-කතං සෙසමචිත්තකං॥
gax:433:පුච්ඡිත්වායෙව මංසානං, භික්ඛූනං ගහණං පන।
gae:එතං වත්තන්ති වත්තට්ඨා, වදන්ති විනයඤ්ඤුනො॥
gax:434:ඉදමෙකසමුට්ඨානං, වුත්තං සමනුභාසනං।
gae:කායකම්මං වචීකම්මං, අක්රියං දුක්ඛවෙදනං॥
cen:සඞ්ඝභෙදකථා।
gax:435:දුතියෙ සඞ්ඝභෙදස්මිං, වත්තබ්බං නත්ථි කිඤ්චිපි।
gae:සමුට්ඨානාදයොපිස්ස, පඨමෙන සමා මතා॥
cen:දුතියසඞ්ඝභෙදකථා।
gax:436:උද්දෙසපරියාපන්නෙ, භික්ඛු දුබ්බචජාතිකො।
gae:අවචනීයමත්තානං, කරොති ගරුකං සියා॥
gax:437:දුබ්බචෙපි පනෙතස්මිං, සඞ්ඝභෙදකවණ්ණනෙ।
gae:සබ්බො වුත්තනයෙනෙව, වෙදිතබ්බො විනිච්ඡයො॥
cen:දුබ්බචකථා।
gax:438:යො ඡන්දගාමිතාදීහි, පාපෙන්තො කුලදූසකො॥
gae:කම්මෙ කරියමානෙ තං, අච්චජං ගරුකං ඵුසෙ॥
gax:439:චුණ්ණං පණ්ණං ඵලං පුප්ඵං, වෙළුං කට්ඨඤ්ච මත්තිකං।
gae:කුලසඞ්ගහණත්ථාය, අත්තනො වා පරස්ස වා॥
gax:440:සන්තකං <pb M=.43/> දදතො හොති, කුලදූසනදුක්කටං।
gae:භණ්ඩග්ඝෙන ච කාතබ්බො, ථෙය්යා සඞ්ඝඤ්ඤසන්තකෙ॥
gax:441:සඞ්ඝිකං <pb V=.38/> ගරුභණ්ඩං වා, සෙනාසනනියාමිතං।
gae:යොපිස්සරවතායෙව, දෙන්තො ථුල්ලච්චයං ඵුසෙ॥
gax:442:හරිත්වා වා හරාපෙත්වා, පක්කොසිත්වාගතස්ස වා।
gae:කුලසඞ්ගහණත්ථාය, පුප්ඵං දෙන්තස්ස දුක්කටං॥
gax:443:හරිත්වා වා හරාපෙත්වා, පිතූනං පන වට්ටති।
gae:දාතුං පුප්ඵං පනඤ්ඤස්ස, ආගතස්සෙව ඤාතිනො॥
gax:444:තඤ්ච ඛො වත්ථුපූජත්ථං, දාතබ්බං න පනඤ්ඤථා।
gae:සිවාදිපූජනත්ථං වා, මණ්ඩනත්ථං න වට්ටති॥
gax:445:ඵලාදීසුපි සෙසෙසු, භික්ඛුනා විනයඤ්ඤුනා।
gae:පුප්ඵෙ වුත්තනයෙනෙව, වෙදිතබ්බො විනිච්ඡයො॥
gax:446:පුප්ඵාදිභාජනෙ කොචි, ආගච්ඡති සචෙ පන।
gae:සම්මතෙනස්ස දාතබ්බං, ඤාපෙත්වා ඉතරෙන තු॥
gax:447:උපඩ්ඪභාගං දාතබ්බං, ඉති වුත්තං <b>කුරුන්දියං</b>।
gae:“ථොකං ථොක”න්ති නිද්දිට්ඨං, <b>මහාපච්චරියං</b> පන॥
gax:448:ගිලානානං මනුස්සානං, දාතබ්බං තු සකං ඵලං।
gae:පරිබ්බයවිහීනස්ස, සම්පත්තිස්සරියස්සපි॥
gax:449:සඞ්ඝාරාමෙ යථා යත්ර, සඞ්ඝෙන කතිකා කතා।
gae:ඵලරුක්ඛපරිච්ඡෙදං, කත්වා තත්රාගතස්සපි॥
gax:450:ඵලං යථාපරිච්ඡෙදං, දදතො පන වට්ටති।
gae:“දස්සෙතබ්බාපි වා රුක්ඛා”, “ඉතො ගණ්හ ඵල”න්ති ච॥
gax:451:සයං ඛණිත්වා පථවිං, මාලාගච්ඡාදිරොපනෙ।
gae:හොති පාචිත්තියෙනස්ස, දුක්කටං කුලදූසනෙ॥
gax:452:අකප්පියෙන <pb M=.44/> වාක්යෙන, තථා රොපාපනෙපි ච।
gae:සබ්බත්ථ දුක්කටං වුත්තං, භික්ඛුනො කුලදූසනෙ॥
gax:453:රොපනෙ දුක්කටංයෙව, හොති කප්පියභූමියං।
gae:තථා රොපාපනෙ වුත්තං, උභයත්ථ ච භික්ඛුනො॥
gax:454:සකිං ආණත්තියා තස්ස, බහූනං රොපනෙ පන।
gae:සදුක්කටා තු පාචිත්ති, සුද්ධං වා දුක්කටං සියා॥
gax:455:කප්පියෙනෙව <pb V=.39/> වාක්යෙන, උභයත්ථ ච භූමියා।
gae:රොපනෙ පරිභොගත්ථං, න දොසො කොචි විජ්ජති॥
gax:456:කප්පියභූමි චෙ හොති, සයං රොපෙතුමෙව ච।
gae:වට්ටතීති ච නිද්දිට්ඨං, <b>මහාපච්චරියං</b> පන॥
gax:457:ආරාමාදීනමත්ථාය, සයං සංරොපිතස්ස වා।
gae:වට්ටතෙව ච භික්ඛූනං, තං ඵලං පරිභුඤ්ජිතුං॥
gax:458:සිඤ්චනෙ පන සබ්බත්ථ, සයං සිඤ්චාපනෙපි ච।
gae:අකප්පියොදකෙනෙව, හොති පාචිත්ති භික්ඛුනො॥
gax:459:කුලසඞ්ගහණත්ථඤ්ච, පරිභොගත්ථමෙව වා।
gae:සද්ධිං පාචිත්තියෙනස්ස, සිඤ්චතො හොති දුක්කටං॥
gax:460:තෙසංයෙව පනත්ථාය, ද්වින්නං කප්පියවාරිනා।
gae:සිඤ්චනෙ දුක්කටං වුත්තං, තථා සිඤ්චාපනෙපි ච॥
gax:461:කුලසඞ්ගහණත්ථාය, පුප්ඵානං ඔචිනාපනෙ।
gae:සයමොචිනනෙ චාපි, සපාචිත්තියදුක්කටං॥
gax:462:පුප්ඵානං ගණනායස්ස, පුප්ඵමොචිනතො පන।
gae:හොති පාචිත්තියාපත්ති, කුලත්ථං චෙ සදුක්කටා॥
gax:463:ගන්ථිමං ගොප්ඵිමං නාම, වෙධිමං වෙඨිමම්පි ච।
gae:පූරිමං වායිමං චෙති, ඡබ්බිධො පුප්ඵසඞ්ගහො॥
gax:464:තත්ථ <pb M=.45/> දණ්ඩෙන දණ්ඩං වා, වණ්ටෙනපි ච වණ්ටකං।
gae:ගන්ථිත්වා කරණං සබ්බං, <b>“ගන්ථිම”</b>න්ති පවුච්චති॥
gax:465:<b>ගොප්ඵිමං</b> නාම ගොප්ඵෙත්වා, සුත්තාදීහි කරීයති।
gae:එකතොවණ්ටිකා මාලා, උභතොවණ්ටිකා ච තං॥
gax:466:<b>වෙධිමං</b> නාම විජ්ඣිත්වා, බුන්දෙසු මකුලාදිකං।
gae:ආවුතා සූචිආදීහි, මාලාවිකති වුච්චති॥
gax:467:<b>වෙඨිමං</b> නාම වෙඨෙත්වා, කතං මාලාගුණෙහි වා।
gae:වාකාදීහි ච බද්ධං වා, “වෙඨිම”න්ති පවුච්චති॥
gax:468:<b>පූරිමං</b> පන දට්ඨබ්බං, පුප්ඵමාලාහි පූරණෙ।
gae:බොධිං පුප්ඵපටාදීනං, පරික්ඛෙපෙසු ලබ්භති॥
gax:469:<b>වායිමං</b> <pb V=.40/> නාම දට්ඨබ්බං, පුප්ඵරූපපටාදිසු।
gae:පුප්ඵමාලාගුණෙහෙව, වායිත්වා කරණෙ පන॥
gax:470:සබ්බමෙතං සයං කාතුං, කාරාපෙතුං පරෙහි වා।
gae:භික්ඛූනං භික්ඛුනීනඤ්ච, බුද්ධස්සපි න වට්ටති॥
gax:471:තථා කලම්බකං කාතුං, අඩ්ඪචන්දකමෙව වා।
gae:අඤ්ඤෙහි පූරිතං පුප්ඵ-පටං වා වායිතුම්පි ච॥
gax:472:පිට්ඨකාචමයං දාමං, ගෙණ්ඩුපුප්ඵමයම්පි ච।
gae:ඛරපත්තමයං මාලං, සබ්බං කාතුං න වට්ටති॥
gax:473:කණිකාරාදිපුප්ඵානි, විතානෙ බද්ධකණ්ටකෙ।
gae:හීරාදීහි පටාකත්ථං, විජ්ඣන්තස්සපි දුක්කටං॥
gax:474:කණ්ටකාදීහි භික්ඛුස්ස, එකපුප්ඵම්පි විජ්ඣිතුං।
gae:පුප්ඵෙසුයෙව වා පුප්ඵං, පවෙසෙතුං න වට්ටති॥
gax:475:අසොකපිණ්ඩිආදීනං, අන්තරෙ ධම්මරජ්ජුයා।
gae:පවෙසෙන්තස්ස පුප්ඵානි, න දොසො කොචි විජ්ජති॥
gax:476:ඨපිතෙසු <pb M=.46/> පවෙසෙත්වා, කදලිච්ඡත්තභිත්තිසු।
gae:කණ්ටකෙසුපි පුප්ඵානි, විජ්ඣන්තස්සපි දුක්කටං॥
gax:477:කප්පියං පන වත්තබ්බං, වචනං වත්ථුපූජනෙ।
gae:නිමිත්තොභාසපරියා, වට්ටන්තීති පකාසිතා॥
gax:478:න කෙවලමකත්තබ්බං, කුලදූසනමෙව ච।
gae:අථ ඛො වෙජ්ජකම්මාදි, න කත්තබ්බං කුදාචනං॥
gax:479:කාතබ්බං පන භෙසජ්ජං, පඤ්චන්නං සහධම්මිනං।
gae:කත්වාප්යකතවිඤ්ඤත්තිං, කා කථා අත්තනො ධනෙ॥
gax:480:තථා මාතාපිතූනම්පි, තදුපට්ඨාකජන්තුනො।
gae:භණ්ඩුකස්සත්තනො චෙව, වෙය්යාවච්චකරස්සපි॥
gax:481:ජෙට්ඨභාතා කනිට්ඨො ච, තථා භගිනියො දුවෙ।
gae:චූළමාතා චූළපිතා, මහාමාතා මහාපිතා॥
gax:482:පිතුච්ඡා මාතුලො චාති, දසිමෙ ඤාතයො මතා।
gae:ඉමෙසම්පි දසන්නඤ්ච, කාතුං වට්ටති භික්ඛුනො॥
gax:483:සචෙ <pb V=.41/> භෙසජ්ජමෙතෙසං, නප්පහොති න හොති වා।
gae:යාචන්තිපි ච තං භික්ඛුං, දාතබ්බං තාවකාලිකං॥
gax:484:සචෙ තෙ න ච යාචන්ති, දාතබ්බං තාවකාලිකං।
gae:ආභොගං පන කත්වා වා, “දස්සන්ති පුන මෙ ඉමෙ”॥
gax:485:එතෙසං තු කුලා යාව, සත්තමා කුලදූසනං।
gae:භෙසජ්ජකරණාපත්ති, විඤ්ඤත්ති වා න රූහති॥
gax:486:භාතුජායාපි වා හොති, සචෙ භගිනිසාමිකො।
gae:සචෙ තෙ ඤාතකා හොන්ති, කාතුං තෙසම්පි වට්ටති॥
gax:487:අඤ්ඤාතකා සචෙ හොන්ති, භාතුනො අනුජාය වා।
gae:“තුම්හාකං ජග්ගනට්ඨානෙ, දෙථා”ති ච වදෙ බුධො॥
gax:488:අථ <pb M=.47/> තෙසම්පි පුත්තානං, කත්වා දාතබ්බමෙව වා।
gae:“මාතාපිතූනං තුම්හාකං, දෙථා”ති විනයඤ්ඤුනා॥
gax:489:අඤ්ඤොපි යො කොචි පනිස්සරො වා।
gax:චොරොපි වා යුද්ධපරාජිතො වා।
gax:ආගන්තුකො ඛීණපරිබ්බයො වා।
gae:අකල්ලකො ඤාතිජනුජ්ඣිතො වා॥
gax:490:එතෙසං පන සබ්බෙසං, අපච්චාසීසතා සතා।
gae:කාතබ්බො පටිසන්ථාරො, භික්ඛුනා සාධුනාධුනා॥
gax:491:පරිත්තොදකසුත්තානි, වුත්තෙ දෙථාති කෙනචි।
gae:ජලං හත්ථෙන චාලෙත්වා, මද්දිත්වා පන සුත්තකං॥
gax:492:දාතබ්බං භික්ඛුනා කත්වා, තෙසමෙව ච සන්තකං।
gae:අත්තනො උදකං තෙසං, සුත්තං වා දෙති දුක්කටං॥
gax:493:අනාමට්ඨොපි දාතබ්බො, පිණ්ඩපාතො විජානතා।
gae:ද්වින්නං මාතාපිතූනම්පි, තදුපට්ඨායකස්ස ච॥
gax:494:ඉස්සරස්සාපි දාතබ්බො, චොරදාමරිකස්ස ච।
gae:භණ්ඩුකස්සත්තනො චෙව, වෙය්යාවච්චකරස්සපි॥
gax:495:දාතුං පණ්ඩුපලාසස්ස, ථාලකෙපි ච වට්ටති।
gae:ඨපෙත්වා තං පනඤ්ඤස්ස, පිතුනොපි න වට්ටති॥
gax:496:ගිහීනං <pb V=.42/> පන දූතෙය්යං, ජඞ්ඝපෙසනියම්පි ච।
gae:සත්ථුනා දුක්කටං වුත්තං, කරොන්තස්ස පදෙ පදෙ॥
gax:497:භණ්ඩුමාතාපිතූනම්පි, වෙය්යාවච්චකරස්ස ච।
gae:සාසනං සහධම්මීනං, හරිතුං පන වට්ටති॥
gax:498:කුලදූසනකම්මෙන, ලද්ධං අට්ඨවිධෙනපි।
gae:පඤ්චන්නං සහධම්මීනං, න ච වට්ටති භුඤ්ජිතුං॥
gax:499:අජ්ඣොහාරෙසු <pb M=.48/> සබ්බත්ථ, දුක්කටං පරිදීපිතං।
gae:පරිභොගවසෙනෙව, සෙසෙසුපි අයං නයො॥
gax:500:කත්වා රූපියවොහාරං, අභූතාරොචනෙන ච।
gae:උප්පන්නපච්චයා සබ්බෙ, සමානාති පකාසිතා॥
gax:501:විඤ්ඤත්තිනුප්පදානඤ්ච, වෙජ්ජකම්මමනෙසනං।
gae:පාරිභටුකතං මුග්ග-සූපතං වත්ථුවිජ්ජකං॥
gax:502:ජඞ්ඝපෙසනියං දූත-කම්මඤ්ච කුලදූසනං।
gae:අභූතාරොචනං බුද්ධ-පටිකුට්ඨං විවජ්ජයෙ॥
gax:503:න දොසුම්මත්තකාදීනං, පටිනිස්සජ්ජතොපි තං।
gae:සමුට්ඨානාදිකං සබ්බං, සඞ්ඝභෙදසමං මතං॥
cen:කුලදූසනකථා।
gax:504:ජානං යාවතිහං යෙන, ඡාදිතාපත්ති භික්ඛුනා।
gae:අකාමා පරිවත්ථබ්බං, තෙන තාවතිහං පන॥
gax:505:ආපත්ති ච අනුක්ඛිත්තො, පහු චානන්තරායිකො।
gae:චතුස්වපි ච තංසඤ්ඤී, තස්ස ඡාදෙතුකාමතා॥
gax:506:ඡාදනන්ති පනෙතෙහි, දසහඞ්ගෙහි භික්ඛුනා।
gae:ඡන්නා නාම සියාපත්ති, අරුණුග්ගමනෙන සා॥
cen:ද්වෙ භාණවාරා නිට්ඨිතා।
gax:507:තිවිධො පරිවාසො හි, තිවිධාපෙතචෙතසා।
gae:පටිච්ඡන්නො ච සුද්ධන්තො, සමොධානොති දීපිතො॥
gax:508:තත්රායං <pb M=.49/> <pb V=.43/> තු <b>පටිච්ඡන්න-පරිවාසො</b> පකාසිතො।
gae:පටිච්ඡන්නාය දාතබ්බො, වසෙනාපත්තියාති ච॥
gax:509:වත්ථුගොත්තවසෙනාපි, නාමාපත්තිවසෙන වා।
gae:කම්මවාචා හි කාතබ්බා, දාතබ්බො තස්ස තෙන ච॥
gax:510:“වත්තං සමාදියාමී”ති, “පරිවාස”න්ති වා පුන।
gae:සමාදියිත්වා සඞ්ඝස්ස, ආරොචෙතබ්බමාදිතො॥
gax:511:පුනප්පුනාගතානම්පි, ආරොචෙන්තොව රත්තියා।
gae:ඡෙදං වා වත්තභෙදං වා, අකත්වාව සදා වසෙ॥
gax:512:පරිවාසො විසොධෙතුං, න සක්කා තත්ථ චෙ පන।
gae:නික්ඛිපිත්වාන තං වත්තං, වත්ථබ්බං තෙන භික්ඛුනා॥
gax:513:තත්ථෙව සඞ්ඝමජ්ඣෙ වා, පුග්ගලෙ වාපි නික්ඛිපෙ।
gae:නික්ඛිපාමීති වත්තං වා, පරිවාසන්ති වා තථා॥
gax:514:එවමෙකපදෙනාපි, පදෙහි ද්වීහි වා පන।
gae:වත්තං නික්ඛිපිතබ්බං තං, සමාදානෙප්යයං නයො॥
gax:515:නික්ඛිත්තකාලතො උද්ධං, පකතත්තොති වුච්චති।
gae:පුන පච්චූසකාලස්මිං, සද්ධිමෙකෙන භික්ඛුනා॥
gax:516:පරික්ඛිත්තවිහාරස්ස, ද්වෙ පරික්ඛෙපතො බහි।
gae:පරික්ඛෙපාරහට්ඨානා, අපරික්ඛිත්තතො බහි॥
gax:517:ලෙඩ්ඩුපාතෙ අතික්කම්ම, ඔක්කමිත්වා ච මග්ගතො।
gae:ගුම්බෙන වතියා වාපි, ඡන්නට්ඨානෙ ඨිතෙන තු॥
gax:518:තෙන අන්තොරුණෙයෙව, වත්තමාදාය විඤ්ඤුනා।
gae:ආරොචෙත්වාරුණෙ තස්මිං, වුට්ඨිතෙ තස්ස සන්තිකෙ॥
gax:519:නික්ඛිපිත්වා තතො වත්තං, ගන්තබ්බං තු යථාසුඛං।
gae:අන්තොයෙවාරුණෙ භික්ඛු, ගතො චෙ යස්ස කස්සචි॥
gax:520:ආරොචෙත්වාව <pb M=.50/> තං වත්තං, නික්ඛිපෙ පුන පණ්ඩිතො।
gae:සෙසං <b>සමුච්චයස්සට්ඨ-කථාය</b> ච විභාවයෙ॥
gax:521:ආපත්තීනඤ්ච රත්තීනං, පරිච්ඡෙදං න ජානති।
gae:යො තස්ස පන දාතබ්බො, <b>“සුද්ධන්තො”</b>ති පවුච්චති॥
gax:522:එසෙව <pb V=.44/> පරිසුද්ධෙහි, සුද්ධන්තො දුවිධො මතො।
gae:<b>චූළසුද්ධන්තනාමො</b> ච, <b>මහාසුද්ධන්තනාමකො</b>॥
gax:523:දුවිධොපි අයං රත්ති-පරිච්ඡෙදං අජානතො।
gae:එකච්චං සකලං වාපි, දාතබ්බො විමතිස්ස වා॥
gax:524:ඉතරොපි <b>සමොධාන-පරිවාසො</b> තිධා මතො।
gae:සො <b>ඔධානසමොධානො, අග්ඝමිස්සකපුබ්බකො</b>॥
gax:525:ආපජ්ජිත්වාන්තරාපත්තිං, ඡාදෙන්තස්ස හි භික්ඛුනො।
gae:දිවසෙ පරිවුත්ථෙ තු, ඔධුනිත්වා පදීයතෙ॥
gax:526:පුරිමාපත්තියා මූල-දිවසෙ තු විනිච්ඡිතෙ।
gae:පච්ඡා ආපන්නමාපත්තිං, සමොධාය විධානතො॥
gax:527:යාචමානස්ස සඞ්ඝෙන, දාතබ්බො පන භික්ඛුනො।
gae:එසොධානසමොධාන-පරිවාසො පකාසිතො॥
gax:528:තථා සම්බහුලාස්වෙකා, ද්වෙ වා සම්බහුලාපි වා।
gae:යා යා චිරපටිච්ඡන්නා, තාසං අග්ඝවසෙන හි॥
gax:529:ආපත්තීනං තතො ඌන-පටිච්ඡන්නානමෙව යො।
gae:සමොධාය පදාතබ්බො, පරිවාසොති වුච්චති॥
gax:530:නානාවත්ථුකසඤ්ඤායො, සබ්බා ආපත්තියො පන।
gae:සබ්බාතා එකතො කත්වා, දාතබ්බො මිස්සකො මතො॥
gax:531:පරිවුත්ථපරිවාසස්ස, මානත්තං දෙය්යමුත්තරි।
gae:ඡ රත්තියො පටිච්ඡන්නා-පටිච්ඡන්නවසා දුවෙ॥
gax:532:තත්ථ <pb M=.51/> යා අපටිච්ඡන්නා, හොති ආපත්ති යස්ස තු।
gae:තස්ස දාතබ්බමානත්තං, <b>අපටිච්ඡන්නනාමකං</b>॥
gax:533:යස්සාපත්ති පටිච්ඡන්නා, පරිවාසාවසානකෙ।
gae:තස්ස දාතබ්බමානත්තං, <b>“පටිච්ඡන්න”</b>න්ති වුච්චති॥
gax:534:ගන්ත්වා චතූහි භික්ඛූහි, පච්චූසසමයෙ සහ।
gae:පරිවාසෙ විනිද්දිට්ඨ-ප්පකාරං දෙසමෙව ච॥
gax:535:“වත්තං සමාදියාමී”ති, “මානත්ත”මිති වා පන।
gae:ආදියිත්වාන තං තෙසං, ආරොචෙත්වා විසාරදො॥
gax:536:නික්ඛිපෙ <pb V=.45/> සන්තිකෙ තෙසං, වත්තං තෙසු ගතෙසු වා।
gae:භික්ඛුස්ස පුබ්බදිට්ඨස්ස, ආරොචෙත්වාන නික්ඛිපෙ॥
gax:537:තස්ස දානවිධානඤ්ච, රත්තිච්ඡෙදාදිකො නයො।
gae:ඤෙය්යො <b>සමුච්චයස්සට්ඨ-කථාපාළි</b>වසෙන තු॥
gax:538:පුන තං චිණ්ණමානත්තං, සඞ්ඝො වීසතිවග්ගිකො।
gae:අබ්භෙය්ය විධිනා භික්ඛු, පකතත්තො පුනබ්භිතො॥
gax:539:ඡාදෙන්තියාපි ආපත්තිං, පරිවාසො න විජ්ජති।
gae:න ච භික්ඛුනියාපත්ති, අත්තනො ඡාදයන්තියා॥
gax:540:ඡාදෙත්වා වාපි ආපත්තිං, අච්ඡාදෙත්වාපි වා පන।
gae:කෙවලං චරිතබ්බන්ති, පක්ඛමානත්තමෙව තු॥
gax:541:විනයනයමතිබුද්ධිදීපනං।
gax:විනයවිනිච්ඡයමෙතමුත්තමං।
gax:විවිධනයනයුතං උපෙන්ති යෙ।
gae:විනයනයෙ පටුතං උපෙන්ති තෙ॥
cen:ඉති විනයවිනිච්ඡයෙ සඞ්ඝාදිසෙසකථා නිට්ඨිතා।
tit:අනියතකථා
gax:542:රහො <pb M=.52/> නිසජ්ජස්සාදෙන, මාතුගාමස්ස සන්තිකං।
gae:ගන්තුකාමො නිවාසෙති, අක්ඛිං අඤ්ජෙති භුඤ්ජති॥
gax:543:පයොගෙ ච පයොගෙ ච, හොති සබ්බත්ථ දුක්කටං।
gae:ගච්ඡතො පදවාරෙන, ගන්ත්වා චස්ස නිසීදතො॥
gax:544:නිසජ්ජාය උභින්නම්පි, පයොගගණනාය ච।
gae:හොති පාචිත්තියං තස්ස, බහුකානි බහූස්වපි॥
gax:545:සමීපෙපි <pb V=.46/> ඨිතො අන්ධො, අන්තොද්වාදසහත්ථකෙ।
gae:න කරොති අනාපත්තිං, ඉත්ථීනං තු සතම්පි ච॥
gax:546:චක්ඛුමාපි නිපජ්ජිත්වා, නිද්දායන්තොපි කෙවලං।
gae:ද්වාරෙ පිහිතගබ්භස්ස, නිසින්නොපි න රක්ඛති॥
gax:547:අනන්ධෙ සති විඤ්ඤුස්මිං, ඨිතස්සාරහසඤ්ඤිනො।
gae:නිසජ්ජපච්චයා දොසො, නත්ථි වික්ඛිත්තචෙතසො॥
gax:548:න දොසුම්මත්තකාදීනං, ආපත්තීහිපි තීහිපි।
gae:සමුට්ඨානාදයො තුල්යා, පඨමන්තිමවත්ථුනා॥
cen:පඨමානියතකථා।
gax:549:අනන්ධාබධිරො විඤ්ඤූ, ඉත්ථී වා පුරිසොපි වා।
gae:අන්තොද්වාදසහත්ථට්ඨො, අනාපත්තිකරො සියා॥
gax:550:අන්ධො අබධිරො වාපි, බධිරො වාපි චක්ඛුමා।
gae:න කරොති අනාපත්තිං, තිසමුට්ඨානමෙවිදං॥
cen:දුතියානියතකථා।
cen:ඉති විනයවිනිච්ඡයෙ අනියතකථා නිට්ඨිතා।
tit:නිස්සග්ගියකථා
gax:551:ඛොමං <pb M=.53/> කප්පාසකොසෙය්යං, සාණං භඞ්ගඤ්ච කම්බලං।
gae:චීවරං ඡබ්බිධං වුත්තං, ජාතිතො පන කප්පියං॥
gax:552:දුකූලඤ්චෙව පත්තුණ්ණං, චිනං සොමාරපට්ටකං।
gae:ඉද්ධිජං දෙවදින්නඤ්ච, තස්සෙතං අනුලොමිකං॥
gax:553:තිචීවරං පරික්ඛාර-චොළඤ්ච මුඛපුඤ්ඡනං।
gae:නිසීදනමධිට්ඨෙය්ය, පච්චත්ථරණමෙව ච॥
gax:554:එකාහම්පි <pb V=.47/> විනා භික්ඛු, න වසෙය්ය තිචීවරං।
gae:න වසෙය්ය තථාධිට්ඨා, චාතුමාසං නිසීදනං॥
gax:555:රජිත්වා කප්පියං බින්දුං, දත්වා තත්ථ තිචීවරං।
gae:උපපන්නං පමාණෙන, අධිට්ඨාතබ්බමෙව තං॥
gax:556:පච්ඡිමන්තෙන සඞ්ඝාටි, දීඝසො මුට්ඨිපඤ්චකා।
gae:මුට්ඨිත්තිකා ච තිරියං, උත්තමන්තෙන සා පන॥
gax:557:සත්ථුනො චීවරූනාපි, වට්ටතීති පකාසිතා।
gae:ඉදමෙවුත්තරාසඞ්ගෙ, පමාණං පරිදීපිතං॥
gax:558:මුට්ඨිපඤ්චකං දීඝන්තං, පමාණං තිරියන්තතො।
gae:අඩ්ඪතෙය්යං ද්විහත්ථං වා, සෙසෙ අන්තරවාසකෙ॥
gax:559:අහතාහතකප්පානං, සඞ්ඝාටි දිගුණා මතා।
gae:එකපට්ටුත්තරාසඞ්ගො, එවමන්තරවාසකො॥
gax:560:උතුද්ධටානං පන චීවරානං।
gax:සඞ්ඝාටි භික්ඛුස්ස චතුග්ගුණා වා।
gax:දුවෙපි සෙසා දිගුණාව වුත්තා।
gae:යථාසුඛං වට්ටති පංසුකූලං॥
gax:561:තීණිපි <pb M=.54/> ද්වෙපි චෙකං වා, ඡින්දිතබ්බං පහොති චෙ।
gae:සබ්බෙසු අප්පහොන්තෙසු, දෙය්යමන්වාධිකම්පි වා॥
gax:562:අච්ඡින්නං වා අනාදින්නං, ධාරෙන්තස්ස තිචීවරං।
gae:භික්ඛුනො දුක්කටං වුත්තං, දුබ්භොගෙන ච සෙවතො॥
gax:563:කුසිං අඩ්ඪකුසිඤ්චාපි, මණ්ඩලං අඩ්ඪමණ්ඩලං।
gae:විවට්ටං අනුවිවට්ටං, බාහන්තම්පි ච භික්ඛුනො॥
gax:564:දස්සෙත්වාව විධිං සබ්බං, පඤ්චකාදිප්පභෙදකං।
gae:ඡින්නං සමණසාරුප්පං, කාතබ්බං තු තිචීවරං॥
gax:565:දානෙනච්ඡිජ්ජගාහෙන, විස්සාසග්ගහණෙන ච।
gae:හීනායාවත්තනෙනාපි, සික්ඛාය ච පහානතො॥
gax:566:පච්චුද්ධාරවිනාසෙහි, ලිඞ්ගස්ස පරිවත්තනා।
gae:සබ්බං භිජ්ජතිධිට්ඨානං, ඡිද්දභාවෙ තිචීවරං॥
gax:567:කනිට්ඨස්සඞ්ගුලස්සෙව <pb V=.48/>, නඛපිට්ඨිප්පමාණකං।
gae:විනිවිද්ධං පනච්ඡිද්ද-මධිට්ඨානවිනාසනං॥
gax:568:එකො තන්තුපි අච්ඡින්නො, අධිට්ඨානං න භින්දති।
gae:සෙතභාවං කරොන්තෙන, ධොතම්පි රජකෙන වා॥
gax:569:පඨමං අග්ගළං දත්වා, පච්ඡා ඡින්දති රක්ඛති।
gae:ඝටෙත්වා කොටියො ද්වෙ වා, පච්ඡා ඡින්දති රක්ඛති॥
gax:570:චතුරට්ඨඞ්ගුලා ඔරං, එකද්වින්නං තිරීයතො।
gae:තිණ්ණම්පි දීඝතො ඡිද්දං, භින්දතෙව විදත්ථියා॥
gax:571:නිසීදනස්ස දීඝෙන, භවන්ති ද්වෙ විදත්ථියො।
gae:විත්ථාරෙන දියඩ්ඪා ච, සුගතස්ස විදත්ථියා॥
gax:572:හොන්ති කණ්ඩුප්පටිච්ඡාදි, තිරියං ද්වෙ විදත්ථියො।
gae:දීඝතොපි චතස්සොව, සුගතස්ස විදත්ථියා॥
gax:573:දීඝතො <pb M=.55/> සුගතස්සෙව, භවන්ති ඡ විදත්ථියො।
gae:විත්ථාරෙනඩ්ඪතෙය්යාව, සියා වස්සිකසාටිකා॥
gax:574:මුනිනා තීසු එතෙසු, කරොන්තස්ස තදුත්තරිං।
gae:අධිකච්ඡෙදනං තස්ස, පාචිත්තියමුදීරිතං॥
gax:575:මුඛපුඤ්ඡනචොළස්ස, පච්චත්ථරණකස්ස වා।
gae:පමාණං අප්පමාණෙන, න චෙව පරිදීපිතං॥
gax:576:සදසං අදසං සබ්බං, පච්චත්ථරණචීවරං।
gae:මහන්තං ඛුද්දකං එක-මනෙකම්පි ච වට්ටති॥
gax:577:මුඛපුඤ්ඡනචොළෙකං, ද්වෙපි වට්ටන්ති සබ්බථා।
gae:සදසං අදසං වාපි, සදසංව නිසීදනං॥
gax:578:අදසා රජිතායෙව, වට්ටතාදින්නකප්පකා।
gae:වුත්තා කණ්ඩුප්පටිච්ඡාදි, තථා වස්සිකසාටිකා॥
gax:579:ගණනං වා පමාණං වා, න පරික්ඛාරචොළකෙ।
gae:පමාණගණනාතීති, භණන්ති පකතඤ්ඤුනො॥
gax:580:සුගතට්ඨඞ්ගුලායාමං, චතුරඞ්ගුලවිත්ථතං।
gae:විකප්පනුපගං හොති, පච්ඡිමං නාම චීවරං॥
gax:581:පරිස්සාවපටං <pb V=.49/> පත්ත-පොත්ථකත්ථවිකාදිකං।
gae:අධිට්ඨෙය්ය පරික්ඛාර-චොළං පච්ඡිමචීවරං॥
gax:582:බහූනි එකතො කත්වා, අධිට්ඨාතුම්පි වට්ටති।
gae:මාතුආදීනමත්ථාය, ඨපිතෙ නත්ථි දොසතා॥
gax:583:වස්සමාසෙ අධිට්ඨෙය්ය, චතුරො වස්සසාටිකං।
gae:පුන පච්චුද්ධරිත්වා තං, විකප්පෙය්ය තතො පරං॥
gax:584:තාව කණ්ඩුප්පටිච්ඡාදිං, යාව රොගො න සම්මති।
gae:අධිට්ඨහිත්වා තතො උද්ධං, උද්ධරිත්වා විකප්පයෙ॥
gax:585:“ඉමං කණ්ඩුප්පටිච්ඡාදිං, ඉමමන්තරවාසකං।
gae:අධිට්ඨාමී”තිධිට්ඨෙය්ය, සෙසෙසුපි අයං නයො॥
gax:586:“ඉමං <pb M=.56/> කණ්ඩුප්පටිච්ඡාදිං, එත”න්ති ච අසම්මුඛෙ।
gae:වත්වා පච්චුද්ධරෙය්යෙවං, සෙසෙසුපි විචක්ඛණො॥
gax:587:ආභොගං මනසා කත්වා, කායෙන ඵුසනාකතං।
gae:වචසාධිට්ඨිතඤ්චාති, අධිට්ඨානං ද්විධා මතං॥
gax:588:ඉති සබ්බමිදං වුත්තං, තෙචීවරිකභික්ඛුනො।
gae:තථා වත්වාවධිට්ඨෙය්ය, තං පරික්ඛාරචොළිකො॥
gax:589:තිචීවරං පරික්ඛාර-චොළං කාතුම්පි වට්ටති।
gae:එවං චුදොසිතෙ වුත්තො, පරිහාරො නිරත්ථකො॥
gax:590:න, තෙචීවරිකස්සෙව, වුත්තත්තා තත්ථ සත්ථුනා।
gae:තං පරික්ඛාරචොළස්ස, තස්මා සබ්බම්පි වට්ටති॥
gax:591:“අධිට්ඨෙති විකප්පෙති, අනාපත්තී”ති එත්ථ ච।
gae:අධිට්ඨාතබ්බකස්සෙව, විකප්පනවිධානතො॥
gax:592:භික්ඛුස්සෙවං කරොන්තස්ස, න දොසො උපලබ්භති।
gae:එවඤ්ච න සියා කස්මා, මුඛපුඤ්ඡනකාදිකං॥
gax:593:මුඛපුඤ්ඡනකාදීනං, තෙසං කිච්චවිධානතො।
gae:අකිච්චස්සාමිකස්සස්ස, අධිට්ඨානං තු යුජ්ජති॥
gax:594:නිධානමුඛමෙතන්ති, <b>මහාපච්චරියං</b> පන।
gae:වුත්තත්තා ච නිසෙධෙතුං, න සක්කා විනයඤ්ඤුනා॥
gax:595:චීවරං <pb V=.50/> පරිපුණ්ණන්ති, නිදානුප්පත්තිතොපි ච।
gae:නිධානමුඛමෙතන්ති, වෙදිතබ්බං විභාවිනා॥
gax:596:කුසවාකාදිචීරානි, කම්බලං කෙසවාලජං।
gae:ථුල්ලච්චයං ධාරයතො-ලූකපක්ඛාජිනක්ඛිපෙ॥
gax:597:කදලෙරකදුස්සෙසු, අක්කදුස්සෙ ච පොත්ථකෙ।
gae:දුක්කටං තිරිටෙ වාපි, වෙඨනෙ කඤ්චුකෙපි ච॥
gax:598:සබ්බනීලකමඤ්ජෙට්ඨ-කණ්හලොහිතපීතකෙ <pb M=.57/>।
gae:මහානාමමහාරඞ්ග-රත්තෙසුපි ච දුක්කටං॥
gax:599:අච්ඡින්නදසකෙ දීඝ-ඵලපුප්ඵදසෙසු ච।
gae:අච්ඡින්නචීවරස්සෙත්ථ, නත්ථි කිඤ්චි අකප්පියං॥
gax:600:අධිට්ඨෙති විකප්පෙති, විස්සජ්ජෙති විනස්සති।
gae:අන්තොදසාහං විස්සාසෙ, අනාපත්ති පකාසිතා॥
gax:601:කථිනං නාම නාමෙන, සමුට්ඨානමිදං පන।
gae:අචිත්තමක්රියං වුත්තං, තිචිත්තඤ්ච තිවෙදනං॥
cen:පඨමකථිනකථා।
gax:602:ගාමාදීසු පදෙසෙසු, තිපඤ්චසු තිචීවරං।
gae:ඨපෙත්වා එකරත්තම්පි, සඞ්ඝසම්මුතියා විනා॥
gax:603:භික්ඛුනො පන තෙනස්ස, විප්පවත්ථුං න වට්ටති।
gae:හොති නිස්සග්ගියං විප්ප-වසතො අරුණුග්ගමෙ॥
gax:604:චීවරං නික්ඛිපිත්වාන, න්හායන්තස්සෙව රත්තියං।
gae:අරුණෙ උට්ඨිතෙ කිං නු, කාතබ්බං තෙන භික්ඛුනා॥
gax:605:දුක්කටං මුනිනා වුත්තං, නිස්සග්ගියනිවාසනෙ।
gae:තබ්භයා පන සො භික්ඛු, නග්ගො ගච්ඡති දුක්කටං॥
gax:606:අච්ඡින්නචීවරට්ඨානෙ, ඨිතත්තා පන භික්ඛුනො।
gae:න තස්සාකප්පියං නාම, චීවරං අත්ථි කිඤ්චිපි॥
gax:607:නිගාසෙත්වා ගහෙත්වා ච, ගන්ත්වා භික්ඛුස්ස සන්තිකං।
gae:නිස්සජ්ජිත්වා පනාපත්ති, දෙසෙතබ්බාව විඤ්ඤුනා॥
gax:608:පරස්ස <pb V=.51/> නිස්සජ්ජිත්වා තං, දුක්කටං පරිභුඤ්ජතො।
gae:පයොගෙ ච පයොගෙ ච, හොති පාරුපනාදිසු॥
gax:609:අනාපත්ති <pb M=.58/> තමඤ්ඤස්ස, භික්ඛුනො පරිභුඤ්ජතො।
gae:අදෙන්තස්ස ච නිස්සට්ඨං, දුක්කටං පරියාපුතං॥
gax:610:ථෙරෙ ච දහරෙ මග්ගං, ගච්ඡන්තෙසු උභොසුපි।
gae:පත්තචීවරමාදාය, ඔහීනෙ දහරෙ පන॥
gax:611:අසම්පත්තෙ ගරුං තස්මිං, උග්ගච්ඡත්යරුණො යදි।
gae:හොති නිස්සග්ගියං වත්ථං, න පස්සම්භති නිස්සයො॥
gax:612:මුහුත්තං විස්සමිත්වාන, ගච්ඡන්තෙ දහරෙ පන।
gae:හොති නිස්සග්ගියං වත්ථං, පස්සම්භති ච නිස්සයො॥
gax:613:සුතා ධම්මකථා යස්මිං, උග්ගච්ඡත්යරුණො යදි।
gae:හොති නිස්සග්ගියං වත්ථං, පස්සම්භති ච නිස්සයො॥
gax:614:පච්චුද්ධාරෙ අනාපත්ති, ලද්ධසම්මුතිකස්සපි।
gae:අන්තොයෙවාරුණෙ තං වා, විස්සජ්ජෙති විනස්සති॥
gax:615:පඨමෙන සමානාව, සමුට්ඨානාදයො නයා।
gae:අපච්චුද්ධරණං එත්ථ, අක්රියාති විසෙසිතං॥
cen:දුතියකථිනකථා।
gax:616:අකාලචීවරං මාස-පරමං නික්ඛිපෙ සති।
gae:පච්චාසාය තතො උද්ධං, ඨපෙතුං න ච වට්ටති॥
gax:617:දසාහාතික්කමොයෙව।
gax:පඨමෙ කථිනෙ ඉධ।
gax:මාසස්සාතික්කමො වුත්තො।
gae:සෙසො තෙන සමො මතො॥
cen:තතියකථිනකථා।
gax:618:භික්ඛු <pb M=.59/> භික්ඛුනියා භුත්තං, වත්ථං අඤ්ඤාතිකාය යො।
gae:ධොවාපෙති රජාපෙති, ආකොටාපෙති චෙ තතො॥
gax:619:තස්ස <pb V=.52/> නිස්සග්ගියාපත්ති, පඨමෙන පකාසිතා।
gae:තථා සෙසෙහි ච ද්වීහි, දීපිතං දුක්කටද්වයං॥
gax:620:සික්ඛමානාය වා හත්ථෙ, ධොවනත්ථාය දෙති චෙ।
gae:සා හුත්වා උපසම්පන්නා, පච්ඡා ධොවති සො නයො॥
gax:621:සාමණෙරනිද්දෙසෙපි, ලිඞ්ගං චෙ පරිවත්තති।
gae:භික්ඛුනීසුපසම්පජ්ජ, ධොතෙ නිස්සග්ගියං සියා॥
gax:622:දහරානඤ්ච භික්ඛූනං, හත්ථෙ වත්ථෙ නිය්යාදිතෙ।
gae:පරිවත්තිතලිඞ්ගෙසු, තෙසුපෙස නයො මතො॥
gax:623:තථා භික්ඛුනියා හත්ථෙ, දින්නෙ “ධොවා”ති චීවරෙ।
gae:පරිවත්තෙ තු ලිඞ්ගස්මිං, සචෙ ධොවති වට්ටති॥
gax:624:“ධොවා”ති භික්ඛුනී වුත්තා, සචෙ සබ්බං කරොති සා।
gae:ධොවනප්පච්චයායෙව, තස්ස නිස්සග්ගියං සියා॥
gax:625:“ඉමස්මිං චීවරෙ සබ්බං, කත්තබ්බං ත්වං කරොහි”ති।
gae:හොති නිස්සග්ගියඤ්චෙව, වදතො දුක්කටද්වයං॥
gax:626:ඤාතිකාඤාතිසඤ්ඤිස්ස, පච්චත්ථරනිසීදනං।
gae:අඤ්ඤස්ස සන්තකං වාපි, ධොවාපෙන්තස්ස දුක්කටං॥
gax:627:එකතොඋපසම්පන්නා, භික්ඛුනීනං වසෙන යා।
gae:තාය ධොවාපනෙ වාපි, හොති ආපත්ති දුක්කටං॥
gax:628:අවුත්තා පරිභුත්තං වා, අඤ්ඤං වා යදි ධොවති।
gae:න දොසො, සඤ්චරිත්තෙන, සමුට්ඨානාදයො සමා॥
cen:පුරාණචීවරධොවාපනකථා।
gax:629:විකප්පනුපගං <pb M=.60/> කිඤ්චි, පච්ඡිමං පන චීවරං।
gae:ගණ්හතො හොති ආපත්ති, ඨපෙත්වා පාරිවත්තකං॥
gax:630:පයොගෙ ගහණත්ථාය, දුක්කටං පරියාපුතං।
gae:තස්ස නිස්සග්ගියාපත්ති, ගහණෙන පකාසිතා॥
gax:631:සචෙ අනුපසම්පන්න-හත්ථෙ පෙසෙති චීවරං।
gae:අඤ්ඤත්ර පාරිවත්තාපි, ගහෙතුං පන වට්ටති॥
gax:632:ඤාතිකායපි <pb V=.53/> අඤ්ඤාති-සඤ්ඤිස්ස විමතිස්ස වා।
gae:එකතොඋපසම්පන්න-හත්ථා ගණ්හාති දුක්කටං॥
gax:633:“දස්සාමී”ති ච ආභොගං, කත්වා වා පාරිවත්තකං।
gae:තාවකාලිකවිස්සාස-ග්ගාහෙ දොසො න විජ්ජති॥
gax:634:අඤ්ඤං පන පරික්ඛාරං, න දොසො හොති ගණ්හතො।
gae:සඤ්චරිත්තසමුට්ඨානං, ඉදං වුත්තං ක්රියාක්රියං॥
cen:චීවරපටිග්ගහණකථා।
gax:635:චීවරං විඤ්ඤාපෙන්තස්ස, අඤ්ඤාතකාප්පවාරිතං।
gae:හොති නිස්සග්ගියාපත්ති, අඤ්ඤත්ර සමයා පන॥
gax:636:තිකපාචිත්තියං වුත්තං, තථෙව ද්විකදුක්කටං।
gae:ඤාතකෙඤාතිසඤ්ඤිස්ස, තත්ථ වෙමතිකස්ස ච॥
gax:637:සමයෙ විඤ්ඤාපෙන්තස්ස, ඤාතකෙ වා පවාරිතෙ।
gae:අඤ්ඤස්සත්ථාය වා තස්ස, ඤාතකෙ වා පවාරිතෙ॥
gax:638:අනාපත්තීති ඤාතබ්බං, තථා උම්මත්තකාදිනො।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:අඤ්ඤාතකවිඤ්ඤත්තිකථා।
gax:639:අප්පවාරිතමඤ්ඤාතිං <pb M=.61/>, චීවරං තු තදුත්තරිං।
gae:හොති නිස්සග්ගියාපත්ති, විඤ්ඤාපෙන්තස්ස භික්ඛුනො॥
gax:640:යස්ස තීණිපි නට්ඨානි, ද්වෙ වා එකම්පි වා පන।
gae:ද්වෙ වා එකම්පි වා තෙන, සාදිතබ්බං න කිඤ්චිපි॥
gax:641:සෙසකං ආහරන්තස්ස, දින්නෙ නච්ඡින්නකාරණා।
gae:සන්තකෙ ඤාතකාදීනං, අත්තනොපි ධනෙන වා॥
gax:642:අනාපත්තීති ඤාතබ්බං, තථා උම්මත්තකාදිනො।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:තතුත්තරිකථා।
gax:643:කල්යාණකම්යතාහෙතු <pb V=.54/>, ආපජ්ජති විකප්පනං।
gae:චීවරෙ පන යො තස්ස, ලාභා නිස්සග්ගියං භවෙ॥
gax:644:මහග්ඝං දාතුකාමම්හි, අප්පග්ඝං විඤ්ඤාපෙති යො।
gae:සන්තකෙ ඤාතකාදීනං, අනාපත්ති පකාසිතා॥
gax:645:ඤාතකෙඤ්ඤාතිසඤ්ඤිස්ස, දුක්කටං විමතිස්ස ච।
gae:සඤ්චරිත්තසමා වුත්තා, සමුට්ඨානාදයො නයා॥
cen:පඨමොපක්ඛටකථා।
gax:646:දුතියොපක්ඛටෙ යස්මා, වත්තබ්බං නත්ථි කිඤ්චිපි।
gae:තස්මා අනන්තරෙනස්ස, සදිසොව විනිච්ඡයො॥
cen:දුතියොපක්ඛටකථා।
gax:647:රඤ්ඤා වා රාජභොග්ගෙන, භික්ඛුමුද්දිස්සමාභතං।
gae:අකප්පියං සුවණ්ණාදිං, ගහෙතුං න ච වට්ටති॥
gax:648:රජතං <pb M=.62/> ජාතරූපං වා, අත්තනො වා පරස්ස වා।
gae:අත්ථාය ගණ්හිතුං කිඤ්චි, දීයමානං න වට්ටති॥
gax:649:අඤ්ඤස්සත්ථාය නිද්දිට්ඨං, භික්ඛුනො පටිග්ගණ්හතො।
gae:දුක්කටං තස්ස හොතීති, <b>මහාපච්චරියං</b> පන॥
gax:650:නෙත්වා අකප්පියං භණ්ඩං, ඉත්ථං කොචි සචෙ වදෙ।
gae:“ඉදං සඞ්ඝස්ස දම්මීති, පුග්ගලස්ස ගණස්ස වා॥
gax:651:ආරාමං වා විහාරං වා, චෙතියං වා කරොහි”ති।
gae:න ච වට්ටති තං වත්ථුං, සබ්බෙසං සම්පටිච්ඡිතුං॥
gax:652:අනාමසිත්වා සඞ්ඝං වා, ගණං වා පුග්ගලම්පි වා।
gae:“චෙතියස්ස විහාරස්ස, දෙමා”තිපි වදන්ති චෙ॥
gax:653:තං හිරඤ්ඤං සුවණ්ණං වා, නිසෙධෙතුං න වට්ටති।
gae:ආරාමිකානං වත්තබ්බං, “වදන්තෙවමිමෙ”ති ච॥
gax:654:රජතං ජාතරූපං වා, සඞ්ඝස්ස පටිග්ගණ්හතො।
gae:හොති නිස්සග්ගියාපත්ති, පරිභොගෙ ච දුක්කටං॥
gax:655:තළාකස්ස <pb V=.55/> ච ඛෙත්තත්තා, සස්සුප්පත්තිනිදානතො।
gae:ගහණං පරිභොගො වා, න ච වට්ටති භික්ඛුනො॥
gax:656:“චත්තාරො පච්චයෙ සඞ්ඝො, ගණො වා පරිභුඤ්ජතු”।
gae:ඉච්චෙවං පන වත්වා චෙ, දෙති සබ්බම්පි වට්ටති॥
gax:657:කාරාපෙති ච කෙදාරෙ, ඡින්දාපෙත්වා වනං පන।
gae:කෙදාරෙසු පුරාණෙසු, අතිරෙකම්පි ගණ්හති॥
gax:658:අපරිච්ඡින්නභාගස්මිං, නවසස්සෙපි “එත්තකං।
gae:භාගං දෙථා”ති වත්වා චෙ, උට්ඨාපෙති කහාපණෙ॥
gax:659:වත්වා අකප්පියං වාචං, “කසථ වපථා”ති ච।
gae:උප්පාදිතඤ්ච සබ්බෙසං, හොති සබ්බමකප්පියං॥
gax:660:“එත්තකො <pb M=.63/> නාම භාගොති, එත්තිකාය ච භූමියා”।
gae:පතිට්ඨාපෙති යො භූමිං, අවත්වා කසථාදිකං॥
gax:661:සයමෙව පමාණස්ස, ජානනත්ථං තු භූමියා।
gae:රජ්ජුයා වාපි දණ්ඩෙන, ඛෙත්තං මිනාති යො පන॥
gax:662:ඛලෙ වා රක්ඛති ඨත්වා, ඛලතොපි තතො පුන।
gae:නීහරාපෙති වා වීහී, තස්සෙවෙතමකප්පියං॥
gax:663:“එත්තකෙහි ච වීහීහි, ඉදං ආහරථා”ති ච।
gae:ආහරන්ති සචෙ වුත්තා, තස්සෙවෙතමකප්පියං॥
gax:664:“එත්තකෙන හිරඤ්ඤෙන, ඉදමාහරථා”ති ච।
gae:ආහරන්ති ච යං වුත්තා, සබ්බෙසං තමකප්පියං॥
gax:665:පෙසකාරකදාසං වා, අඤ්ඤං වා රජකාදිසු।
gae:ආරාමිකානං නාමෙන, දෙන්තෙ වට්ටති ගණ්හිතුං॥
gax:666:“ගාවො දෙමා”ති වුත්තෙපි, ගහෙතුං න ච වට්ටති।
gae:පඤ්චගොරසභොගත්ථං, වුත්තෙ දෙමාති වට්ටති॥
gax:667:අජිකාදීසු එසෙව, නයො ඤෙය්යො විභාවිනා।
gae:කප්පියෙන ච වාක්යෙන, සබ්බං වට්ටති ගණ්හිතුං॥
gax:668:හත්ථිං වා මහිසං අස්සං, ගොණං කුක්කුටසූකරං।
gae:දෙන්තෙසු ච මනුස්සෙසු, න ච වට්ටති ගණ්හිතුං॥
gax:669:පටිසිද්ධෙපි <pb V=.56/> සඞ්ඝස්ස, දත්වා ගච්ඡති චෙ පන।
gae:මූලං දත්වා ච සඞ්ඝස්ස, කෙචි ගණ්හන්ති වට්ටති॥
gax:670:“ඛෙත්තං වත්ථුං තළාකං වා, දෙම ගොඅජිකාදිකං।
gae:විහාරස්සා”ති වුත්තෙපි, නිසෙධෙතුං න වට්ටති॥
gax:671:තික්ඛත්තුං චොදනා වුත්තා, ඡක්ඛත්තුං ඨානමබ්රවි।
gae:යදි චොදෙතියෙව ඡ, චොදනා දිගුණා ඨිති॥
gax:672:අනාපත්ති <pb M=.64/> අචොදෙත්වා, ලද්ධෙ උම්මත්තකාදිනො।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:රාජසික්ඛාපදකථා।
cen:චීවරවග්ගො පඨමො।
gax:673:එකෙනාපි ච මිස්සෙත්වා, සන්ථතං කොසියංසුනා।
gae:හොති නිස්සග්ගියාපත්ති, කාරාපෙන්තස්ස භික්ඛුනො॥
gax:674:පරත්ථාය කරොන්තස්ස, කාරාපෙන්තස්ස සන්ථතං।
gae:අඤ්ඤෙන ච කතං ලද්ධා, සෙවමානස්ස දුක්කටං॥
gax:675:අනාපත්ති විතානං වා, භූමත්ථරණමෙව වා।
gae:භිසි බිබ්බොහනං වාපි, කරොන්තස්සාදිකම්මිනො॥
cen:කොසියකථා।
gax:676:කාළකෙළකලොමානං, සුද්ධානං සන්ථතං සචෙ।
gae:කරෙය්යාපත්ති හොතිස්ස, සෙසං තු පඨමූපමං॥
cen:සුද්ධකාළකකථා।
gax:677:අනාපත්ති තුලං වාපි, බහුං වා සබ්බමෙව වා।
gae:කරොන්තස්ස ගහෙත්වාන, ඔදාතං කපිලම්පි වා॥
gax:678:අනුක්කමෙන එතානි, සන්ථතානි ච තීණිපි।
gae:නිස්සජ්ජිත්වාපි ලද්ධානි, සෙවමානස්ස දුක්කටං॥
gax:679:සමුට්ඨානාදයො <pb V=.57/> සබ්බෙ, සඤ්චරිත්තසමා මතා।
gae:ඉමෙසං පන තිණ්ණම්පි, තතියං තු ක්රියාක්රියං॥
cen:ද්වෙභාගකථා।
gax:680:ඡන්නං <pb M=.65/> ඔරෙන වස්සානං, කරොන්තස්ස ච සන්ථතං।
gae:හොති නිස්සග්ගියාපත්ති, ඨපෙත්වා භික්ඛුසම්මුතිං॥
gax:681:අනාපත්ති පරත්ථාය, කාරාපෙති කරොති වා।
gae:කතං වා පන අඤ්ඤෙන, ලභිත්වා පරිභුඤ්ජතො॥
gax:682:ඡබ්බස්සානි කරොන්තස්ස, තදුද්ධම්පි ච සන්ථතං।
gae:විතානෙ සාණිපාකාරෙ, නිස්සජ්ජිත්වා කතෙපි ච॥
cen:ඡබ්බස්සකථා।
gax:683:අනාපත්ති අනාදාය, අසන්තෙ සන්ථතෙ පන।
gae:අඤ්ඤස්සත්ථාය කාරෙතුං, කතඤ්ච පරිභුඤ්ජිතුං॥
gax:684:අනාදානවසෙනස්ස, සුගතස්ස විදත්ථියා।
gae:කරණෙන ච සත්ථාරා, වුත්තමෙතං ක්රියාක්රියං॥
gax:685:සමුට්ඨානාදයො සබ්බෙ, සඤ්චරිත්තසමා මතා।
gae:අනන්තරස්සිමස්සාපි, විසෙසො නුපලබ්භති॥
cen:නිසීදනසන්ථතකථා।
gax:686:ගච්ඡන්තෙ පන යානෙ වා, හත්ථිඅස්සාදිකෙසු වා।
gae:ඨපෙති යදි ලොමානි, සාමිකස්ස අජානතො॥
gax:687:තියොජනමතීතෙසු, තෙසු ආපත්ති භික්ඛුනො।
gae:අගච්ඡන්තෙසු තෙස්වෙව, ඨපිතෙසුප්යයං නයො॥
gax:688:යානෙ පන අගච්ඡන්තෙ, අස්සෙ වා හත්ථිපිට්ඨියං।
gae:ඨපෙත්වා අභිරූහිත්වා, සචෙ සාරෙති වට්ටති॥
gax:689:න වට්ටතීති නිද්දිට්ඨං, <b>කුරුන්දට්ඨකථාය</b> හි।
gae:තං පනඤ්ඤං හරාපෙති, වචනෙන විරුජ්ඣති॥
gax:690:කණ්ණච්ඡිද්දෙසු <pb V=.58/> <pb M=.66/> ලොමානි, පක්ඛිපිත්වාපි ගච්ඡතො।
gae:හොතියෙව කිරාපත්ති, ලොමානං ගණනාවසා॥
gax:691:සුත්තකෙන ච බන්ධිත්වා, ඨපිතං පන වට්ටති।
gae:වෙණිං කත්වා හරන්තස්ස, ආපත්ති පරිදීපිතා॥
gax:692:සුඞ්කඝාතං අනුප්පත්වා, චොරාදීහි උපද්දුතො।
gae:යො චඤ්ඤවිහිතො වාපි, ආපත්ති යදි ගච්ඡති॥
gax:693:තියොජනං හරන්තස්ස, ඌනකං වා තියොජනං।
gae:තථා පච්චාහරන්තස්ස, තානියෙව තියොජනං॥
gax:694:නිවාසත්ථාය වා ගන්ත්වා, හරන්තස්ස තතො පරං।
gae:අච්ඡින්නං වාපි නිස්සට්ඨං, ලභිත්වා හරතොපි ච॥
gax:695:හරාපෙන්තස්ස අඤ්ඤෙන, හරතො කතභණ්ඩකං।
gae:තථා උම්මත්තකාදීනං, අනාපත්ති පකාසිතා॥
gax:696:ඉදං පන සමුට්ඨානං, කායතො කායචිත්තතො।
gae:අචිත්තං කායකම්මඤ්ච, තිචිත්තඤ්ච තිවෙදනං॥
cen:එළකලොමකථා।
gax:697:සමුට්ඨානාදිනා සද්ධිං, ලොමධොවාපනම්පි ච।
gae:චීවරස්ස පුරාණස්ස, ධොවාපනසමං මතං॥
cen:එළකලොමධොවාපනකථා।
gax:698:ගණ්හෙය්ය වා ගණ්හාපෙය්ය, රජතං ජාතරූපකං।
gae:නිස්සජ්ජිත්වා පනාපත්ති, දෙසෙතබ්බාව භික්ඛුනා॥
gax:699:රජතං ජාතරූපඤ්ච, උභින්නං මාසකොපි ච।
gae:එතං චතුබ්බිධං වත්ථු, හොති නිස්සග්ගියාවහං॥
gax:700:මුත්තා <pb M=.67/> මණි සිලා සඞ්ඛො, පවාළං ලොහිතඞ්කකො।
gae:මසාරගල්ලං ධඤ්ඤානි, සත්ත ගොමහිසාදිකං॥
gax:701:ඛෙත්තං වත්ථුං තළාකඤ්ච, දාසිදාසාදිකං පන।
gae:දුක්කටස්සෙව වත්ථූනි, දීපිතානි මහෙසිනා॥
gax:702:මුග්ගමාසාදිකං <pb V=.59/> සබ්බං, සප්පිආදීනි තණ්ඩුලා।
gae:සුත්තං වත්ථං හලං ඵාලං, කප්පියං එවමාදිකං॥
gax:703:තත්ථත්තනො පනත්ථාය, වත්ථුං නිස්සග්ගියස්ස හි।
gae:සම්පටිච්ඡති යො භික්ඛු, තස්ස නිස්සග්ගියං සියා॥
gax:704:සඞ්ඝාදීනං තමත්ථාය, ගණ්හතො දුක්කටං තථා।
gae:දුක්කටස්ස ච වත්ථුම්පි, සබ්බත්ථාය ච දුක්කටං॥
gax:705:සචෙ කහාපණාදීනං, සහස්සං පටිගණ්හති।
gae:වත්ථූනං ගණනායස්ස, ආපත්තිගණනා සියා॥
gax:706:තථා සිථිලබද්ධෙසු, ථවිකාදීසු රූපතො।
gae:ආපත්තිගණනා වුත්තා, <b>මහාපච්චරියං</b> පන॥
gax:707:“ඉදං අය්යස්ස හොතූ”ති, වුත්තෙ වා පන කෙනචි।
gae:සචෙ ගණ්හිතුකාමොපි, නිසෙධෙතබ්බමෙව ච॥
gax:708:පටික්ඛිත්තෙපි තං වත්ථුං, ඨපෙත්වා යදි ගච්ඡති।
gae:තථා ගොපායිතබ්බං තං, යථා තං න විනස්සති॥
gax:709:“ආහරෙදමිදං ගණ්හ, ඉදං දෙහීධ නික්ඛිප”।
gae:ඉච්චෙවං භික්ඛුනො වත්තුං, න වට්ටති අකප්පියං॥
gax:710:ඨපෙත්වා රූපියග්ගාහං, නිස්සට්ඨපරිවත්තිතං।
gae:සබ්බෙහි පරිභොත්තබ්බං, භාජෙත්වා සප්පිආදිකං॥
gax:711:අත්තනො පත්තභාගම්පි, පටිග්ගාහකභික්ඛුනො।
gae:ගහෙතුං අඤ්ඤතො ලද්ධං, භුඤ්ජිතුං වා න වට්ටති॥
gax:712:යං <pb M=.68/> කිඤ්චි පන සම්භූතං, පච්චයං වත්ථුතො තතො।
gae:භික්ඛුනො සෙවමානස්ස, හොති ආපත්ති දුක්කටං॥
gax:713:අජ්ඣාරාමෙ අනාපත්ති, තමජ්ඣාවසථෙපි වා।
gae:ගහෙත්වා වා ගහාපෙත්වා, නික්ඛිපන්තස්ස භික්ඛුනො॥
gax:714:තිකපාචිත්තියං වුත්තං, රූපියන්ති අරූපියෙ।
gae:සඤ්ඤිනො විමතිස්සාපි, හොති ආපත්ති දුක්කටං॥
gax:715:සමුට්ඨානාදයො <pb V=.60/> සබ්බෙ, සඤ්චරිත්තසමා මතා।
gae:ක්රියාක්රියමිදං වුත්තං, අයමෙව විසෙසතා॥
cen:රූපියපටිග්ගහණකථා।
gax:716:වත්ථුං නිස්සග්ගියස්සාපි, වත්ථුං වා දුක්කටස්ස ච।
gae:කප්පියස්ස ච වත්ථුං වා, යො නිස්සග්ගියවත්ථුනා॥
gax:717:වත්ථුනා දුක්කටස්සාපි, වත්ථුං නිස්සග්ගියස්ස වා।
gae:පරිවත්තෙති ආපත්ති, කප්පියෙන ච වත්ථුනා॥
gax:718:දුක්කටස්ස ච වත්ථුං වා, වත්ථුං වා කප්පියස්ස ච।
gae:වත්ථුනා දුක්කටස්සෙව, පරිවත්තෙති දුක්කටං॥
gax:719:වත්ථුනා කප්පියස්සාපි, තථා දුක්කටවත්ථුකං।
gae:පරිවත්තෙති යො තස්ස, හොති ආපත්ති දුක්කටං॥
gax:720:වත්ථුනො දුක්කටස්සාපි, තථා නිස්සග්ගියස්ස ච।
gae:ගහණං වාරිතං පුබ්බෙ, ඉමිනා පරිවත්තනං॥
gax:721:රූපියන්ති ච සඤ්ඤිස්ස, විමතිස්ස අරූපියෙ।
gae:තෙන ද්වෙ දුක්කටා හොන්ති, චෙතාපෙන්තස්ස රූපියං॥
gax:722:අරූපියන්ති සඤ්ඤිස්ස, අනාපත්ති අරූපියෙ।
gae:“ඉදං ගහෙත්වා දෙහී”ති, වදතොපි ච පඤ්චහි॥
gax:723:සෙසං <pb M=.69/> අනන්තරෙනෙව, සමුට්ඨානාදිකං සමං।
gae:ඉදං ක්රියසමුට්ඨානං, අයමෙව විසෙසතා॥
cen:රූපියසංවොහාරකථා।
gax:724:කප්පියං කප්පියෙනෙව, පරිවත්තයතො පන।
gae:හොති නිස්සග්ගියාපත්ති, ඨපෙත්වා සහධම්මිකෙ॥
gax:725:අකප්පියස්ස වත්ථුස්ස, තෙනෙව පරිවත්තනං।
gae:න ගච්ඡතීති නිද්දිට්ඨං, කයවික්කයසඞ්ගහං॥
gax:726:තස්මා මාතාපිතූනම්පි, වත්ථුං යං කිඤ්චි කප්පියං।
gae:“ඉමං දෙහිමිනා හී”ති, වදතො පන දුක්කටං॥
gax:727:සකං <pb V=.61/> වා දෙති චෙ භණ්ඩං, එවං වත්වාන මාතුයා।
gae:මාතුයා වා තථා භණ්ඩං, සයං ගණ්හාති දුක්කටං॥
gax:728:සහත්ථං පරභණ්ඩස්මිං, පරහත්ථඤ්ච අත්තනො।
gae:භණ්ඩකෙ පන සම්පත්තෙ, නිස්සග්ගියමුදීරිතං॥
gax:729:“ගහෙත්වා වා ඉදං නාම, භුඤ්ජිත්වා ඔදනං ඉමං।
gae:ඉදං නාම කරොහී”ති, වත්තුං පන න වට්ටති॥
gax:730:විඝාසාදමථඤ්ඤං වා, “භුඤ්ජිත්වා ඔදනං ඉමං।
gae:ඡල්ලිං වා පන වල්ලිං වා, කට්ඨං වා දාරුමෙව වා॥
gax:731:ආහරා”ති වදන්තස්ස, වත්ථූනං ගණනාවසා।
gae:හොන්ති ආපත්තියො තස්ස, භික්ඛුනො කයවික්කයෙ॥
gax:732:“ඉමඤ්ච යාගුං පිව භුඤ්ජ භත්තං।
gax:භුත්තොසි භුඤ්ජිස්සසි භුඤ්ජසීදං।
gax:භත්තං, ඉමං නාම කරොහි කම්මං”।
gae:ඉච්චෙව වත්තුං පන වට්ටතෙව॥
gax:733:භූමියා <pb M=.70/> සොධනෙ වාපි, ලිම්පනෙ වත්ථධොවනෙ।
gae:එත්ථ කිඤ්චාපි නත්ථඤ්ඤං, භණ්ඩං නිස්සජ්ජිතබ්බකං॥
gax:734:නිස්සග්ගියෙ ච වත්ථුම්හි, නට්ඨෙ භුත්තෙපි වා යථා।
gae:දෙසෙතබ්බාව ආපත්ති, දෙසෙතබ්බා තථා අයං॥
gax:735:“ඉමිනාව ඉමං නාම, ගහෙත්වා දෙහි මෙ”ඉති।
gae:ආචික්ඛති අනාපත්ති, ඨපෙත්වා භණ්ඩසාමිකං॥
gax:736:“ඉදං මමත්ථි අත්ථො මෙ, ඉමිනා”ති ච භාසතො।
gae:සෙසං අනන්තරෙනෙව, සමුට්ඨානාදිකං සමං॥
cen:කයවික්කයකථා।
cen:කොසියවග්ගො දුතියො।
gax:737:මත්තිකායොමයා පත්තා, කප්පියා ජාතිතො දුවෙ।
gae:තයො පත්තස්ස වණ්ණා තු, උක්කට්ඨො මජ්ඣිමොමකො॥
gax:738:ද්වින්නං <pb V=.62/> තණ්ඩුලනාළීනං, භත්තං මගධනාළියා।
gae:ඛාදනඤ්ච චතුබ්භාගං, බ්යඤ්ජනඤ්ච තදූපියං॥
gax:739:<b>උක්කට්ඨො</b> නාම සො පත්තො, යො තං සබ්බං තු ගණ්හති।
gae:<b>මජ්ඣිමො</b> තස්සුපඩ්ඪො ච, තදුපඩ්ඪො ච <b>ඔමකො</b>॥
gax:740:උක්කට්ඨස්ස ච උක්කට්ඨො, තස්සෙවොමකමජ්ඣිමා।
gae:එවං මජ්ඣිමඔමෙසු, නව පත්තා භවන්ති හි॥
gax:741:උක්කට්ඨුක්කට්ඨකො තෙසු, අපත්තො ඔමකොමකො।
gae:තස්මා නාපි අධිට්ඨානං, න ගච්ඡන්ති විකප්පනං॥
gax:742:සෙසං සත්තවිධං පත්තං, පත්තලක්ඛණසංයුතං।
gae:අධිට්ඨාය විකප්පෙත්වා, පරිභුඤ්ජෙය්ය පණ්ඩිතො॥
gax:743:දසාහපරමං <pb M=.71/> කාලං, ධාරෙය්ය අතිරෙකතො।
gae:අතික්කමයතො පත්තං, තඤ්හි නිස්සග්ගියං සියා॥
gax:744:යං පත්තං න විකප්පෙති, යං නාධිට්ඨෙති වා පන।
gae:විනයඤ්ඤූහි සො පත්තො, අතිරෙකොති වණ්ණිතො॥
gax:745:වත්තබ්බං තු “ඉමං පත්තං, අධිට්ඨාමී”ති සම්මුඛෙ।
gae:“එතං පත්ත”න්ති දූරස්මිං, පච්චුද්ධාරෙප්යයං නයො॥
gax:746:ආභොගං මනසා කත්වා, කත්වා කායවිකාරකං।
gae:කායෙනපි ච පත්තස්ස, අධිට්ඨානං පකාසිතං॥
gax:747:පත්තො ජහතිධිට්ඨානං, දානභෙදකනාසතො।
gae:විබ්භමුද්ධාරපච්චක්ඛ-පරිවත්තනගාහතො॥
gax:748:කඞ්ගුසිත්ථප්පමාණෙන, ඛෙනාධිට්ඨානමුජ්ඣති।
gae:පිදහිත්වා අධිට්ඨෙය්ය, අයොචුණ්ණෙන වාණියා॥
gax:749:යො හි නිස්සග්ගියං පත්තං, අනිස්සජ්ජෙව භුඤ්ජති।
gae:දුක්කටං තස්ස නිද්දිට්ඨං, භුත්වා ධොවනධොවනෙ॥
gax:750:සුවණ්ණමණිපත්තො ච, වෙළුරියඵලිකුබ්භවො।
gae:කංසකාචමයො පත්තො, තිපුසීසමයොපි ච॥
gax:751:තථා දාරුමයො පත්තො, තම්බසජ්ඣුමයොපි ච।
gae:එකාදසවිධො පත්තො, වුත්තො දුක්කටවත්ථුකො॥
gax:752:ඝටසීසකටාහො <pb V=.63/> ච, තුම්බං චස්සානුලොමිකං।
gae:තම්බලොහමයං තත්ථ, ථාලකං පන වට්ටති॥
gax:753:ඵලිකකාචකංසානං, තට්ටිකාදීනි කානිචි।
gae:පුග්ගලස්ස න වට්ටන්ති, වට්ටන්ති ගිහිසඞ්ඝිකා॥
gax:754:යං කිඤ්චි සොදකං පත්තං, පටිසාමෙය්ය දුක්කටං।
gae:සාධුකං වොදකං කත්වා, පටිසාමෙය්ය පණ්ඩිතො॥
gax:755:භික්ඛුනො <pb M=.72/> සොදකං පත්තං, ඔතාපෙතුං න වට්ටති।
gae:උණ්හෙ න නිදහෙතබ්බො, නිදහන්තස්ස දුක්කටං॥
gax:756:මිඩ්ඪන්තෙ පරිභණ්ඩන්තෙ, ඨපෙතුං න ච වට්ටති।
gae:මිඩ්ඪියා පරිභණ්ඩෙ වා, විත්ථිණ්ණෙ පන වට්ටති॥
gax:757:දාරුආධාරකෙ පත්තෙ, ද්වෙ ඨපෙතුම්පි වට්ටති।
gae:අයමෙව නයො දණ්ඩ-භූමිආධාරකෙසුපි॥
gax:758:තට්ටිකායපි චොළෙ වා, පොත්ථකෙ කටසාරකෙ।
gae:පරිභණ්ඩකතායාපි, භූමියං වාලුකාසු වා॥
gax:759:තථාරූපාසු සුද්ධාසු, ඨපෙතුං පන වට්ටති।
gae:සරජාය ඨපෙන්තස්ස, දුක්කටං ඛරභූමියා॥
gax:760:දණ්ඩෙ වා නාගදන්තෙ වා, ලග්ගෙතුම්පි න වට්ටති।
gae:ඡත්තඞ්ගමඤ්චපීඨෙසු, ඨපෙන්තස්ස ච දුක්කටං॥
gax:761:අටනීසු හි බන්ධිත්වා, ඔලම්බෙතුම්පි වට්ටති।
gae:බන්ධිත්වා පන මඤ්චස්ස, ඨපෙතුංපරි වට්ටති॥
gax:762:මඤ්චපීඨට්ටකෙ පත්තං, ඨපෙතුං පන වට්ටති।
gae:භත්තපූරොපි වා ඡත්තෙ, ඨපෙතුං න ච වට්ටති॥
cen:තයො භාණවාරා නිට්ඨිතා।
gax:763:කවාටං න පණාමෙය්ය, පත්තහත්ථො සචෙ පන।
gae:යෙන කෙනචි අඞ්ගෙන, පණාමෙය්යස්ස දුක්කටං॥
gax:764:න නීහරෙය්ය පත්තෙන, චලකානට්ඨිකානි වා।
gae:උච්ඡිට්ඨමුදකං වාපි, නීහරන්තස්ස දුක්කටං॥
gax:765:පත්තං <pb V=.64/> පටිග්ගහං කත්වා, ධොවිතුං හත්ථමෙව වා।
gae:මුඛතො නීහටං පත්තෙ, ඨපෙතුං න ච වට්ටති॥
gax:766:අනාපත්ති <pb M=.73/> දසාහස්ස, අන්තොයෙව ච යො පන।
gae:අධිට්ඨෙති විකප්පෙති, විස්සජ්ජෙති විනස්සති॥
gax:767:පඨමස්ස හි පත්තස්ස, පඨමෙන මහෙසිනා।
gae:සමුට්ඨානාදයො සබ්බෙ, කථිනෙන සමා මතා॥
cen:පඨමපත්තකථා।
gax:768:පඤ්චබන්ධනඌනස්මිං, පත්තෙ සති ච යො පන।
gae:විඤ්ඤාපෙය්ය නවං පත්තං, තස්ස නිස්සග්ගියං සියා॥
gax:769:බන්ධනං එකමුද්දිට්ඨං, ද්වඞ්ගුලාය ච රාජියා।
gae:බන්ධනානි ච චත්තාරි, තථාට්ඨඞ්ගුලරාජියා॥
gax:770:පඤ්ච වා රාජියො යස්ස, එකා වාපි දසඞ්ගුලා।
gae:අපත්තො නාමයං පත්තො, විඤ්ඤාපෙය්ය තතො පරං॥
gax:771:අයොපත්තො අනෙකෙහි, ලොහමණ්ඩලකෙහි වා।
gae:බද්ධො වට්ටති මට්ඨො චෙ, අයොචුණ්ණෙන වාණියා॥
gax:772:පත්තං සඞ්ඝස්ස නිස්සට්ඨං, තස්ස නිස්සග්ගියං පන।
gae:අනුකම්පාය තං තස්මිං, අගණ්හන්තස්ස දුක්කටං॥
gax:773:දීයමානෙ තු පත්තස්මිං, යස්ස සො න ච රුච්චති।
gae:අප්පිච්ඡතාය වා පත්තං, තං න ගණ්හාති වට්ටති॥
gax:774:අපත්තස්ස තු භික්ඛුස්ස।
gax:න දාතබ්බොති දීපිතො।
gax:තත්ථ යො පත්තපරියන්තො।
gae:සො දෙය්යො තස්ස භික්ඛුනො॥
gax:775:සචෙ සො තං ජිගුච්ඡන්තො, අප්පදෙසෙ ඨපෙති වා।
gae:විස්සජ්ජෙති අභොගෙන, පරිභුඤ්ජති දුක්කටං॥
gax:776:නට්ඨෙ <pb M=.74/> භින්නෙපි වා පත්තෙ, අනාපත්ති පකාසිතා।
gae:අත්තනො ඤාතකාදීනං, ගණ්හතො වා ධනෙන වා॥
gax:777:සඤ්චරිත්තසමුට්ඨානං <pb V=.65/>, ක්රියං පණ්ණත්තිවජ්ජකං।
gae:කායකම්මං වචීකම්මං, තිචිත්තඤ්ච තිවෙදනං॥
cen:දුතියපත්තකථා।
gax:778:සප්පිආදිං පුරෙභත්තං, භෙසජ්ජං පටිගය්හ හි।
gae:සාමිසම්පි පුරෙභත්තං, පරිභුඤ්ජති වට්ටති॥
gax:779:තතො පට්ඨාය සත්තාහං, තං වට්ටති නිරාමිසං।
gae:සත්තාහාතික්කමෙ තස්ස, නිස්සග්ගියමුදීරිතං॥
gax:780:පච්ඡාභත්තම්පි ගණ්හිත්වා, කත්වා සන්නිධිකාරකං।
gae:සායතො පන සත්තාහං, වට්ටතෙව නිරාමිසං॥
gax:781:පුරෙභත්තම්පි පච්ඡා වා, සයමුග්ගහිතං පන।
gae:සරීරභොගෙ නෙතබ්බං, සායිතුං න ච වට්ටති॥
gax:782:නවනීතං පුරෙභත්තං, භික්ඛුනා ගහිතං සචෙ।
gae:තාපෙත්වානුපසම්පන්නො, දෙති වට්ටති සාමිසං॥
gax:783:සයං තාපෙති චෙ භික්ඛු, සත්තාහම්පි නිරාමිසං।
gae:තාපනං නවනීතස්ස, සාමපාකො න හොති සො॥
gax:784:පච්ඡාභත්තං ගහෙත්වා චෙ, යෙන කෙනචි තාපිතං।
gae:වට්ටතෙව ච තං සප්පි, සත්තාහම්පි නිරාමිසං॥
gax:785:ඛීරං දධිං චාපි පටිග්ගහෙත්වා।
gax:සයං පුරෙභත්තමථො කරොති।
gax:සප්පිං පුරෙභත්තකමෙව තස්ස।
gae:නිරාමිසං වට්ටති භික්ඛුනො තං॥
gax:786:පච්ඡාභත්තකතො උද්ධං, තං න වට්ටති සායිතුං।
gae:සවත්ථුකස්ස සප්පිස්ස, ගහිතත්තාව භික්ඛුනො॥
gax:787:සත්තාහාතික්කමෙපිස්ස <pb M=.75/>, න දොසො කොචි විජ්ජති।
gae:“පටිග්ගහෙත්වා තානී”ති, වුත්තත්තා හි මහෙසිනා॥
gax:788:යථා කප්පියසප්පිම්හි, නිස්සග්ගියමුදීරිතං।
gae:තථාකප්පියසප්පිම්හි, දුක්කටං පරිදීපිතං॥
gax:789:සබ්බාකප්පියමංසානං <pb V=.66/>, වජ්ජෙත්වා මංසමෙව ච।
gae:ඛීරං දධි ච සප්පි ච, නවනීතඤ්ච වට්ටති॥
gax:790:“යෙසං කප්පති මංසඤ්හි, තෙසං සප්පී”ති කිං ඉදං?
gae:පණීතභොජනස්සාපි, තථා සත්තාහකාලිකෙ॥
gax:791:නිස්සග්ගියස්ස වත්ථූනං, පරිච්ඡෙදනියාමනං।
gae:න චාකප්පියමංසානං, සප්පිආදි නිවාරිතං॥
gax:792:නවනීතෙපි සප්පිම්හි, ගහිතුග්ගහිතාදිකෙ।
gae:සබ්බො වුත්තනයෙනෙව, වෙදිතබ්බො විනිච්ඡයො॥
gax:793:තෙලභික්ඛාය භික්ඛූනං, පවිට්ඨානං උපාසකා।
gae:තෙලං වා නවනීතං වා, සප්පිං වා ආකිරන්ති හි॥
gax:794:භත්තසිත්ථානි වා තත්ථ, තණ්ඩුලා වා භවන්ති චෙ।
gae:ආදිච්චපක්කසංසට්ඨං, හොති සත්තාහකාලිකං॥
gax:795:තිලසාසපතෙලං වා, මධුකෙරණ්ඩතෙලකං।
gae:ගහිතං තු පුරෙභත්තං, සාමිසම්පි නිරාමිසං॥
gax:796:පච්ඡාභත්තකතො උද්ධං, සායිතබ්බං නිරාමිසං।
gae:සත්තාහාතික්කමෙ තෙසං, වසා නිස්සග්ගියං සියා॥
gax:797:එරණ්ඩමධුකට්ඨීනි, සාසපාදීනි චත්තනා।
gae:ගහෙත්වා කතතෙලම්පි, හොති සත්තාහකාලිකං॥
gax:798:යාවජීවිකවත්ථුත්තා, තෙසං තිණ්ණම්පි භික්ඛුනො।
gae:සවත්ථුගහණෙ තස්ස, කාචාපත්ති න විජ්ජති॥
gax:799:අත්තනා <pb M=.76/> යං කතං තෙලං, තං වට්ටති නිරාමිසං।
gae:සත්තාහාතික්කමෙනස්ස, හොති නිස්සග්ගියං පන॥
gax:800:දුක්කටං සාසපාදීනං, තෙලත්ථායෙව භික්ඛුනා।
gae:ගහෙත්වා ඨපිතානං තු, සත්තාහාතික්කමෙ සියා॥
gax:801:නාළිකෙරකරඤ්ජානං, තෙලං කුරුවකස්ස ච।
gae:නිම්බකොසම්බකානඤ්ච, තෙලං භල්ලාතකස්ස ච॥
gax:802:ඉච්චෙවමාදිකං සබ්බං, අවුත්තං පාළියං පන।
gae:ගහෙත්වා නික්ඛිපන්තස්ස, දුක්කටං සමයච්චයෙ॥
gax:803:යාවකාලිකභෙදඤ්ච <pb V=.67/>, යාවජීවකමෙව ච।
gae:විදිත්වා සෙසමෙත්ථාපි, සප්පිනා සදිසො නයො॥
gax:804:අච්ඡමච්ඡවරාහානං, සුසුකාගද්රභස්ස ච।
gae:වසානං පන පඤ්චන්නං, තෙලං පඤ්චවිධං භවෙ॥
gax:805:සබ්බමෙව වසාතෙලං, කප්පියාකප්පියස්ස ච।
gae:මනුස්සානං වසාතෙලං, ඨපෙත්වා පන වට්ටති॥
gax:806:වසං පටිග්ගහෙත්වාන, පුරෙභත්තං පනත්තනා।
gae:පක්කං වට්ටති සංසට්ඨං, සත්තාහම්පි නිරාමිසං॥
gax:807:සචෙ අනුපසම්පන්නො, කත්වා තං දෙති වට්ටති।
gae:සාමිසම්පි පුරෙභත්තං, තතො උද්ධං නිරාමිසං॥
gax:808:පටිග්ගහෙතුං කාතුං වා, පච්ඡාභත්තං න වට්ටති।
gae:සෙසො වුත්තනයෙනෙව, වෙදිතබ්බො විභාවිනා॥
gax:809:ගහිතඤ්හි පුරෙභත්තං, මධුං මධුකරීකතං।
gae:වට්ටතෙව පුරෙභත්තං, සාමිසම්පි නිරාමිසං॥
gax:810:පච්ඡාභත්තකතො <pb M=.77/> උද්ධං, සත්තාහම්පි නිරාමිසං।
gae:සත්තාහාතික්කමෙ දොසො, වත්ථූනං ගණනාවසා॥
gax:811:උච්ඡුම්හා පන නිබ්බත්තං, පක්කාපක්කං ඝනාඝනං।
gae:රසාදි පන තං සබ්බං, “ඵාණිත”න්ති පවුච්චති॥
gax:812:ඵාණිතං තු පුරෙභත්තං, ගහිතං පන වට්ටති।
gae:සාමිසම්පි පුරෙභත්තං, තතො උද්ධං නිරාමිසං॥
gax:813:අසංසට්ඨෙන උච්ඡුස්ස, රසෙන කතඵාණිතං।
gae:ගහිතෙන පුරෙභත්තං, තදහෙව නිරාමිසං॥
gax:814:උච්ඡුං පටිග්ගහෙත්වාන, කතෙපෙස නයො මතො।
gae:පච්ඡාභත්තකතො උද්ධං, තං න වට්ටති සායිතුං॥
gax:815:ගහිතත්තා සවත්ථුස්ස, සත්තාහාතික්කමෙපි ච।
gae:හොති තස්ස අනාපත්ති, පච්ඡාභත්තං කතෙපි ච॥
gax:816:සංසට්ඨඤ්ච පුරෙභත්තං, ගහිතං තමුපාසකො।
gae:තදහෙ දෙති චෙ කත්වා, සාමිසම්පි ච වට්ටති॥
gax:817:සංසට්ඨෙන <pb V=.68/> පුරෙභත්තං, ගහිතෙන සයංකතං।
gae:පච්ඡාභත්තං කතඤ්චාපි, සත්තාහම්පි නිරාමිසං॥
gax:818:කතං මධුකපුප්ඵානං, ඵාණිතං සීතවාරිනා।
gae:සාමිසම්පි පුරෙභත්තං, තතො උද්ධං නිරාමිසං॥
gax:819:සත්තාහාතික්කමෙපිස්ස, දුක්කටං පරිදීපිතං।
gae:පක්ඛිපිත්වා කතං ඛීරං, හොති තං යාවකාලිකං॥
gax:820:ඵලානං පන සබ්බෙසං, යාවකාලිකසඤ්ඤිනං।
gae:යාවකාලිකමිච්චෙව, ඵාණිතං පරිදීපිතං॥
gax:821:පච්ඡාභත්තම්පි භික්ඛුස්ස, පච්චයෙ සති කෙවලං।
gae:කාලිකා පන වට්ටන්ති, පුරෙභත්තං යථාසුඛං॥
gax:822:ලභිත්වා පන නිස්සට්ඨං, තං තු සත්තාහකාලිකං।
gae:අරුආදීනි මක්ඛෙතුං, සායිතුං වා න වට්ටති॥
gax:823:අඤ්ඤස්ස <pb M=.78/> පන භික්ඛුස්ස, කායභොගෙ ච වට්ටති।
gae:චජිත්වා නිරපෙක්ඛොව, ලභිත්වා පුන සායිතුං॥
gax:824:අනාපත්ති අධිට්ඨෙති, විස්සජ්ජෙති විනස්සති।
gae:අච්ඡින්දිත්වා ච විස්සාසං, ගණ්හතුම්මත්තකාදිනො॥
gax:825:සමුට්ඨානාදයො සබ්බෙ, කථිනෙන සමා මතා।
gae:සදාකථිනචිත්තෙන, පඨමෙනෙව සත්ථුනා॥
cen:භෙසජ්ජසික්ඛාපදකථා।
gax:826:මාසො සෙසොති ගිම්හානං, පරියෙසෙය්ය සාටිකං।
gae:අද්ධමාසොව සෙසොති, කත්වා පරිදහෙ බුධො॥
gax:827:කත්වා පන සතුප්පාදං, වස්සසාටිකචීවරං।
gae:නිප්ඵාදෙන්තස්ස භික්ඛුස්ස, සමයෙ පිට්ඨිසම්මතෙ॥
gax:828:හොති නිස්සග්ගියාපත්ති, ඤාතකාඤ්ඤාතකාදිනො।
gae:තෙසුයෙව ච විඤ්ඤත්තිං, කත්වා නිප්ඵාදනෙ තථා॥
gax:829:කත්වා පන සතුප්පාදං, සමයෙ කුච්ඡිසඤ්ඤිතෙ।
gae:නිප්ඵාදෙන්තස්ස භික්ඛුස්ස, වත්ථමඤ්ඤාතකාදිනො॥
gax:830:තස්සාදින්නකපුබ්බෙසු <pb V=.69/>, වත්තභෙදෙන දුක්කටං।
gae:කරොතො තත්ර විඤ්ඤත්තිං, නිස්සග්ගියමුදීරිතං॥
gax:831:ඔවස්සාපෙති චෙ කායං, නග්ගො සතිපි චීවරෙ।
gae:න්හානස්ස පරියොසානෙ, දුක්කටං විවටඞ්ගණෙ॥
gax:832:ඌනකෙ පන මාසස්මිං, අතිරෙකොති සඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:833:අච්ඡින්නචීවරස්සාපි, අනාපත්තාපදාසුපි।
gae:න්හානකොට්ඨකවාපීසු, න්හායන්තස්ස ච භික්ඛුනො॥
gax:834:සඤ්චරිත්තසමුට්ඨානං <pb M=.79/>, ක්රියං පණ්ණත්තිවජ්ජකං।
gae:කායකම්මං වචීකම්මං, තිචිත්තඤ්ච තිවෙදනං॥
cen:වස්සිකසාටිකකථා।
gax:835:සාමං තු චීවරං දත්වා, අච්ඡින්දන්තස්ස තං පුන।
gae:සකසඤ්ඤාය භික්ඛුස්ස, තස්ස නිස්සග්ගියං සියා॥
gax:836:එකායෙව පනාපත්ති, එකමච්ඡින්දතො සියා।
gae:බහූනි එකබද්ධානි, අච්ඡින්දන්තස්ස වා තථා॥
gax:837:විසුං ඨිතානි එකෙක-මාහරාපයතො පන।
gae:වත්ථානං ගණනායස්ස, ආපත්තිගණනා සියා॥
gax:838:“මයා දින්නානි සබ්බානි, ආහරා”ති ච භාසතො।
gae:එකෙන වචනෙනෙව, හොන්ති ආපත්තියො බහූ॥
gax:839:ආණාපෙති සචෙ අඤ්ඤං, භික්ඛුං ගණ්හාති චීවරං।
gae:බහූනි ගණ්හතාණත්තො, එකං පාචිත්තියං සියා॥
gax:840:“මයා දින්නානි සබ්බානි, ගණ්හා”ති වදතො පන।
gae:එකායස්ස ච වාචාය, හොන්ති ආපත්තියො බහූ॥
gax:841:“සඞ්ඝාටිමුත්තරාසඞ්ගං, ගණ්හ ගණ්හා”ති භාසතො।
gae:හොති වාචාය වාචාය, ආණාපෙන්තස්ස දුක්කටං॥
gax:842:විකප්පනුපගං කිඤ්චි, ඨපෙත්වා පච්ඡිමං පරං।
gae:අඤ්ඤං පන පරික්ඛාරං, ඡින්දාපෙන්තස්ස දුක්කටං॥
gax:843:ඨපෙත්වා <pb V=.70/> උපසම්පන්නං, අඤ්ඤෙසං චීවරාදිකං।
gae:අච්ඡින්දතොපි භික්ඛුස්ස, හොති ආපත්ති දුක්කටං॥
gax:844:එවං අනුපසම්පන්නෙ, උපසම්පන්නසඤ්ඤිනො।
gae:තත්ථ වෙමතිකස්සාපි, අච්ඡින්දන්තස්ස දුක්කටං॥
gax:845:සො <pb M=.80/> වා දෙති සචෙ තුට්ඨො, දුට්ඨො විස්සාසමෙව වා।
gae:ගණ්හතොපි අනාපත්ති, තථා උම්මත්තකාදිනො॥
gax:846:අදින්නාදානතුල්යාව, සමුට්ඨානාදයො නයා।
gae:අඤ්ඤත්ර වෙදනායෙත්ථ, හොති සා දුක්ඛවෙදනා॥
cen:චීවරච්ඡින්දනකථා।
gax:847:විඤ්ඤාපෙත්වා සචෙ සුත්තං, ඡබ්බිධං සානුලොමිකං।
gae:චීවරං තන්තවායෙහි, වායාපෙති න වට්ටති॥
gax:848:සාමං විඤ්ඤාපිතං සුත්තං, අකප්පියමුදීරිතං।
gae:තන්තවායොපි විඤ්ඤත්තො, තථා අඤ්ඤාතකාදිකො॥
gax:849:විඤ්ඤත්තතන්තවායෙන, සුත්තෙනාකප්පියෙන ච।
gae:චීවරං වායාපෙන්තස්ස, නිස්සග්ගියමුදීරිතං॥
gax:850:විදත්ථිමත්තෙ දීඝෙන, හත්ථමත්තෙ තිරීයතො।
gae:වීතෙ නිස්සග්ගියං වුත්තං, ඵලකෙ ඵලකෙපි ච॥
gax:851:තෙනෙව කප්පියං සුත්තං, වායාපෙන්තස්ස දුක්කටං।
gae:තථෙව තන්තවායෙන, කප්පියෙන අකප්පියං॥
gax:852:එකන්තරිකතො වාපි, දීඝතො වා තිරීයතො।
gae:කප්පියාකප්පියෙහෙව, වීතෙ සුත්තෙහි දුක්කටං॥
gax:853:කප්පියාකප්පියෙහෙව, තන්තවායෙහි වෙ කතෙ।
gae:කප්පියාකප්පියං සුත්තං, මිස්සෙත්වා තස්ස දුක්කටං॥
gax:854:සචෙ අකප්පියං සුත්තං, වාරෙනෙව විනන්ති තෙ।
gae:දස්සෙත්වාව පරිච්ඡෙදං, අකප්පියවිතෙ පන॥
gax:855:පාචිත්තියං පමාණස්මිං, තදූනෙ දුක්කටං සියා।
gae:ඉතරෙන විතෙ වත්ථෙ, උභයත්ථෙව දුක්කටං॥
gax:856:ද්වෙපි <pb M=.81/> <pb V=.71/> වෙමං ගහෙත්වා වා, එකතො වා විනන්ති චෙ।
gae:ඵලකෙ ඵලකෙ තස්ස, දුක්කටං පරිදීපිතං॥
gax:857:එතෙනෙව උපායෙන, භෙදෙ සබ්බත්ථ සාධුකං।
gae:ආපත්තිභෙදො විඤ්ඤෙය්යො, විඤ්ඤුනා විනයඤ්ඤුනා॥
gax:858:කප්පියො තන්තවායොපි, සචෙ සුත්තම්පි කප්පියං।
gae:චීවරං වායාපෙන්තස්ස, අනාපත්ති පකාසිතා॥
gax:859:අනාපත්ති පරිස්සාවෙ, ආයොගෙ අංසබද්ධකෙ।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:සුත්තවිඤ්ඤත්තිකථා।
gax:860:අප්පවාරිතඤාතීනං, තන්තවායෙ සමෙච්ච චෙ।
gae:විකප්පං චීවරෙ භික්ඛු, ආපජ්ජති න වට්ටති॥
gax:861:දීඝායතප්පිතත්ථාය, සුත්තවඩ්ඪනකෙ කතෙ।
gae:භික්ඛු නිස්සග්ගියාපත්තිං, ආපජ්ජති න සංසයො॥
gax:862:භික්ඛුනො ඤාතකාදීනං, තන්තවායෙසු අත්තනො।
gae:ධනෙනඤ්ඤස්ස චත්ථාය, අනාපත්තිං විනිද්දිසෙ॥
gax:863:වායාපෙන්තස්ස අප්පග්ඝං, මහග්ඝං කත්තුකාමිනො।
gae:තථා උම්මත්තකාදීනං, සෙසං වුත්තමනන්තරෙ॥
cen:පෙසකාරකථා।
gax:864:වස්සංවුට්ඨෙ යමුද්දිස්ස, භික්ඛූ දීයති චීවරං।
gae:පවාරණාය පුබ්බෙව, තං හොතච්චෙකචීවරං॥
gax:865:පුරෙ පවාරණායෙව, භාජෙත්වා යදි ගය්හති।
gae:වස්සච්ඡෙදො න කාතබ්බො, සඞ්ඝිකං තං කරොති චෙ॥
gax:866:අනාපත්ති <pb M=.82/> අධිට්ඨෙති, අන්තොසමයමෙව තං।
gae:විස්සජ්ජෙති විකප්පෙති, විනස්සති ච ඩය්හති॥
gax:867:තස්සච්චායිකවත්ථස්ස, කථිනෙ තු අනත්ථතෙ।
gae:පරිහාරෙකමාසොව, දසාහපරමො මතො॥
gax:868:අත්ථතෙ <pb V=.72/> කථිනෙ තස්ස, පඤ්ච මාසා පකාසිතා।
gae:පරිහාරො මුනින්දෙන, දසාහපරමා පන॥
gax:869:සමුට්ඨානාදයො සබ්බෙ, කථිනෙන සමා මතා।
gae:පඨමෙනාක්රියාචිත්තං, තිචිත්තඤ්ච තිවෙදනං॥
cen:අච්චෙකචීවරකථා।
gax:870:වසිත්වා පන චෙ භික්ඛු, පුබ්බකත්තිකපුණ්ණමං।
gae:ඨපෙත්වා චීවරං ගාමෙ, පච්චයෙ සති තාදිසෙ॥
gax:871:ඡාරත්තපරමං තෙන, වසිතබ්බං විනා තතො।
gae:උත්තරිං වසතො දොසො, විනා සඞ්ඝස්ස සම්මුතිං॥
gax:872:කත්තිකෙයෙව මාසස්මිං, පඨමාය පවාරිතො।
gae:පච්ඡිමෙන පමාණෙන, යුත්තෙ සාසඞ්කසම්මතෙ॥
gax:873:සෙනාසනෙ වසන්තොව, ඨපෙතුං එකචීවරං।
gae:චතුරඞ්ගසමායොගෙ, ලභතීති පකාසිතො॥
gax:874:යං ගාමං ගොචරං කත්වා, භික්ඛු ආරඤ්ඤකෙ වසෙ।
gae:තස්මිං ගාමෙ ඨපෙතුං තං, මාසමෙකං තු වට්ටති॥
gax:875:අඤ්ඤත්ථෙව වසන්තස්ස, ඡාරත්තපරමං මතං।
gae:අයමස්ස අධිප්පායො, පටිච්ඡන්නො පකාසිතො॥
gax:876:සෙනාසනමථාගන්ත්වා, සත්තමං අරුණං පන।
gae:උට්ඨාපෙතුං විදූරත්තා, අසක්කොන්තස්ස භික්ඛුනො॥
gax:877:ගාමසීමම්පි <pb M=.83/> වා ගන්ත්වා, වසිත්වා යත්ථ කත්ථචි।
gae:චීවරස්ස පවත්තිං සො, ඤත්වා ගච්ඡති වට්ටති॥
gax:878:එවඤ්චාපි අසක්කොන්තො, ඤත්වා තත්ථෙව පණ්ඩිතො।
gae:ඛිප්පං පච්චුද්ධරෙ ඨානෙ, අතිරෙකෙ හි තිට්ඨති॥
gax:879:විස්සජ්ජෙති අනාපත්ති, විනස්සති ච ඩය්හති।
gae:අච්ඡින්දනෙ ච විස්සාසෙ, භික්ඛුසම්මුතියාපි වා॥
gax:880:සමුට්ඨානාදයො <pb V=.73/> සබ්බෙ, කථිනෙන සමා මතා।
gae:දුතියෙන, මුනින්දෙන, තෙන සාසඞ්කසම්මතෙ॥
cen:සාසඞ්කකථා।
gax:881:ජානං පරිණතං ලාභං, භික්ඛුසඞ්ඝස්ස යො පන।
gae:අත්තනො පරිණාමෙය්ය, තස්ස නිස්සග්ගියං සියා॥
gax:882:සචෙ “අඤ්ඤස්ස දෙහී”ති, පරිණාමෙති භික්ඛුනො।
gae:සුද්ධිකං සුද්ධචිත්තෙන, පාචිත්තියමුදීරිතං॥
gax:883:චීවරං වා පරස්සෙක-මෙකං වා පන අත්තනො।
gae:පරිණාමෙය්ය චෙ සද්ධිං, ද්වෙ පාචිත්තියො සියුං॥
gax:884:සඞ්ඝස්ස පන යං දින්නං, තං ගහෙතුං න වට්ටති।
gae:සඞ්ඝස්සෙව පදාතබ්බො, අදෙන්තස්ස පරාජයො॥
gax:885:චෙතියස්ස ච සඞ්ඝස්ස, පුග්ගලස්සපි වා පන।
gae:අඤ්ඤස්ස පොණමඤ්ඤස්ස, පරිණාමෙය්ය දුක්කටං॥
gax:886:යො පනන්තමසො භික්ඛු, සුනඛස්සපි ඔණතං।
gae:සුනඛස්ස පනඤ්ඤස්ස, පරිණාමෙය්ය දුක්කටං॥
gax:887:ඉදඤ්හි <pb M=.84/> තිසමුට්ඨානං, ක්රියං සඤ්ඤාවිමොක්ඛකං।
gae:කායකම්මං වචීකම්මං, තිචිත්තඤ්ච තිවෙදනං॥
cen:පරිණතකථා।
cen:පත්තවග්ගො තතියො।
gax:888:තෙනෙකවත්ථුග්ගතරඞ්ගමාලං।
gax:සීලන්තමාපත්තිවිපත්තිගාහං।
gax:තරන්ති පඤ්ඤත්තිමහාසමුද්දං।
gae:විනිච්ඡයං යෙ පනිමං තරන්ති॥
cen:ඉති විනයවිනිච්ඡයෙ නිස්සග්ගියකථා නිට්ඨිතා।
tit:පාචිත්තියකථා
gax:889:සම්පජානමුසාවාදෙ <pb V=.74/>, පාචිත්තියමුදීරිතං।
gae:දවා රවා භණන්තස්ස, න දොසුම්මත්තකාදිනො॥
gax:890:අඤ්ඤත්ථාපත්තියො පඤ්ච, මුසාවාදස්ස කාරණා।
gae:සමුට්ඨානාදයො සබ්බෙ, අදින්නාදානතුල්යකා॥
cen:සම්පජානමුසාවාදකථා।
gax:891:ජාතිආදීසු වුත්තෙසු, දසස්වක්කොසවත්ථුසු।
gae:භූතෙන වා අභූතෙන, යෙන කෙනචි වත්ථුනා॥
gax:892:යාය කායචි භාසාය, හත්ථමුද්දාය වා පන।
gae:පාරාජිකමනාපන්නං, භික්ඛුමාපන්නමෙව වා॥
gax:893:අඤ්ඤත්රඤ්ඤාපදෙසෙන, ඔමසන්තස්ස භික්ඛුනො।
gae:තත්ථ පාචිත්තියාපත්ති, සම්බුද්ධෙන පකාසිතා॥
gax:894:තෙහෙවඤ්ඤාපදෙසෙන <pb M=.85/>, පාළිමුත්තපදෙහිපි।
gae:සබ්බත්ථානුපසම්පන්නං, අක්කොසන්තස්ස දුක්කටං॥
gax:895:අනක්කොසිතුකාමස්ස, කෙවලං දවකම්යතා।
gae:වදතො පන සබ්බත්ථ, දුබ්භාසිතමුදීරිතං॥
gax:896:පවිට්ඨානුපසම්පන්න-ට්ඨානෙ ඉධ ච භික්ඛුනී।
gae:අනාපත්ති පුරක්ඛත්වා, අත්ථධම්මානුසාසනිං॥
gax:897:වදතො පන භික්ඛුස්ස, සමුට්ඨානාදයො නයා।
gae:අනන්තරසමා වුත්තා, දුක්ඛා හොතෙත්ථ වෙදනා॥
cen:ඔමසවාදකථා।
gax:898:ආපත්ති භික්ඛුපෙසුඤ්ඤෙ, දුවිධාකාරතො සියා।
gae:අත්තනො පියකාමස්ස, පරභෙදත්ථිනොපි වා॥
gax:899:අක්කොසන්තස්ස පරියාය-පාළිමුත්තනයෙහි ච।
gae:වචනස්සුපසංහාරෙ, හොති ආපත්ති දුක්කටං॥
gax:900:තථා <pb V=.75/> අනුපසම්පන්න-අක්කොසං හරතොපි ච।
gae:ඨිතා අනුපසම්පන්න-ට්ඨානෙ ඉධ ච භික්ඛුනී॥
gax:901:න චෙව පියකාමස්ස, න ච භෙදත්ථිනොපි වා।
gae:පාපානං ගරහත්ථාය, වදන්තස්ස ච භික්ඛුනො॥
gax:902:තථා උම්මත්තකාදීනං, අනාපත්තීති දීපිතා।
gae:සමුට්ඨානාදයො සබ්බෙ, අදින්නාදානසාදිසා॥
cen:පෙසුඤ්ඤකථා।
gax:903:ඨපෙත්වා භික්ඛුනිං භික්ඛුං, අඤ්ඤෙන පිටකත්තයං।
gae:ධම්මං සහ භණන්තස්ස, තස්ස පාචිත්තියං සියා॥
gax:904:රාජොවාදාදයො <pb M=.86/> වුත්තා, <b>මහාපච්චරියා</b>දිසු।
gae:අනාරුළ්හෙසු සඞ්ගීතිං, ආපත්තිජනකාති හි॥
gax:905:දුක්කටං හොති භික්ඛුස්මිං, තථා භික්ඛුනියාපි ච।
gae:භික්ඛුස්සානුපසම්පන්න-සඤ්ඤිනො විමතිස්ස වා॥
gax:906:එකතො උද්දිසාපෙති, සජ්ඣායං වා කරොති යො।
gae:භණන්තං පගුණං ගන්ථං, ඔපාතෙති ච යො පන॥
gax:907:තස්ස චානුපසම්පන්න-සන්තිකෙ ගණ්හතොපි ච।
gae:උද්දෙසං තු අනාපත්ති, භණනෙ තෙන එකතො॥
gax:908:වාචතො ච සමුට්ඨාති, වාචාචිත්තද්වයාපි ච।
gae:සමුට්ඨානමිදං වුත්තං, පදසොධම්මසඤ්ඤිතං॥
cen:පදසොධම්මකථා।
gax:909:සබ්බච්ඡන්නපරිච්ඡන්නෙ, නිපජ්ජෙය්ය සචෙ පන।
gae:යෙභුය්යෙන පරිච්ඡන්නෙ, ඡන්නෙ සෙනාසනෙපි වා॥
gax:910:තිස්සන්නං පන රත්තීනං, උද්ධං යො පන රත්තියං।
gae:ඨපෙත්වා භික්ඛුං අඤ්ඤෙන, තස්ස පාචිත්තියං සියා॥
gax:911:වත්ථුං යං පන නිද්දිට්ඨං, මෙථුනස්ස පහොනකං।
gae:ආපත්යන්තමසො තෙන, තිරච්ඡානගතෙනපි॥
gax:912:නිපන්නෙ <pb V=.76/> උපසම්පන්නෙ, ඉතරො චෙ නිපජ්ජති।
gae:ඉතරස්මිං නිපන්නෙ වා, සචෙ භික්ඛු නිපජ්ජති॥
gax:913:උභින්නං උට්ඨහිත්වා වා, නිපජ්ජනපයොගතො।
gae:ආපත්තානුපසම්පන්න-ගණනායපි වා සියා॥
gax:914:සචෙ පිධාය වා ගබ්භං, නිපජ්ජතිපිධාය වා।
gae:ආපත්තත්ථඞ්ගතෙ සූරියෙ, චතුත්ථදිවසෙ සියා॥
gax:915:දියඩ්ඪහත්ථුබ්බෙධෙන <pb M=.87/>, පාකාරචයනාදිනා।
gae:පරික්ඛිත්තම්පි තං සබ්බං, පරික්ඛිත්තන්ති වුච්චති॥
gax:916:භික්ඛුස්සන්තමසො දුස්ස-කුටියං වසතොපි ච।
gae:සහසෙය්යාය ආපත්ති, හොතීති පරිදීපිතො॥
gax:917:සබ්බච්ඡන්නපරිච්ඡන්න-යෙභුය්යාදිප්පභෙදතො।
gae:සත්ත පාචිත්තියානෙත්ථ, දට්ඨබ්බානි සුබුද්ධිනා॥
gax:918:අඩ්ඪච්ඡන්නපරිච්ඡන්නෙ, දුක්කටං පරිදීපිතං।
gae:සබ්බචූළපරිච්ඡන්න-ඡන්නාදීහිපි පඤ්චධා॥
gax:919:අනාපත්ති දිරත්තං වා, තිරත්තං වසතො සහ।
gae:අරුණස්ස පුරෙයෙව, තතියාය ච රත්තියා॥
gax:920:නික්ඛමිත්වා වසන්තස්ස, පුන සද්ධිඤ්ච භික්ඛුනො।
gae:තථා සබ්බපරිච්ඡන්න-සබ්බච්ඡන්නාදිකෙපි ච॥
gax:921:එවං අනුපසම්පන්නෙ, නිපන්නෙපි නිසීදතො।
gae:සෙසා එළකලොමෙන, සමුට්ඨානාදයො සමා॥
cen:සහසෙය්යකථා।
gax:922:සචෙ තදහුජාතාය, අපි යො මානුසිත්ථියා।
gae:සහසෙය්යං පකප්පෙය්ය, තස්ස පාචිත්තියං සියා॥
gax:923:දිස්සමානකරූපාය, යක්ඛියා පෙතියා සහ।
gae:රත්තියං යො නිපජ්ජෙය්ය, දෙවියා පණ්ඩකෙන වා॥
gax:924:මෙථුනවත්ථුභූතාය, තිරච්ඡානගතිත්ථියා।
gae:වත්ථූනං ගණනායස්ස, හොති ආපත්ති දුක්කටං॥
gax:925:ඉධෙකදිවසෙනෙව <pb V=.77/>, ආපත්ති පරිදීපිතා।
gae:සෙසො අනන්තරෙ වුත්ත-සදිසොව විනිච්ඡයො॥
cen:දුතියසහසෙය්යකථා।
gax:926:උද්ධං <pb M=.88/> ඡප්පඤ්චවාචාහි, විඤ්ඤුං පුරිසවිග්ගහං।
gae:විනා ධම්මං භණන්තස්ස, හොති පාචිත්ති ඉත්ථියා॥
gax:927:ගාථාපාදො පනෙකොව, එකවාචාති සඤ්ඤිතො।
gae:පදසොධම්මං නිද්දිට්ඨං, ධම්මමට්ඨකථම්පි වා॥
gax:928:ඡන්නං උපරි වාචානං, පදාදීනං වසා පන।
gae:දෙසෙන්තස්ස සියාපත්ති, පදාදිගණනාය ච॥
gax:929:නිම්මිනිත්වා ඨිතෙනාපි, සද්ධිං පුරිසවිග්ගහං।
gae:යක්ඛෙනපි ච පෙතෙන, තිරච්ඡානගතෙනපි॥
gax:930:ඨිතස්ස මාතුගාමස්ස, ධම්මං යො පන භාසති।
gae:ඡන්නං උපරි වාචානං, තස්ස පාචිත්තියං සියා॥
gax:931:පුරිසෙ ඉත්ථිසඤ්ඤිස්ස, විමතිස්ස ච පණ්ඩකෙ।
gae:උත්තරි ඡහි වාචාහි, වදතො හොති දුක්කටං॥
gax:932:ඉත්ථිරූපං ගහෙත්වාන, ඨිතානං භාසතොපි ච।
gae:දුක්කටං යක්ඛිපෙතීනං, තිරච්ඡානගතිත්ථියා॥
gax:933:පුරිසෙ සති විඤ්ඤුස්මිං, සයං උට්ඨාය වා පුන।
gae:දෙසෙන්තස්ස නිසීදිත්වා, මාතුගාමස්ස වා තථා॥
gax:934:අඤ්ඤිස්සා පුන අඤ්ඤිස්සා, ඉත්ථියා භණතොපි ච।
gae:ඡහි පඤ්චහි වාචාහි, අනාපත්ති පකාසිතා॥
gax:935:පදසොධම්මතුල්යාව, සමුට්ඨානාදයො මතා।
gae:අයමෙව විසෙසොති, ක්රියාක්රියමිදං පන॥
cen:ධම්මදෙසනාකථා।
gax:936:මහග්ගතං පණීතං වා, ආරොචෙන්තස්ස භික්ඛුනො।
gae:ඨපෙත්වා භික්ඛුනිං භික්ඛුං, භූතෙ පාචිත්තියං සියා॥
gax:937:නො <pb M=.89/> <pb V=.78/> චෙ ජානාති සො වුත්තං, ආරොචෙන්තස්ස භික්ඛුනො।
gae:පරියායවචනෙ චස්ස, හොති ආපත්ති දුක්කටං॥
gax:938:අනාපත්ති තථාරූපෙ, කාරණෙ සති භාසතො।
gae:සබ්බස්සපි ච සීලාදිං, වදතො ආදිකම්මිනො॥
gax:939:උම්මත්තකපදං එත්ථ, න වුත්තං තදසම්භවා।
gae:භූතාරොචනකං නාම, සමුට්ඨානමිදං මතං॥
gax:940:කායතො වාචතො කාය-වාචතො ච තිධා සියා।
gae:කුසලාබ්යාකතෙහෙව, ද්විචිත්තඤ්ච ද්විවෙදනං॥
cen:භූතාරොචනකථා।
gax:941:ආපත්තිං පන දුට්ඨුල්ලං, ආරොචෙන්තස්ස භික්ඛුනො।
gae:ආපත්තානුපසම්පන්නෙ, ඨපෙත්වා භික්ඛුසම්මුතිං॥
gax:942:සඞ්ඝාදිසෙසමාපන්නො, මොචෙත්වා අසුචිං අයං।
gae:ඝටෙත්වා වත්ථුනාපත්තිං, වදන්තස්සෙව වජ්ජතා॥
gax:943:ඉධ සඞ්ඝාදිසෙසාව, දුට්ඨුල්ලාපත්තියො මතා।
gae:තස්මා සුද්ධස්ස දුට්ඨුල්ලං, වදං පාචිත්තියං ඵුසෙ॥
gax:944:අදුට්ඨුල්ලාය දුට්ඨුල්ල-සඤ්ඤිනො විමතිස්ස වා।
gae:ආපත්තියොපි වා සෙසා, ආරොචෙන්තස්ස දුක්කටං॥
gax:945:තථා අනුපසම්පන්නෙ, දුට්ඨුල්ලං පඤ්චධා මතං।
gae:අජ්ඣාචාරමදුට්ඨුල්ලං, ආරොචෙතුං න වට්ටති॥
gax:946:වත්ථුං වා පන ආපත්තිං, ආරොචෙන්තස්ස කෙවලං।
gae:අනාපත්තීති ඤාතබ්බං, භික්ඛුසම්මුතියා තථා॥
gax:947:එවමුම්මත්තකාදීනං, සමුට්ඨානාදයො නයා।
gae:අදින්නාදානතුල්යාව, වෙදනා දුක්ඛවෙදනා॥
cen:දුට්ඨුල්ලාරොචනකථා।
gax:948:ඛණෙය්ය <pb M=.90/> වා ඛණාපෙය්ය, පථවිං යො අකප්පියං।
gae:භෙදාපෙය්ය ච භින්දෙය්ය, තස්ස පාචිත්තියං සියා॥
gax:949:සයමෙව <pb V=.79/> ඛණන්තස්ස, පථවිං පන භික්ඛුනො।
gae:පහාරස්මිං පහාරස්මිං, පාචිත්තියමුදීරිතං॥
gax:950:ආණාපෙන්තස්ස එකාව, දිවසං ඛණතොපි ච।
gae:පුනප්පුනාණාපෙන්තස්ස, වාචතො වාචතො සියා॥
gax:951:“ඛණ පොක්ඛරණිං වාපිං, ආවාටං ඛණ කූපකං”।
gae:ඉච්චෙවං තු වදන්තස්ස, කොචි දොසො න විජ්ජති॥
gax:952:“ඉමං ඛණ ච ඔකාසං, ඉධ පොක්ඛරණිං ඛණ।
gae:ඉමස්මිං ඛණ ඔකාසෙ”, වත්තුමෙවං න වට්ටති॥
gax:953:“කන්දං ඛණ කුරුන්දං වා, ථූණං ඛණ ච ඛාණුකං।
gae:මූලං ඛණ ච තාලං වා”, එවං වදති වට්ටති॥
gax:954:“ඉමං මූලං ඉමං වල්ලිං, ඉමං තාලං ඉමං නළං।
gae:ඛණා”ති නියමෙත්වාන, වත්තුං පන න වට්ටති॥
gax:955:උස්සිඤ්චිතුං සචෙ සක්කා, ඝටෙහි තනුකද්දමො।
gae:භික්ඛුනා අපනෙතබ්බො, බහලං න ච වට්ටති॥
gax:956:භිජ්ජිත්වා නදියාදීනං, පතිතං තොයසන්තිකෙ।
gae:තටං වට්ඨං විකොපෙතුං, චාතුමාසම්පි වට්ටති॥
gax:957:සචෙ පතති තොයස්මිං, දෙවෙ වුට්ඨෙපි වට්ටති।
gae:චාතුමාසමතික්කන්තෙ, තොයෙ දෙවො හි වස්සති॥
gax:958:පාසාණපිට්ඨියං සොණ්ඩිං, ඛණන්ති යදි තත්ථ තු।
gae:රජං පතති චෙ පුබ්බං, පච්ඡා දෙවොභිවස්සති॥
gax:959:සොධෙතුං භින්දිතුං අන්තො-චාතුමාසං තු වට්ටති।
gae:චාතුමාසකතො උද්ධං, විකොපෙතුං න වට්ටති॥
gax:960:වාරිනා <pb M=.91/> පඨමං පුණ්ණෙ, පච්ඡා පතති චෙ රජං।
gae:තං වට්ටති විකොපෙතුං, තොයෙ දෙවො හි වස්සති॥
gax:961:අල්ලීයති ඵුසායන්තෙ, පිට්ඨිපාසාණකෙ රජං।
gae:චාතුමාසච්චයෙ තම්පි, විකොපෙතුං න වට්ටති॥
gax:962:සචෙ අකතපබ්භාරෙ, වම්මිකො පන උට්ඨිතො।
gae:යථාසුඛං විකොපෙය්ය, චාතුමාසච්චයෙපි ච॥
gax:963:අබ්භොකාසෙ <pb V=.80/> සචෙ වට්ඨො, චාතුමාසං තු වට්ටති।
gae:රුක්ඛෙ උපචිකාදීනං, මත්තිකායපි සො නයො॥
gax:964:මූසිකුක්කර ගොකණ්ට-ගණ්ඩුප්පාදමලෙසුපි।
gae:අයමෙව නයො වුත්තො, අසම්බද්ධෙසු භූමියා॥
gax:965:තෙහෙව සදිසා හොන්ති, කසිනඞ්ගලමත්තිකා।
gae:අච්ඡින්නා භූමිසම්බන්ධා, සා ජාතපථවී සියා॥
gax:966:සෙනාසනම්පි අච්ඡන්නං, විනට්ඨඡදනම්පි වා।
gae:චාතුමාසකතො උද්ධං, ඔවට්ඨං න විකොපයෙ॥
gax:967:තතො “ගොපානසිං භිත්තිං, ථම්භං වා පදරත්ථරං।
gae:ගණ්හිස්සාමී”ති සඤ්ඤාය, ගහෙතුං පන වට්ටති॥
gax:968:ගණ්හන්තස්සිට්ඨකාදීනි, සචෙ පතති මත්තිකා।
gae:අනාපත්ති සියාපත්ති, මත්තිකං යදි ගණ්හති॥
gax:969:අතින්තො මත්තිකාපුඤ්ජො, අන්තොගෙහෙ සචෙ සියා।
gae:අනොවට්ඨො ච භික්ඛූනං, සබ්බදා හොති කප්පියො॥
gax:970:වුට්ඨෙ පුන ච ගෙහස්මිං, ගෙහං ඡාදෙන්ති තං සචෙ।
gae:චාතුමාසච්චයෙ සබ්බො, තින්තො හොති අකප්පියො॥
gax:971:යත්තකං තත්ථ තින්තං තු, තත්තකං හොත්යකප්පියං।
gae:අතින්තං තත්ථ යං යං තු, තං තං හොති හි කප්පියං॥
gax:972:තෙමිතො <pb M=.92/> වාරිනා සො චෙ, එකාබද්ධොව භූමියා।
gae:පථවී චෙව සා ජාතා, න වට්ටති තතො පරං॥
gax:973:අබ්භොකාසෙ ච පාකාරො, ඔවට්ඨො මත්තිකාමයො।
gae:චාතුමාසච්චයෙ “ජාතා, පථවී”ති පවුච්චති॥
gax:974:තත්ථ ලග්ගං රජං සණ්හං, අඝංසන්තොව මත්තසො।
gae:ඡුපිත්වා අල්ලහත්ථෙන, සචෙ ගණ්හාති වට්ටති॥
gax:975:සචෙ ඉට්ඨකපාකාරො, යෙභුය්යකථලෙ පන।
gae:ඨානෙ තිට්ඨති සො තස්මා, විකොපෙය්ය යථාසුඛං॥
gax:976:අබ්භොකාසෙ ඨිතං ථම්භං, චාලෙත්වා පනිතො චිතො।
gae:පථවිං තු විකොපෙත්වා, ගහෙතුං න ච වට්ටති॥
gax:977:අඤ්ඤම්පි <pb V=.81/> සුක්ඛරුක්ඛං වා, ඛාණුකං වාපි ගණ්හතො।
gae:අයමෙව නයො දොසො, උජුමුද්ධරතො න ච॥
gax:978:පාසාණං යදි වා රුක්ඛං, උච්චාලෙත්වා පවට්ටති।
gae:න දොසො සුද්ධචිත්තස්ස, සචෙ පථවි භිජ්ජති॥
gax:979:ඵාලෙන්තානම්පි දාරූනි, සාඛාදීනි ච කඩ්ඪතො।
gae:අයමෙව නයො වුත්තො, භූමියං සුද්ධචෙතසො॥
gax:980:කණ්ටකං සූචිමට්ඨිං වා, ඛිලං වා භූමියං පන।
gae:ආකොටෙතුං පවෙසෙතුං, භික්ඛුනො න ච වට්ටති॥
gax:981:“අහං පස්සාවධාරාය, භින්දිස්සාමී”ති මෙදිනිං।
gae:භික්ඛුස්ස පන පස්සාව-මෙවං කාතුං න වට්ටති॥
gax:982:අනාපත්ති කරොන්තස්ස, සචෙ භිජ්ජති මෙදිනී।
gae:සමජ්ජතො සමං කාතුං, ඝංසිතුං න ච වට්ටති॥
gax:983:පාදඞ්ගුට්ඨෙන වා භූමිං, ලිඛිතුම්පි න වට්ටති।
gae:භින්දන්තෙන ච පාදෙහි, තථා චඞ්කමිතුම්පි වා॥
gax:984:පථවිං අල්ලහත්ථෙන, ඡුපිත්වා සුඛුමං රජං।
gae:අඝංසන්තො ගහෙත්වා චෙ, හත්ථං ධොවති වට්ටති॥
gax:985:සයං <pb M=.93/> දහති චෙ භූමිං, දහාපෙති පරෙහි වා।
gae:ආපත්තන්තමසො පත්තං, දහන්තස්සාපි භික්ඛුනො॥
gax:986:ඨානෙසු යත්තකෙස්වග්ගිං, දෙති දාපෙති වා පන।
gae:තත්තකානෙව භික්ඛුස්ස, හොන්ති පාචිත්තියානිපි॥
gax:987:ඨපෙතුං භික්ඛුනො අග්ගිං, භූමියං න ච වට්ටති।
gae:කපාලෙ පත්තපචනෙ, ඨපෙතුං පන වට්ටති॥
gax:988:අග්ගිං උපරි දාරූනං, ඨපෙතුං න ච වට්ටති।
gae:දහන්තො තානි ගන්ත්වා සො, භූමිං දහති චෙ පන॥
gax:989:එසෙව ච නයො වුත්තො, ඉට්ඨකාවාසකාදිසු।
gae:ඨපෙතුං ඉට්ඨකාදීනං, මත්ථකෙස්වෙව වට්ටති॥
gax:990:කස්මා පනාති චෙ? තෙස-මනුපාදානභාවතො।
gae:ඛාණුකෙ සුක්ඛරුක්ඛෙ වා, අග්ගිං දාතුං න වට්ටති॥
gax:991:අනාපත්ති <pb V=.82/> තිණුක්කං තු, ගහෙත්වා පන ගච්ඡතො।
gae:ඩය්හමානෙ තු හත්ථස්මිං, සචෙ පාතෙති භූමියං॥
gax:992:පුන තං පතිතට්ඨානෙ, දත්වා තස්ස පනින්ධනං।
gae:අග්ගිං වට්ටති කාතුන්ති, <b>මහාපච්චරියං</b> රුතං॥
gax:993:තස්සාපථවියංයෙව, පථවීති ච සඤ්ඤිනො।
gae:විමතිස්සුභයත්ථාපි, දුක්කටං පරියාපුතං॥
gax:994:අනාපත්ති “ඉමං ජාන, ඉමමාහර දෙහි”ති।
gae:වදන්තස්ස, සචිත්තඤ්ච, තිසමුට්ඨානමෙව ච॥
cen:පථවීඛණනකථා।
cen:මුසාවාදවග්ගො පඨමො।
gax:995:භවන්තස්ස <pb M=.94/> ච භූතස්ස, භූතගාමස්ස භික්ඛුනො।
gae:පාතබ්යතානිමිත්තං තු, පාචිත්තියමුදීරිතං॥
gax:996:උදකට්ඨො ථලට්ඨොති, දුවිධො හොති සො පන।
gae:තිලබීජාදිකො තත්ථ, සපණ්ණොපි අපණ්ණකො॥
gax:997:උදකට්ඨොති විඤ්ඤෙය්යො, සබ්බො සෙවාලජාතිකො।
gae:විකොපෙන්තස්ස තං සබ්බං, තස්ස පාචිත්තියං සියා॥
gax:998:වියූහිත්වා තු හත්ථෙන, න්හායිතුං පන වට්ටති।
gae:හොති තස්ස ච සබ්බම්පි, ඨානඤ්හි සකලං ජලං॥
gax:999:උදකෙන විනා චෙච්ච, තං පනුද්ධරිතුං ජලා।
gae:න ච වට්ටති භික්ඛුස්ස, ඨානසඞ්කමනඤ්හි තං॥
gax:1000:උදකෙනුක්ඛිපිත්වා තං, පක්ඛිපන්තස්ස වාරිසු।
gae:වට්ටතීති ච නිද්දිට්ඨං, සබ්බඅට්ඨකථාසුපි॥
gax:1001:ජලෙ වල්ලිතිණාදීනි, උද්ධරන්තස්ස තොයතො।
gae:විකොපෙන්තස්ස වා තත්ථ, හොති පාචිත්ති භික්ඛුනො॥
gax:1002:පරෙහුප්පාටිතානෙත්ථ, විකොපෙන්තස්ස දුක්කටං।
gae:ගච්ඡන්ති හි යතො තානි, බීජගාමෙන සඞ්ගහං॥
gax:1003:ථලට්ඨෙ <pb V=.83/> ඡින්නරුක්ඛානං, ඨිතො හරිතඛාණුකො।
gae:උද්ධං වඩ්ඪනකො තස්ස, භූතගාමෙන සඞ්ගහො॥
gax:1004:නාළිකෙරාදිකානම්පි, ඛාණු උද්ධං න වඩ්ඪති।
gae:තස්මා තස්ස කතො හොති, බීජගාමෙන සඞ්ගහො॥
gax:1005:තථා කදලියා ඛාණු, ඵලිතාය පකාසිතො।
gae:අඵලිතාය යො ඛාණු, භූතගාමෙන සො මතො॥
gax:1006:ඵලිතා කදලී යාව, නීලපණ්ණා ච තාව සා।
gae:නළවෙළුතිණාදීන-මයමෙව විනිච්ඡයො॥
gax:1007:අග්ගතො <pb M=.95/> පන පට්ඨාය, යදායං වෙළු සුස්සති।
gae:තදා සඞ්ගහිතො හොති, බීජගාමෙන නාමසො॥
gax:1008:ඉන්දසාලාදිරුක්ඛානං, බීජගාමෙන සඞ්ගහො।
gae:ඡින්දිත්වා ඨපිතානං තු, විඤ්ඤෙය්යො විනයඤ්ඤුනා॥
gax:1009:මණ්ඩපාදීනමත්ථාය, නික්ඛණන්ති ච තෙ සචෙ।
gae:නිග්ගතෙ මූලපණ්ණස්මිං, භූතගාමෙන සඞ්ගහො॥
gax:1010:මූලමත්තෙපි වා යෙසං, පණ්ණමත්තෙපි වා පන।
gae:නිග්ගතෙපි කතො තෙසං, බීජගාමෙන සඞ්ගහො॥
gax:1011:සකන්දා පන තාලට්ඨි, බීජගාමොති වුච්චති।
gae:පත්තවට්ටි යදා නීලා, නිග්ගච්ඡති තදා න ච॥
gax:1012:නාළිකෙරතචං භිත්වා, දන්තසූචීව අඞ්කුරො।
gae:නිග්ගච්ඡති තදා සොපි, බීජගාමොති වුච්චති॥
gax:1013:මිගසිඞ්ගසමානාය, සතියා පත්තවට්ටියා।
gae:අනිග්ගතෙපි මූලස්මිං, භූතගාමොති වුච්චති॥
gax:1014:න හොන්ති හරිතා යාව, වීහිආදීනමඞ්කුරා।
gae:නිග්ගතෙසුපි පණ්ණෙසු, බීජගාමෙන සඞ්ගහො॥
cen:චත්තාරො භාණවාරා නිට්ඨිතා।
gax:1015:අම්බජම්බුට්ඨිකාදීන-මෙසෙව ච විනිච්ඡයො।
gae:වන්දාකා වාපි අඤ්ඤං වා, රුක්ඛෙ ජායති යං පන॥
gax:1016:රුක්ඛොවස්ස <pb V=.84/> සියා ඨානං, විකොපෙතුං න වට්ටති।
gae:අමූලවල්ලිආදීන-මයමෙව විනිච්ඡයො॥
gax:1017:පාකාරාදීසු සෙවාලො, අග්ගබීජන්ති වුච්චති।
gae:යාව ද්වෙ තීණි පත්තානි, න සඤ්ජායන්ති තාව සො॥
gax:1018:පත්තෙසු පන ජාතෙසු, වත්ථු පාචිත්තියස්ස සො।
gae:ඝංසිත්වා පන තං තස්මා, අපනෙතුං න වට්ටති॥
gax:1019:සෙවාලෙ <pb M=.96/> බහි පානීය-ඝටාදීනං තු දුක්කටං।
gae:අබ්බොහාරොව සො අන්තො, පූවාදීසුපි කණ්ණකං॥
gax:1020:පාසාණදද්දුසෙවාල-සෙලෙය්යප්පභුතීනි ච।
gae:හොන්ති දුක්කටවත්ථූනි, අපත්තානීති නිද්දිසෙ॥
gax:1021:පුප්ඵිතං තු අහිච්ඡත්තං, අබ්බොහාරිකතං ගතං।
gae:සචෙ තං මකුළං හොති, හොති දුක්කටවත්ථුකං॥
gax:1022:රුක්ඛෙ තචං විකොපෙත්වා, තථා පප්පටිකම්පි ච।
gae:නිය්යාසම්පි පනල්ලස්මිං, ගහෙතුං න ච වට්ටති॥
gax:1023:නුහිආදීසු රුක්ඛෙසු, තාලපණ්ණාදිකෙසු වා।
gae:ලිඛතො තත්ථජාතෙසු, පාචිත්තියමුදීරයෙ॥
gax:1024:පුප්ඵං පණ්ඩුපලාසං වා, ඵලං වා පක්කමෙව වා।
gae:පාතෙන්තස්ස ච චාලෙත්වා, පාචිත්තියමුදීරිතං॥
gax:1025:නාමෙත්වා ඵලිනිං සාඛං, දාතුං වට්ටති ගණ්හතො।
gae:සයං ඛාදිතුකාමො චෙ, දාතුමෙවං න වට්ටති॥
gax:1026:උක්ඛිපිත්වා පරං කඤ්චි, ගාහාපෙතුම්පි වට්ටති।
gae:පුප්ඵානි ඔචිනන්තෙසු, අයමෙව විනිච්ඡයො॥
gax:1027:යෙසං රුහති රුක්ඛානං, සාඛා තෙසම්පි සාඛිනං।
gae:කප්පියං තමකාරෙත්වා, විකොපෙන්තස්ස දුක්කටං॥
gax:1028:අයමෙව නයො අල්ල-සිඞ්ගිවෙරාදිකෙසුපි।
gae:දුක්කටං බීජගාමෙසු, නිද්දිට්ඨත්තා මහෙසිනා॥
gax:1029:“රුක්ඛං ඡින්ද ලතං ඡින්ද, කන්දං මූලම්පි උද්ධර।
gae:උප්පාටෙහී”ති වත්තුම්පි, වට්ටතෙවානියාමතො॥
gax:1030:“අම්බං <pb V=.85/> ජම්බුම්පි නිම්බං වා, ඡින්ද භින්දුද්ධරා”ති වා।
gae:ගහෙත්වා පන නාමම්පි, වට්ටතෙවානියාමතො॥
gax:1031:“ඉමං <pb M=.97/> රුක්ඛං ඉමං වල්ලිං, ඉමං ඡල්ලිං ඉමං ලතං।
gae:ඡින්ද භින්දා”ති වා වත්තුං, නියමෙත්වා න වට්ටති॥
gax:1032:පූරෙත්වා උච්ඡුඛණ්ඩානං, පච්ඡියො ආහරන්ති චෙ।
gae:සබ්බමෙව කතං හොති, එකස්මිං කප්පියෙ කතෙ॥
gax:1033:එකතො පන බද්ධානි, උච්ඡුදාරූනි හොන්ති චෙ।
gae:කප්පියං කරොන්තො පන, දාරුං විජ්ඣති වට්ටති॥
gax:1034:වල්ලියා රජ්ජුයා වාපි, යාය බද්ධානි තානි හි।
gae:භාජනෙන සමානත්තා, තං විජ්ඣති න වට්ටති॥
gax:1035:භත්තං මරිචපක්කෙහි, මිස්සෙත්වා ආහරන්ති චෙ।
gae:එකසිත්ථෙපි භත්තස්ස, සචෙ විජ්ඣති වට්ටති॥
gax:1036:අයමෙව නයො වුත්තො, තිලතණ්ඩුලකාදිසු।
gae:එකාබද්ධෙ කපිත්ථෙපි, කටාහෙ කප්පියං කරෙ॥
gax:1037:කටාහං යදි මුඤ්චිත්වා, අන්තො චරති මිඤ්ජකං।
gae:භින්දාපෙත්වා කපිත්ථං තං, කාරෙතබ්බං තු කප්පියං॥
gax:1038:අභූතගාමබීජෙසු, භූතගාමාදිසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1039:අතථාසඤ්ඤිනො තත්ථ, අසඤ්චිච්චාසතිස්ස ච।
gae:උම්මත්තකාදිකානඤ්ච, අනාපත්ති පකාසිතා॥
gax:1040:ඉදඤ්ච තිසමුට්ඨානං, ක්රියං සඤ්ඤාවිමොක්ඛකං।
gae:කායකම්මං වචීකම්මං, තිචිත්තඤ්ච තිවෙදනං॥
cen:භූතගාමකථා।
gax:1041:කතෙ සඞ්ඝෙන කම්මස්මිං, අඤ්ඤවාදවිහෙසකෙ।
gae:තථා පුන කරොන්තස්ස, හොති පාචිත්තියද්වයං॥
gax:1042:තිකපාචිත්තියං <pb M=.98/> ධම්මෙ, අධම්මෙ තිකදුක්කටං।
gae:කම්මෙ අරොපිතෙ චෙවං, වදන්තස්ස ච දුක්කටං॥
gax:1043:ආපත්තිං <pb V=.86/> වාපි ආපන්නං, අජානන්තස්ස, “භණ්ඩනං।
gae:භවිස්සතී”ති සඤ්ඤිස්ස, ගිලානස්ස න දොසතා॥
gax:1044:අදින්නාදානතුල්යාව, සමුට්ඨානාදයො නයා।
gae:ක්රියාක්රියමිදං වුත්තං, වෙදනා දුක්ඛවෙදනා॥
cen:අඤ්ඤවාදකථා।
gax:1045:අයසං කත්තුකාමොව, සම්මතස්ස හි භික්ඛුනො।
gae:වදන්තො උපසම්පන්නෙ, උජ්ඣාපෙති ච ඛීයති॥
gax:1046:තස්මිං වත්ථුද්වයෙ තස්ස, හොති පාචිත්තියද්වයං।
gae:තිකපාචිත්තියං ධම්මෙ, අධම්මෙ තිකදුක්කටං॥
gax:1047:අවණ්ණංනුපසම්පන්න-සන්තිකෙ පන භික්ඛුනො।
gae:අසම්මතස්ස භික්ඛුස්ස, භාසතො යස්ස කස්සචි॥
gax:1048:සාමණෙරස්ස වා වණ්ණං, සම්මතාසම්මතස්සපි।
gae:වදතො දුක්කටං හොති, යස්ස කස්සචි සන්තිකෙ॥
gax:1049:ඡන්දාදීනං වසෙනෙව, කරොන්තං භණතො පන।
gae:අනාපත්ති ක්රියාසෙස-මනන්තරසමං මතං॥
cen:උජ්ඣාපනකථා।
gax:1050:අජ්ඣොකාසෙ තු මඤ්චාදිං, අත්තනො වා පරස්ස වා।
gae:අත්ථාය සන්ථරාපෙත්වා, සන්ථරිත්වාපි වා පන॥
gax:1051:නෙවුද්ධරෙය්ය සඞ්ඝස්ස, උද්ධරාපෙය්ය වා න තං।
gae:පක්කමන්තො සචෙ තස්ස, හොති පාචිත්ති භික්ඛුනො॥
gax:1052:වස්සිකෙ <pb M=.99/> චතුරො මාසෙ, සචෙ දෙවො න වස්සති।
gae:අජ්ඣොකාසෙ තථා චාපි, ඨපෙතුං න ච වට්ටති॥
gax:1053:යත්ථ වස්සති හෙමන්තෙ, චත්තාරො අපරෙපි ච।
gae:ඨපෙතුං තත්ථ මඤ්චාදිං, අට්ඨ මාසෙ න වට්ටති॥
gax:1054:කාකාදීනං නිවාසස්මිං, රුක්ඛමූලෙ කදාචිපි।
gae:මඤ්චාදිං පන සඞ්ඝස්ස, ඨපෙතුං න ච වට්ටති॥
gax:1055:අඤ්ඤස්සත්ථාය <pb V=.87/> යං කිඤ්චි, සන්ථතං යදි සඞ්ඝිකං।
gae:යත්ථ කත්ථචි වා ඨානෙ, යෙන කෙනචි භික්ඛුනා॥
gax:1056:යාව සො න නිසීදෙය්ය, “ගච්ඡා”ති න වදෙය්ය වා।
gae:තාව සන්ථාරකස්සෙව, භාරො තන්ති පවුච්චති॥
gax:1057:සචෙ තං සාමණෙරෙන, සන්ථරාපෙති සන්ථතං।
gae:සන්ථරාපිතභික්ඛුස්ස, පලිබොධොති දීපිතො॥
gax:1058:සන්ථතං භික්ඛුනා තං චෙ, භාරො තස්සෙව තාව තං।
gae:යාව ආණාපකො තත්ථ, ආගන්ත්වා න නිසීදති॥
gax:1059:භික්ඛුං වා සාමණෙරං වා, ආරාමිකමුපාසකං।
gae:අනාපුච්ඡා නිය්යාතෙත්වා, සඞ්ඝිකං සයනාසනං॥
gax:1060:ලෙඩ්ඩුප්පාතමතික්කම්ම, ගච්ඡතො පඨමෙ පදෙ।
gae:දුක්කටං, දුතියෙ වාරෙ, පාචිත්තියමුදීරිතං॥
gax:1061:ඨත්වා භොජනසාලායං, වත්වා යො සාමණෙරකං।
gae:අසුකස්මිං දිවාට්ඨානෙ, පඤ්ඤාපෙහීති මඤ්චකං॥
gax:1062:නික්ඛමිත්වා සචෙ තස්මා, ඨානා අඤ්ඤත්ථ ගච්ඡති।
gae:පාදුද්ධාරෙන සො භික්ඛු, කාරෙතබ්බොති දීපිතො॥
gax:1063:තිකපාචිත්තියං වුත්තං, තිකාතීතෙන සත්ථුනා।
gae:තථා පුග්ගලිකෙ තෙන, දීපිතං තිකදුක්කටං॥
gax:1064:චිමිලිං තට්ටිකං චම්මං, ඵලකං පාදපුඤ්ඡනිං।
gae:භූමත්ථරණකං වාපි, උත්තරත්ථරණම්පි වා॥
gax:1065:දාරුමත්තිකභණ්ඩානි <pb M=.100/>, පත්තාධාරකමෙව වා।
gae:අබ්භොකාසෙ ඨපෙත්වා තං, ගච්ඡතො හොති දුක්කටං॥
gax:1066:සචෙ ආරඤ්ඤකෙනාපි, අනොවස්සෙ ච නො සති।
gae:ලග්ගෙත්වා පන රුක්ඛස්මිං, ගන්තබ්බං තු යථාසුඛං॥
gax:1067:යථා උපචිකාදීහි, න ඛජ්ජති න ලුජ්ජති।
gae:තථා කත්වාපි තං සබ්බං, ගන්තුං පන ච වට්ටති॥
gax:1068:අනාපත්තුද්ධරාපෙත්වා, ආපුච්ඡිත්වාපි ගච්ඡතො।
gae:අත්තනො සන්තකෙ රුද්ධෙ, ආපදාසුපි භික්ඛුනො॥
gax:1069:සමුට්ඨානාදයො <pb V=.88/> සබ්බෙ, කථිනෙන සමා මතා।
gae:ක්රියාක්රියමිදං වුත්ත-මයමෙව විසෙසතා॥
cen:පඨමසෙනාසනකථා।
gax:1070:භිසිචිමිලිකා භූම-ත්ථරණං උත්තරත්ථරං।
gae:තට්ටිකා චම්මඛණ්ඩො ච, පච්චත්ථරනිසීදනං॥
gax:1071:සන්ථාරො තිණපණ්ණානං, සෙය්යා දසවිධා සියා।
gae:සබ්බච්ඡන්නපරිච්ඡන්නෙ, විහාරෙ භික්ඛු යො පන॥
gax:1072:එතං දසවිධං සෙය්යං, සන්ථරිත්වාපි වා සයං।
gae:අනුද්ධරිත්වානාපුච්ඡා, අතික්කමති තං සචෙ॥
gax:1073:ආරාමස්සූපචාරං වා, පරික්ඛෙපං පනස්ස වා।
gae:පඨමෙ දුක්කටං පාදෙ, පාචිත්ති දුතියෙ සියා॥
gax:1074:සෙනාසනස්ස සෙය්යාය, උභයෙසං විනාසතො।
gae:ගච්ඡතො සන්ථරිත්වන්තො-ගබ්භෙ පාචිත්ති වණ්ණිතා॥
gax:1075:උපචාරෙ විහාරස්ස, දුක්කටං මණ්ඩපාදිකෙ।
gae:ගච්ඡතො සන්ථරිත්වා වා, සෙය්යාමත්තං විනාසතො॥
gax:1076:තිකපාචිත්තියං <pb M=.101/> වුත්තං, සඞ්ඝිකෙ දසවත්ථුකෙ।
gae:තථා පුග්ගලිකෙ තස්ස, දීපිතං තිකදුක්කටං॥
gax:1077:අනාපත්තුද්ධරිත්වා වා, ආපුච්ඡං වාපි ගච්ඡතො।
gae:පලිබුද්ධෙපි වාඤ්ඤෙන, අත්තනො සන්තකෙපි වා॥
gax:1078:සාපෙක්ඛොව ච ගන්ත්වා තං, තත්ථ ඨත්වාපි පුච්ඡති।
gae:සමුට්ඨානාදයො සබ්බෙ, අනන්තරසමා මතා॥
cen:දුතියසෙනාසනකථා।
gax:1079:යො පුබ්බුපගතං භික්ඛුං, ජානං අනුපඛජ්ජ ච।
gae:කප්පෙය්ය සඞ්ඝිකාවාසෙ, සෙය්යං පාචිත්තියස්ස චෙ॥
gax:1080:පාදධොවනපාසාණා, පවිසන්තස්ස භික්ඛුනො।
gae:යාව තං මඤ්චපීඨං වා, නික්ඛමන්තස්ස වා පන॥
gax:1081:මඤ්චපීඨකතො <pb V=.89/> යාව, පස්සාවට්ඨානමෙව තු।
gae:එත්ථන්තරෙ ඉදං ඨානං, උපචාරොති වුච්චති॥
gax:1082:තත්ථ බාධෙතුකාමස්ස, උපචාරෙ තු භික්ඛුනො।
gae:දසස්වඤ්ඤතරං සෙය්යං, සන්ථරන්තස්ස දුක්කටං॥
gax:1083:නිසීදන්තස්ස වා තත්ථ, නිපජ්ජන්තස්ස වා පන।
gae:තථා ද්වෙපි කරොන්තස්ස, හොති පාචිත්තියද්වයං॥
gax:1084:පුනප්පුනං කරොන්තස්ස, පයොගගණනාවසා।
gae:තිකපාචිත්තියං වුත්තං, පුග්ගලෙ තිකදුක්කටං॥
gax:1085:වුත්තූපචාරං මුඤ්චිත්වා, සෙය්යං සන්ථරතොපි වා।
gae:විහාරස්සූපචාරෙ වා, අජ්ඣොකාසෙපි වා පන॥
gax:1086:සන්ථරාපයතො වාපි, තත්ථ තස්ස නිසීදතො।
gae:සබ්බත්ථ දුක්කටං වුත්තං, නිවාසො ච නිවාරිතො॥
gax:1087:අනාපත්ති <pb M=.102/> ගිලානස්ස, සීතාදුප්පීළිතස්ස වා।
gae:ආපදාසුපි භික්ඛුස්ස, තථා උම්මත්තකාදිනො॥
gax:1088:සමුට්ඨානාදයො සබ්බෙ, පඨමන්තිමවත්ථුනා।
gae:සදිසාති ච විඤ්ඤෙය්යා, හොතීදං දුක්ඛවෙදනං॥
cen:අනුපඛජ්ජකථා।
gax:1089:විහාරා සඞ්ඝිකා භික්ඛුං, නික්කඩ්ඪෙය්ය සචෙ පන।
gae:නික්කඩ්ඪාපෙය්ය වා කුද්ධො, තස්ස පාචිත්තියං සියා॥
gax:1090:බහුභූමාපි පාසාදා, පයොගෙනෙකකෙන යො।
gae:නික්කඩ්ඪෙති සචෙ තස්ස, එකා පාචිත්ති දීපිතා॥
gax:1091:ඨපෙත්වා ච ඨපෙත්වා ච, නික්කඩ්ඪන්තස්ස අන්තරා।
gae:ද්වාරානං ගණනායස්ස, හොන්ති පාචිත්තියො පන॥
gax:1092:“නික්ඛමා”ති වදන්තස්ස, වාචායපි අයං නයො।
gae:ආණත්තියා ඛණෙයෙව, ආණාපෙන්තස්ස දුක්කටං॥
gax:1093:සචෙ සො සකිමාණත්තො, ද්වාරෙපි බහුකෙ පන।
gae:අතික්කාමෙති එකාව, බහුකානි බහූනි චෙ॥
gax:1094:තස්සූපට්ඨානසාලාදි-විහාරස්සූපචාරතො <pb V=.90/>।
gae:කායෙනපි ච වාචාය, තථා නික්කඩ්ඪනෙපි ච॥
gax:1095:විහාරස්සූපචාරා වා, විහාරා වාපි චෙතරං।
gae:නික්කඩ්ඪන්තස්ස සබ්බෙසං, පරික්ඛාරම්පි දුක්කටං॥
gax:1096:අසම්බද්ධෙසු භික්ඛුස්ස, පරික්ඛාරෙසු පණ්ඩිතො।
gae:වත්ථූනං ගණනායස්ස, දුක්කටං පරිදීපයෙ॥
gax:1097:අන්තෙවාසිමලජ්ජිං වා, තථා සද්ධිවිහාරිකං।
gae:නික්කඩ්ඪන්තස්ස උම්මත්තං, සයං උම්මත්තකස්ස ච॥
gax:1098:අත්තනො <pb M=.103/> වසනට්ඨානා, තථා විස්සාසිකස්ස වා।
gae:පරික්ඛාරඤ්ච වා තෙසං, අනාපත්ති පකාසිතා॥
gax:1099:සඞ්ඝාරාමාපි සබ්බස්මා, තථා කලහකාරකං।
gae:ඉදං තු තිසමුට්ඨානං, වෙදනා දුක්ඛවෙදනා॥
cen:නික්කඩ්ඪනකථා।
gax:1100:මජ්ඣිමාසීසඝට්ටාය, වෙහාසකුටියූපරි।
gae:ආහච්චපාදකෙ මඤ්චෙ, පීඨෙ වා පන භික්ඛුනො॥
gax:1101:නිසීදන්තස්ස වා තස්මිං, නිපජ්ජන්තස්ස වා පන।
gae:පයොගගණනායෙව, තස්ස පාචිත්තියො සියුං॥
gax:1102:තිකපාචිත්තියං වුත්තං, පුග්ගලෙ තිකදුක්කටං।
gae:හෙට්ඨා අපරිභොගෙ වා, සීසඝට්ටාය වා පන॥
gax:1103:අවෙහාසවිහාරෙ වා, අත්තනො සන්තකෙපි වා।
gae:විස්සාසිකවිහාරෙ වා, න දොසුම්මත්තකාදිනො॥
gax:1104:යත්ථ පටාණි වා දින්නා, තත්ථ ඨත්වා ලගෙති වා।
gae:ඉදමෙළකලොමෙන, සමුට්ඨානං සමං මතං॥
cen:වෙහාසකුටිකථා।
gax:1105:යාව ද්වාරස්ස කොසම්හා, අග්ගළට්ඨපනාය තු।
gae:භික්ඛුනා ලිම්පිතබ්බං වා, ලෙපාපෙතබ්බමෙව වා॥
gax:1106:ඤෙය්යො <pb V=.91/> ආලොකසන්ධීනං, පරිකම්මෙප්යයං නයො।
gae:ඡදනස්ස ද්වත්තිපරියායං, ඨිතෙන හරිතෙ පන॥
gax:1107:අධිට්ඨෙය්යං තතො උද්ධං, අධිට්ඨෙති සචෙ පන।
gae:තස්ස පාචිත්තියං හොති, දුක්කටං තත්ථ තිට්ඨතො॥
gax:1108:පිට්ඨිවංසෙ <pb M=.104/> ඨිතො කොචි, ඡදනස්ස මුඛවට්ටියා।
gae:යස්මිං ඨානෙ ඨිතං භික්ඛුං, ඔලොකෙන්තො න පස්සති॥
gax:1109:තස්මිං ඨානෙ පන ඨාතුං, නෙව භික්ඛුස්ස වට්ටති।
gae:විහාරස්ස පතන්තස්ස, පතනොකාසතො හි තං॥
gax:1110:ඌනකද්වත්තිපරියායෙ, අතිරෙකොති සඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1111:න දොසො ද්වත්තිපරියායෙ, ලෙණෙ තිණකුටීසු වා।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:ද්වත්තිපරියායකථා।
gax:1112:ජානං සප්පාණකං තොයං, තිණං වා මත්තිකම්පි වා।
gae:යදි සිඤ්චෙය්ය පාචිත්ති, සිඤ්චාපෙය්ය පරෙහි වා॥
gax:1113:අච්ඡින්දිත්වා සචෙ ධාරං, මත්තිකං සිඤ්චතො පන।
gae:එකස්මිම්පි ඝටෙ එකා, පාචිත්ති පරිදීපිතා॥
gax:1114:විච්ඡින්දති සචෙ ධාරං, පයොගගණනාවසා।
gae:සම්මුඛම්පි කරොන්තස්ස, මාතිකං සන්දමානකං॥
gax:1115:එකාව චෙ සියාපත්ති, දිවසම්පි ච සන්දතු।
gae:බන්ධතො තත්ථ තත්ථස්ස, පයොගගණනා සියා॥
gax:1116:සචෙ සකටපුණ්ණම්පි, මත්තිකං තිණමෙව වා।
gae:උදකෙ පක්ඛිපන්තස්ස, එකා පාචිත්ති එකතො॥
gax:1117:එකෙකං පක්ඛිපන්තස්ස, පයොගගණනාය චෙ।
gae:ඛයං වා ආවිලත්තං වා, ජලං ගච්ඡති තාදිසෙ॥
gax:1118:“සිඤ්චාහී”ති වදන්තස්ස, හොති ආපත්ති දුක්කටං।
gae:එකායාණත්තියා එකා, දිවසම්පි ච සිඤ්චතො॥
gax:1119:අප්පාණෙ <pb M=.105/> <pb V=.92/> උදකෙ සුද්ධෙ, සප්පාණමිති සඤ්ඤිනො।
gae:සබ්බත්ථ විමතිස්සාපි, හොති ආපත්ති දුක්කටං॥
gax:1120:සබ්බත්ථාපාණසඤ්ඤිස්ස, අසඤ්චිච්චාසතිස්ස වා।
gae:අජානතො අනාපත්ති, තථා උම්මත්තකාදිනො॥
gax:1121:සප්පාණකත්තං තොයස්ස, සප්පාණන්ති විජානනං।
gae:විනා වධකචිත්තෙන, තිණාදීනං නිසෙචනං॥
gax:1122:චත්තාරෙවස්ස අඞ්ගානි, නිද්දිට්ඨානි මහෙසිනා।
gae:අදින්නාදානතුල්යාව, සමුට්ඨානාදයො නයා॥
gax:1123:ඉදං පණ්ණත්තිවජ්ජඤ්ච, තිචිත්තඤ්චාති දීපිතං।
gae:ඉදමෙවෙත්ථ නිද්දිට්ඨං, තස්ස චස්ස විසෙසනං॥
cen:සප්පාණකකථා।
cen:සෙනාසනවග්ගො දුතියො।
gax:1124:භික්ඛුස්සාට්ඨඞ්ගයුත්තස්ස, භික්ඛුනොවාදසම්මුති।
gae:ඉධ ඤත්තිචතුත්ථෙන, අනුඤ්ඤාතා මහෙසිනා॥
gax:1125:යො තායාසම්මතො භික්ඛු, ගරුධම්මෙහි අට්ඨහි।
gae:එකං සම්බහුලා වාපි, භික්ඛුනිසඞ්ඝමෙව වා॥
gax:1126:ඔසාරෙන්තොව තෙ ධම්මෙ, ඔවදෙය්ය සචෙ පන।
gae:ඔවාදපරියොසානෙ, තස්ස පාචිත්තියං සියා॥
gax:1127:අඤ්ඤෙන පන ධම්මෙන, ඔවදන්තස්ස දුක්කටං।
gae:එකතොඋපසම්පන්නං, ගරුධම්මෙහි වා තථා॥
gax:1128:භික්ඛූනං සන්තිකෙයෙව, උපසම්පන්නභික්ඛුනිං।
gae:තථා, ලිඞ්ගවිපල්ලාසෙ, පාචිත්තෙව පකාසිතා॥
gax:1129:සම්මතස්සාපි <pb M=.106/> භික්ඛුස්ස, දුක්කටං සමුදීරිතං।
gae:ඔවාදං අනියාදෙත්වා, ධම්මෙනඤ්ඤෙන භාසතො॥
gax:1130:“සමග්ගම්හා”ති වුත්තෙපි, අඤ්ඤෙනොවදතො තථා।
gae:“වග්ගම්හා”ති ච වුත්තෙපි, ගරුධම්මෙහි දුක්කටං॥
gax:1131:අගණ්හන්තස්ස <pb V=.93/> ඔවාදං, අපච්චාහරතොපි තං।
gae:ඨපෙත්වා දුක්කටං බාලං, ගිලානං ගමිකං සියා॥
gax:1132:අධම්මෙ පන කම්මස්මිං, අධම්මන්ති ච සඤ්ඤිනො।
gae:වග්ගෙ භික්ඛුනිසඞ්ඝස්මිං, තිකපාචිත්තියං සියා॥
gax:1133:තථා වෙමතිකස්සාපි, ධම්මකම්මන්ති සඤ්ඤිනො।
gae:නව පාචිත්තියො වුත්තා, සමග්ගෙපි ච තත්තකා॥
gax:1134:නවකානං වසා ද්වින්නං, අට්ඨාරස භවන්ති තා।
gae:දුක්කටං ධම්මකම්මෙපි, සත්තරසවිධං සියා॥
gax:1135:“ඔසාරෙහී”ති වුත්තො වා, පඤ්හං පුට්ඨො කථෙති වා।
gae:සික්ඛමානාය වා නෙව, දොසො උම්මත්තකාදිනො॥
gax:1136:වාචුග්ගතාව කාතබ්බා, පගුණා ද්වෙපි මාතිකා।
gae:සුත්තන්තතො ච චත්තාරො, භාණවාරා පකාසිතා॥
gax:1137:එකො පරිකථත්ථාය, කථාමග්ගො පකාසිතො।
gae:මඞ්ගලාමඞ්ගලත්ථාය, තිස්සොයෙවානුමොදනා॥
gax:1138:උපොසථාදිඅත්ථාය, කම්මාකම්මවිනිච්ඡයො।
gae:කම්මට්ඨානං තථා එකං, උත්තමත්ථස්ස පාපකං॥
gax:1139:එත්තකං උග්ගහෙත්වාන, පඤ්චවස්සො බහුස්සුතො।
gae:මුඤ්චිත්වා නිස්සයං කාමං, වසිතුං ලභතිස්සරො॥
gax:1140:වාචුග්ගතා විභඞ්ගා ද්වෙ, පගුණා බ්යඤ්ජනාදිතො।
gae:චතූස්වපි නිකායෙසු, එකො වා පොත්ථකොපි ච॥
gax:1141:කම්මාකම්මඤ්ච වත්තානි, උග්ගහෙතබ්බමෙත්තකං।
gae:සබ්බන්තිමපරිච්ඡෙදො, දසවස්සො සචෙ පන॥
gax:1142:බහුස්සුතො <pb M=.107/> දිසාමොක්ඛො, යෙනකාමංගමො සියා।
gae:පරිසං ලභතෙ කාමං, උපට්ඨාපෙතුමිස්සරො॥
gax:1143:යස්ස සාට්ඨකථං සබ්බං, වාචුග්ගං පිටකත්තයං।
gae:සොයං බහුස්සුතො නාම, භික්ඛුනොවාදකො සියා॥
gax:1144:අස්සාසම්මතතාදීනි <pb V=.94/>, තීණි අඞ්ගානි දීපයෙ।
gae:පදසොධම්මතුල්යාව, සමුට්ඨානාදයො නයා॥
cen:ඔවාදකථා।
gax:1145:පාචිත්ති ගරුධම්මෙහි, ධම්මෙනඤ්ඤෙන වා පන।
gae:හොත්යත්ථඞ්ගතෙ සූරියෙ, ඔවදන්තස්ස භික්ඛුනිං॥
gax:1146:තිකපාචිත්තියං වුත්තං, සම්මතස්සාපි භික්ඛුනො।
gae:එකතොඋපසම්පන්නං, ඔවදන්තස්ස දුක්කටං॥
gax:1147:තථානත්ථඞ්ගතෙ සූරියෙ, ගතෙ අත්ථන්ති සඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1148:උද්දෙසාදිනයෙනස්ස, අනාපත්ති පකාසිතා।
gae:අනන්තරසමා සෙසා, සමුට්ඨානාදයො නයා॥
cen:අත්ථඞ්ගතසූරියකථා।
gax:1149:භික්ඛුනිං ඔවදන්තස්ස, ගන්ත්වා භික්ඛුනුපස්සයං।
gae:ගරුධම්මෙහි අඤ්ඤත්ර, කාලා පාචිත්තියං සියා॥
gax:1150:සචෙ අසම්මතො හොති, හොති පාචිත්තියද්වයං।
gae:අත්ථඞ්ගතෙ ච සූරියෙ, සචෙ වදති තීණිපි॥
gax:1151:අඤ්ඤෙන පන ධම්මෙන, වදතො දුක්කටද්වයං।
gae:එකං පාචිත්තියං හොති, භික්ඛුනො රත්තිහෙතුකං॥
gax:1152:සම්මතස්සාපි භික්ඛුස්ස, හොති පාචිත්තියද්වයං।
gae:ගරුධම්මනිදානස්ස, සම්මතත්තා අභාවතො॥
gax:1153:තස්සෙවඤ්ඤෙන <pb M=.108/> ධම්මෙන, ඔවදන්තස්ස දුක්කටං।
gae:සම්මතත්තා අනාපත්ති, එකා පාචිත්ති රත්තියං॥
gax:1154:තිකපාචිත්තියං වුත්තං, දුක්කටං ඉතරද්වයෙ।
gae:එකතොඋපසම්පන්නං, ඔවදන්තස්ස දුක්කටං॥
gax:1155:තථා අඤ්ඤෙන ධම්මෙන, ගන්ත්වා භික්ඛුනුපස්සයං।
gae:සමුට්ඨානාදයො සබ්බෙ, කථිනෙන සමා මතා॥
cen:භික්ඛුනුපස්සයකථා।
gax:1156:චීවරාදීනමත්ථාය <pb V=.95/>, ඔවදන්තීති භික්ඛුනිං।
gae:වදතො සම්මතෙ භික්ඛු, තස්ස පාචිත්තියං සියා॥
gax:1157:තිකපාචිත්තියං වුත්තං, තථෙව තිකදුක්කටං।
gae:සඞ්ඝෙනාසම්මතං භික්ඛුං, වදන්තස්ස ච දුක්කටං॥
gax:1158:තථෙවානුපසම්පන්නං, සම්මතං වා අසම්මතං।
gae:න දොසො ආමිසත්ථාය, ඔවදන්තස්ස භාසතො॥
gax:1159:තථා උම්මත්තකාදීනං, අනාපත්ති පකාසිතා।
gae:ඉදඤ්හි තිසමුට්ඨානං, වෙදනා දුක්ඛවෙදනා॥
cen:ආමිසකථා।
gax:1160:සචෙ භික්ඛුනියා භික්ඛු, දදෙය්ය පන චීවරං।
gae:අඤ්ඤාතිකාය පාචිත්ති, ඨපෙත්වා පාරිවත්තකං॥
gax:1161:චීවරස්ස පටිග්ගාහ-සික්ඛාපදසමො නයො।
gae:අවසෙසො මතො සද්ධිං, සමුට්ඨානාදිනා පන॥
gax:1162:තත්ථ භික්ඛුනියා දින්නං, චීවරං ඉධ භික්ඛුනා।
gae:තත්ථ නිස්සග්ගියං සුද්ධ-පාචිත්ති ඉධ සූචිතා॥
cen:චීවරදානකථා।
gax:1163:චීවරං <pb M=.109/> යො හි සිබ්බෙය්ය, සිබ්බාපෙය්ය පරෙන වා।
gae:අඤ්ඤාතිකාය පාචිත්ති, හොති භික්ඛුනියා පන॥
gax:1164:යං වා නිවාසිතුං සක්කා, යං වා පාරුපනූපගං।
gae:චීවරන්ති අධිප්පෙතො, ඉදමෙත්ථ මහෙසිනා॥
gax:1165:සයං සූචිං පවෙසෙත්වා, සිබ්බන්තස්ස ච භික්ඛුනො।
gae:සූචිනීහරණෙ තස්ස, පාචිත්තියමුදීරිතං॥
gax:1166:සතක්ඛත්තුම්පි විජ්ඣිත්වා, සකිං නීහරතො පන।
gae:එකං පාචිත්තියං වුත්තං, පයොගස්ස වසා බහූ॥
gax:1167:“සිබ්බා”ති පන ආණත්තො, අවිසෙසෙන භික්ඛුනා।
gae:නිට්ඨාපෙති සචෙ සබ්බං, එකං පාචිත්තියං සියා॥
gax:1168:“යමෙත්ථ <pb V=.96/> චීවරෙ කම්මං, භාරො සබ්බං තවා”ති හි।
gae:ආණත්තො භික්ඛුනා සබ්බං, නිට්ඨාපෙති සචෙ පන॥
gax:1169:භික්ඛුස්සාණාපකස්සෙව, එකායාණත්තියා පන।
gae:හොන්ති පාචිත්තියාපත්ති, අනෙකාරාපථෙ පථෙ॥
gax:1170:පුනප්පුනාණාපෙන්තස්ස, අනෙකාණත්තියං පන।
gae:කා හි නාම කථා අත්ථි? තිකපාචිත්තියං සියා॥
gax:1171:ඤාතිකාය ච අඤ්ඤාති-සඤ්ඤිස්ස විමතිස්ස වා।
gae:එකතොඋපසම්පන්න-චීවරෙ දුක්කටං සියා॥
gax:1172:ඨපෙත්වා චීවරං අඤ්ඤං, පරික්ඛාරඤ්ච සිබ්බතො।
gae:අනාපත්ති විනිද්දිට්ඨා, සික්ඛමානාදිකායපි॥
gax:1173:සඤ්චරිත්තසමුට්ඨානං, ක්රියං පණ්ණත්තිවජ්ජකං।
gae:කායකම්මං වචීකම්මං, තිචිත්තඤ්ච තිවෙදනං॥
cen:චීවරසිබ්බනකථා।
gax:1174:භික්ඛු <pb M=.110/> භික්ඛුනියා සද්ධිං, සංවිධාය පනෙකතො।
gae:පටිපජ්ජෙය්ය මග්ගං චෙ, අඤ්ඤත්ර සමයා ඉධ॥
gax:1175:ගාමන්තරොක්කමෙ වාපි, අද්ධයොජනතික්කමෙ।
gae:අගාමකෙ අරඤ්ඤෙ වා, හොති ආපත්ති භික්ඛුනො॥
gax:1176:එත්ථාකප්පියභූමට්ඨො, සංවිධානං කරොති යො।
gae:සංවිධානනිමිත්තං තු, දුක්කටං තස්ස දීපිතං॥
gax:1177:සංවිධානං කරොන්තස්ස, ඨත්වා කප්පියභූමියං।
gae:සංවිධානනිමිත්තං තු, න වදන්තස්ස දුක්කටං॥
gax:1178:උභයත්ථාපි පාචිත්ති, ගච්ඡන්තස්සෙව භික්ඛුනො।
gae:අනන්තරස්ස ගාමස්ස, උපචාරොක්කමෙ සියා॥
gax:1179:තත්රාපි පඨමෙ පාදෙ, දුක්කටං සමුදීරිතං।
gae:දුතියෙ පදවාරස්මිං, පාචිත්තියමුදීරිතං॥
gax:1180:අන්තරා සංවිධානෙපි, භික්ඛුනො දුක්කටං සියා।
gae:ද්වාරමග්ගවිසඞ්කෙතෙ, සති චාපත්ති වුච්චති॥
gax:1181:අසංවිදහිතෙ <pb V=.97/> කාලෙ, විදහිතොති සඤ්ඤිනො।
gae:භික්ඛුස්සෙව විධානස්මිං, හොති ආපත්ති දුක්කටං॥
gax:1182:සමයෙ විදහිත්වා වා, විසඞ්කෙතෙන ගච්ඡතො।
gae:ආපදාසු අනාපත්ති, තථා උම්මත්තකාදිනො॥
gax:1183:ඉදං චතුසමුට්ඨානං, කායතො කායවාචතො।
gae:කායචිත්තා සමුට්ඨාති, කායවාචාදිකත්තයා॥
cen:සංවිධානකථා।
gax:1184:එකමුජ්ජවනිං නාවං, තථා ඔජවනිම්පි වා।
gae:අභිරූහෙය්ය පාචිත්ති, සද්ධිං භික්ඛුනියා සචෙ॥
gax:1185:සගාමතීරපස්සෙන <pb M=.111/>, ගාමන්තරවසෙන වා।
gae:අගාමතීරපස්සෙන, ගමනෙ අද්ධයොජනෙ॥
gax:1186:තථා යොජනවිත්ථිණ්ණ-නදීමජ්ඣෙන ගච්ඡතො।
gae:අද්ධයොජනසඞ්ඛාය, හොන්ති පාචිත්තියො පන॥
gax:1187:යථාසුඛං සමුද්දස්මිං, සබ්බඅට්ඨකථාසු හි।
gae:නදියංයෙව ආපත්ති, න සමුද්දෙ විචාරිතා॥
gax:1188:තිත්ථසම්පාදනත්ථාය, උද්ධං වා නදියා අධො।
gae:සචෙ හරන්ති තංයුත්තා, අනාපත්ති පකාසිතා॥
gax:1189:තථා සංවිදහිත්වා වා, තිරියං තරණාය වා।
gae:ආපදාසු විසෙසො හි, අනන්තරසමො මතො॥
cen:නාවාභිරුහනකථා।
gax:1190:ඤත්වා භික්ඛුනියා භත්තං, භුඤ්ජතො පරිපාචිතං।
gae:හිත්වා ගිහිසමාරම්භං, හොති පාචිත්ති භික්ඛුනො॥
gax:1191:භොජනං පඤ්චධා වුත්තං, ගහණෙ තස්ස දුක්කටං।
gae:අජ්ඣොහාරෙසු සබ්බෙසු, තස්ස පාචිත්තියො සියුං॥
gax:1192:සන්තකං ඤාතකාදීනං, ගිහිසම්පාදිතම්පි වා।
gae:විනා භික්ඛුනියා දොසො, භුඤ්ජතො පරිපාචිතං॥
gax:1193:පරිපාචිතසඤ්ඤිස්ස <pb V=.98/>, භික්ඛුස්සාපරිපාචිතෙ।
gae:උභොසු විමතිස්සාපි, හොති සබ්බත්ථ දුක්කටං॥
gax:1194:එකතොඋපසම්පන්න-පරිපාචිතභොජනං।
gae:අජ්ඣොහාරවසෙනෙව, දුක්කටං පරිභුඤ්ජතො॥
gax:1195:අඤ්ඤං වා පන යං කිඤ්චි, ඨපෙත්වා පඤ්චභොජනං।
gae:භුඤ්ජන්තස්ස අනාපත්ති, යාගුඛජ්ජඵලාදිකං॥
gax:1196:සමුට්ඨානාදයො <pb M=.112/> තුල්යා, පඨමන්තිමවත්ථුනා।
gae:ඉදං පණ්ණත්තිවජ්ජං තු, තිචිත්තඤ්ච තිවෙදනං॥
cen:පරිපාචිතකථා।
gax:1197:දුතියානියතෙනෙව, දසමං සදිසං මතං।
gae:ඉදං සික්ඛාපදං සබ්බං, සමුට්ඨානනයාදිනා॥
cen:රහොනිසජ්ජකථා।
cen:භික්ඛුනිවග්ගො තතියො।
gax:1198:එකො ආවසථො පිණ්ඩො, අගිලානෙන භික්ඛුනා।
gae:භුඤ්ජිතබ්බො තතො උද්ධං, පාචිත්ති පරිභුඤ්ජතො॥
gax:1199:අනොදිස්සෙව පඤ්ඤත්තෙ, යාවදත්ථෙව භික්ඛුනා।
gae:භුඤ්ජිතබ්බං සකිං තත්ථ, තතො උද්ධං න වට්ටති॥
gax:1200:දුතියෙ දිවසෙ තත්ථ, ගහණෙ දුක්කටං මතං।
gae:අජ්ඣොහාරෙසු සබ්බෙසු, තස්ස පාචිත්තියො මතා॥
gax:1201:කුලෙනෙකෙන පඤ්ඤත්තෙ, සහ නානාකුලෙහි වා।
gae:නානෙකට්ඨානභෙදෙසු, එකභාගොව වට්ටති॥
gax:1202:නානාට්ඨානෙසු පඤ්ඤත්තො, යො ච, නානාකුලෙහි වා।
gae:භුඤ්ජතො පන සබ්බත්ථ, න දොසො පටිපාටියා॥
gax:1203:පටිපාටිමසෙසෙන, ඛෙපෙත්වා පුන භුඤ්ජතො।
gae:ආදිතො පන පට්ඨාය, න ච කප්පති භික්ඛුනො॥
gax:1204:අනාපත්ති <pb V=.99/> ගිලානස්ස, ආගච්ඡන්තස්ස ගච්ඡතො।
gae:ඔදිස්සපි ච පඤ්ඤත්තෙ, පරිත්තෙ භුඤ්ජතො සකිං॥
gax:1205:යාගුආදීනි <pb M=.113/> නිච්චම්පි, භුඤ්ජිතුං පන වට්ටති।
gae:සෙසමෙළකලොමෙන, සමුට්ඨානාදිකං සමං॥
cen:ආවසථකථා।
gax:1206:අඤ්ඤත්ර සමයා වුත්තා, පාචිත්ති ගණභොජනෙ।
gae:ගණොති පන නිද්දිට්ඨා, චත්තාරො වා තතුත්තරිං॥
gax:1207:යං නිමන්තනතො වාපි, ලද්ධං විඤ්ඤත්තිතොපි වා।
gae:භොජනං පන පඤ්චන්නං, හොති අඤ්ඤතරං ඉධ॥
gax:1208:භොජනානම්පි පඤ්චන්නං, ගහෙත්වා නාමමෙව තු।
gae:නිමන්තෙති සචෙ භික්ඛූ, චත්තාරො බහුකෙපි වා॥
gax:1209:“ඔදනං භොජනං භත්තං, සම්පටිච්ඡථ ගණ්හථ”।
gae:ඉති වෙවචනෙහෙව, අථ භාසන්තරෙන වා॥
gax:1210:තතො තස්ස ච තෙ භික්ඛූ, සාදියිත්වා නිමන්තනං।
gae:එකතො නානතො වා චෙ, ගන්ත්වා ගණ්හන්ති එකතො॥
gax:1211:සබ්බෙසං හොති පාචිත්ති, ගණභොජනකාරණා।
gae:එකතො ගහණං එත්ථ, ගණභොජනකාරණං॥
gax:1212:එකතො නානතො වාපි, ගමනං භොජනම්පි වා।
gae:කාරණන්ති න තං විඤ්ඤූ, භණන්ති ගණභොජනෙ॥
gax:1213:සචෙපි ඔදනාදීනං, ගහෙත්වා නාමමෙව වා।
gae:එකතො නානතො වාපි, විඤ්ඤාපෙත්වා මනුස්සකෙ॥
gax:1214:නානතො වෙකතො ගන්ත්වා, සචෙ ගණ්හන්ති එකතො।
gae:එවම්පි පන හොතීති, වණ්ණිතං ගණභොජනං॥
gax:1215:දුවිධස්සාපි එතස්ස, පටිග්ගහණකාරණා।
gae:දුක්කටං හොති පාචිත්ති, අජ්ඣොහාරෙසු දීපිතා॥
gax:1216:සමයෙසු <pb M=.114/> අනාපත්ති, සත්තස්වපි පකාසිතා।
gae:ගහෙත්වා එකතො ද්වින්නං, තිණ්ණං වා භුඤ්ජතං තථා॥
gax:1217:මුනිනානුපසම්පන්න-චාරිපත්තානිමන්තිතා <pb V=.100/>।
gae:චතුත්ථෙ එකතො කත්වාපි, ගණභෙදො පකාසිතො॥
gax:1218:නෙව සමයලද්ධානං, වසෙනපි හි සබ්බසො।
gae:ගණභෙදො පනාපත්ති, වෙදිතබ්බා විභාවිනා॥
gax:1219:භොජනානඤ්ච පඤ්චන්නං, වසෙන ගණභොජනෙ।
gae:නත්ථෙව ච විසඞ්කෙතං, යාගුආදීසු තං සියා॥
gax:1220:ගණභොජනසඤ්ඤිස්ස, භික්ඛුස්සාගණභොජනෙ।
gae:තත්ථ වෙමතිකස්සාපි, හොති ආපත්ති දුක්කටං॥
gax:1221:භොජනානි ච පඤ්චෙව, ඨපෙත්වා යාගුආදිසු।
gae:අනාපත්තීති ඤාතබ්බා, නිච්චභත්තාදිකෙසුපි॥
gax:1222:තථා උම්මත්තකාදීනං, සමුට්ඨානාදිනා පන।
gae:ඉදං එළකලොමෙන, සදිසන්ති පකාසිතං॥
cen:ගණභොජනකථා।
gax:1223:බහූහි යො භික්ඛු මනුස්සකෙහි।
gax:නිමන්තිතො පඤ්චහි භොජනෙහි।
gax:හිත්වා සචෙ පුබ්බනිමන්තනාය।
gae:විකප්පනං පඤ්චසු යස්ස කස්ස॥
gax:1224:පච්ඡා නිමන්තිතං භත්තං, තථා උප්පටිපාටියා।
gae:භුඤ්ජතො එකසිත්ථම්පි, තස්ස පාචිත්තියං සියා॥
gax:1225:භොජනානං තු පඤ්චන්නං, යෙන කෙන නිමන්තිතො।
gae:තං ඨපෙත්වා සචෙ අඤ්ඤං, භොජනං පරිභුඤ්ජති॥
gax:1226:තෙසමෙව <pb M=.115/> ච පඤ්චන්නං, භොජනානං මහෙසිනා।
gae:එතං පරම්පරං නාම, භොජනං පරිදීපිතං॥
gax:1227:යත්ථ ඛීරං රසං වාපි, ආකිරන්ති සචෙ පන।
gae:යෙන අජ්ඣොත්ථටං භත්තං, සබ්බමෙකරසං සියා॥
gax:1228:කොටිතො පන පට්ඨාය, සංසට්ඨං පරිභුඤ්ජතො।
gae:අනාපත්තීති නිද්දිට්ඨං, <b>මහාපච්චරියං</b> පන॥
gax:1229:පරම්පරන්ති <pb V=.101/> සඤ්ඤාය, අපරම්පරභොජනෙ।
gae:තත්ථ වෙමතිකස්සාපි, දුක්කටං පරිභුඤ්ජතො॥
gax:1230:සකලෙනපි ගාමෙන, පූගෙන නිගමෙන වා।
gae:නිමන්තිතස්ස වා නිච්ච-භත්තෙ දොසො න විජ්ජති॥
gax:1231:සමුට්ඨානාදයො සබ්බෙ, කථිනෙනාදිනා සමා।
gae:ක්රියාක්රියමිදං වුත්තං, භොජනඤ්චාවිකප්පනං॥
cen:පරම්පරභොජනකථා।
gax:1232:පූවා පහෙණකත්ථාය, පටියත්තා සචෙ පන।
gae:පාථෙය්යත්ථාය මන්ථා වා, යෙ හි තත්ථ ච භික්ඛුනා॥
gax:1233:ද්වත්තිපත්තා ගහෙතබ්බා, පූරා පූවෙහි සත්තුහි।
gae:තතො චෙ උත්තරිං තස්ස, හොති පාචිත්ති ගණ්හතො॥
gax:1234:ගහෙත්වා නික්ඛමන්තෙන, “ද්වත්තිපත්තා මයා ඉධ।
gae:ගහිතා පන පූවා”ති, භික්ඛුං දිස්වා වදෙ බුධො॥
gax:1235:“මා ඛො ත්වං පටිගණ්හා”ති, අවදන්තස්ස දුක්කටං।
gae:ගණ්හතොපි ච තං සුත්වා, හොති ආපත්ති දුක්කටං॥
gax:1236:ඌනකද්වත්තිපත්තෙසු, අතිරෙකොති සඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1237:යෙන <pb M=.116/> තත්ථ තයො ලද්ධා, පත්තපූරා තතො පන।
gae:ද්වෙ සඞ්ඝස්ස පදාතබ්බා, ද්වෙ චෙ එකො, න එකතො॥
gax:1238:අපහෙණකපාථෙය්යං, අවසෙසම්පි වා තතො।
gae:සන්තකං ඤාතකාදීනං, දෙන්තානම්පි තදූනකං॥
gax:1239:ගණ්හතොපි අනාපත්ති, තථා උම්මත්තකාදිනො।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:කාණමාතුකථා।
gax:1240:අඤ්ඤෙන පන පඤ්චන්නං, භොජනානං පවාරිතො।
gae:පාචිත්තිනතිරිත්තං චෙ, පුන භුඤ්ජති භොජනං॥
gax:1241:අසනං <pb V=.102/> භොජනඤ්චෙව, හත්ථපාසාභිහාරතා।
gae:කායවාචාපටික්ඛෙපො, පඤ්චඞ්ගෙහි පවාරණා॥
gax:1242:ඔදනො සත්තු කුම්මාසො, මච්ඡො මංසන්ති සබ්බසො।
gae:නිප්පපඤ්චෙන නිද්දිට්ඨං, භොජනං පඤ්චධා මතං॥
gax:1243:<b>ඔදනො</b> තත්ථ සත්තන්නං, ධඤ්ඤානං ඔදනො මතො।
gae:භජ්ජිතානං තු ධඤ්ඤානං, චුණ්ණං <b>“සත්තූ”</b>ති වුච්චති॥
gax:1244:<b>කුම්මාසො</b> යවකුම්මාසො, <b>මච්ඡො</b> වුච්චති ඔදකො।
gae:<b>මංස</b>ම්පි කප්පියමංසං, අයමෙත්ථ විනිච්ඡයො॥
gax:1245:සාලි වීහි යවො කඞ්ගු, වරකො ගොධුමො තථා।
gae:කුද්රූසකොති සත්තෙතෙ, ධඤ්ඤා ධඤ්ඤෙන දෙසිතා॥
gax:1246:සාමාකාදිතිණං සබ්බං, කුද්රූසෙනෙව දීපිතං।
gae:නීවාරො සාලියං වුත්තො, වරකෙ වරකචොරකො॥
gax:1247:සත්තන්නං පන ධඤ්ඤානං, ඔදනො යාගු වා පන।
gae:අඞ්ගසම්පත්තියා යුත්තා, සඤ්ජනෙති පවාරණං॥
gax:1248:හත්ථෙන <pb M=.117/> ගහිතොකාසෙ, ඔධිං දස්සෙති යා පන।
gae:යාගුසා ඉධ සබ්බාපි, ඔදනොති පවුච්චති॥
gax:1249:අබ්භුණ්හා පන යා යාගු, උද්ධනොරොපිතා තනු।
gae:සචෙ ඔධිං න දස්සෙති, න ජනෙති පවාරණං॥
gax:1250:පුන සා සීතලීභූතා, ඝනභාවං ගතා සචෙ।
gae:ඔධිං දස්සෙති සො පුබ්බෙ, තනුභාවො න රක්ඛති॥
gax:1251:තක්කධඤ්ඤරසාදීනි, ආරොපෙත්වා බහූනිපි।
gae:ඵලපණ්ණකළීරානි, පක්ඛිපිත්වාන තත්ථ ච॥
gax:1252:තණ්ඩුලෙ මුට්ඨිමත්තෙපි, පක්ඛිපිත්වා පචන්ති චෙ।
gae:ඔධිං පන ච දස්සෙති, සඤ්ජනෙති පවාරණං॥
gax:1253:රසෙ ධඤ්ඤරසෙ ඛීරෙ, වාකිරිත්වාන ඔදනං।
gae:“යාගුං ගණ්හථ, යාගු”න්ති, වත්වා දෙන්ති සචෙ පන॥
gax:1254:කිඤ්චාපි තනුකා හොති, සඤ්ජනෙති පවාරණං।
gae:තං පචිත්වා සචෙ දෙන්ති, යාගුසඞ්ගහිතා පන॥
gax:1255:ඡුපන්ති <pb V=.103/> මච්ඡමංසං වා, තනුකායපි යාගුයා।
gae:සචෙ සාසපමත්තම්පි, පඤ්ඤායති පවාරණං॥
gax:1256:මච්ඡමංසරසො සුද්ධො, සංසත්තො රසයාගු වා।
gae:න චාකප්පියමංසං වා, සඤ්ජනෙති පවාරණං॥
gax:1257:ඨපෙත්වා වුත්තධඤ්ඤානං, ඔදනං පන සබ්බසො।
gae:වෙළුතණ්ඩුලකාදීනං, න පවාරෙති ඔදනො॥
gax:1258:පුථුකා වා තතො තාහි, කතභත්තම්පි සත්තුපි।
gae:සුද්ධා න පන පූවා වා, පවාරෙන්ති කදාචිපි॥
gax:1259:ඛරපාකෙන භට්ඨානං, වීහීනං තණ්ඩුලෙ පන।
gae:කොට්ටෙත්වා දෙන්ති තං චුණ්ණං, සත්තුසඞ්ගහිතං මතං॥
gax:1260:භජ්ජිතානං <pb M=.118/> තු වීහීනං, න පවාරෙන්ති තණ්ඩුලා।
gae:තෙසං පන ච යං චුණ්ණං, තං ජනෙති පවාරණං॥
gax:1261:ඛරපාකෙන භට්ඨානං, වීහීනං කුණ්ඩකම්පි ච।
gae:සත්තුනං මොදකො වාපි, සඤ්ජනෙති පවාරණං॥
gax:1262:සමපාකෙන භට්ඨානං, සුක්ඛානං ආතපෙන ච।
gae:කුණ්ඩකං පන වීහීනං, න ජනෙති පවාරණං॥
gax:1263:ලාජා වා පන තෙහෙව, කතභත්තම්පි සත්තු වා।
gae:ඛජ්ජකං පන සුද්ධං වා, න ජනෙති පවාරණං॥
gax:1264:පූරිතං මච්ඡමංසෙහි, තං ජනෙති පවාරණං।
gae:යං කිඤ්චි භජ්ජිතං පිට්ඨං, න පවාරෙති සුද්ධකං॥
gax:1265:යවෙහි කතකුම්මාසො, පවාරෙති, න චාපරො।
gae:මච්ඡමංසෙසු වත්තබ්බං, පාකටත්තා න විජ්ජති॥
gax:1266:ඛාදන්තො කප්පියං මංසං, නිසෙධෙති අකප්පියං।
gae:න සො තෙන පවාරෙති, අවත්ථුත්තාති දීපිතං॥
gax:1267:තථෙවාකප්පියං මංසං, ඛාදන්තො කප්පියං සචෙ।
gae:නිසෙධෙති පවාරෙති, වත්ථුකත්තාති වණ්ණිතං॥
gax:1268:මංසං පන ච ඛාදන්තො, කප්පියං වා අකප්පියං।
gae:පවාරෙති නිසෙධෙති, කිඤ්චි කප්පියභොජනං॥
gax:1269:සචෙ <pb V=.104/> අකප්පියං මංසං, ඛාදන්තොව අකප්පියං।
gae:නිසෙධං න පවාරෙති, තථා අඤ්ඤං අකප්පියං॥
gax:1270:සචෙ අජ්ඣොහටං හොති, සිත්ථමෙකම්පි භික්ඛුනා।
gae:පත්තෙ හත්ථෙ මුඛෙ වාපි, භොජනං පන විජ්ජති॥
gax:1271:පවාරණපහොනං චෙ, පටික්ඛිපති භොජනං।
gae:පවාරෙති සචෙ නත්ථි, න පවාරෙති කත්ථචි॥
gax:1272:ගිලිත්වා ච මුඛෙ භත්තං, සෙසමාදාය ගච්ඡති।
gae:අන්තරා ච නිසෙධෙන්තො, න පවාරෙති භොජනං॥
gax:1273:මුඛෙ <pb M=.119/> ච භත්තං ගිලිතඤ්ච හත්ථෙ।
gax:භත්තං තු අඤ්ඤස්ස ච දාතුකාමො।
gax:පත්තෙ ච භත්තං පුන දාතුකාමො।
gae:පටික්ඛිපන්තො න පවාරිතො සො॥
gax:1274:අසනස්ස උපච්ඡෙදා, න පවාරෙති සොති හි।
gae:කථයන්ති මහාපඤ්ඤා, කාරණාකාරණඤ්ඤුනො॥
gax:1275:ගණ්හතො පච්ඡිමං අඞ්ගං, දදතො පුරිමං පන।
gae:උභින්නං අඩ්ඪතෙය්යං චෙ, විනා හත්ථං පසාරිතං॥
gax:1276:තස්මිං අභිහටං ඨානෙ, පවාරණපහොනකං।
gae:තාදිසං භුඤ්ජමානොව, නිසෙධෙති පවාරිතො॥
gax:1277:හත්ථෙ ආධාරකෙ වාපි, පත්තං ඌරූසු වා ඨිතං।
gae:ආහරිත්වා සචෙ භික්ඛු, “භත්තං ගණ්හා”ති භාසති॥
gax:1278:අනන්තරෙ නිසින්නොව, තං පටික්ඛිපතො පන।
gae:අභිහාරස්ස චාභාවා, නත්ථි තස්ස පවාරණා॥
gax:1279:භත්තපච්ඡිං පණාමෙත්වා, ඨපෙත්වා පුරතො “ඉදං।
gae:ගණ්හාහී”ති ච වුත්තෙපි, අයමෙව විනිච්ඡයො॥
gax:1280:අනන්තරස්ස භික්ඛුස්ස, දීයමානෙ පනෙතරො।
gae:පිදහන්තො සකං පත්තං, හත්ථෙහි න පවාරිතො॥
gax:1281:කායෙනාභිහටං භත්තං, පටික්ඛිපති යො පන।
gae:කායෙන වාපි වාචාය, හොති කස්ස පවාරණා॥
gax:1282:එකො <pb V=.105/> අභිහටෙ භත්තෙ, පවාරණභයා පන।
gae:“ආකිරාකිර කොට්ටෙත්වා, කොට්ටෙත්වා පූරයා”ති ච॥
gax:1283:සචෙ වදති තස්සාපි, න පනත්ථි පවාරණා।
gae:ඉච්චෙවාහ මහාථෙරො, <b>මහාපදුම</b>නාමකො॥
gax:1284:සමංසඤ්හි <pb M=.120/> රසං නෙත්වා, ගණ්හථාති රසං වදෙ।
gae:තං සුත්වා ච නිසෙධෙන්තො, නෙව හොති පවාරිතො॥
gax:1285:“ගණ්හ මච්ඡරසං සාරං, ගණ්හ මංසරස”න්ති වා।
gae:“ඉදං ගණ්හා”ති වා වුත්තෙ, පටික්ඛෙපෙ පවාරණා॥
gax:1286:සචෙ මංසං විසුං කත්වා, “ගණ්හ මංසරස”න්ති වා।
gae:වදෙය්යත්ථි ච මංසං චෙ, පටික්ඛෙපෙ පවාරණා॥
gax:1287:ඔදනෙන ච පුච්ඡන්තං, “මුහුත්තං ආගමෙහි”ති।
gae:ගහණත්ථං ඨපෙන්තස්ස, නෙව තස්ස පවාරණා॥
gax:1288:කළීරපනසාදීහි, මිස්සකං මච්ඡමංසකං।
gae:“කළීරසූපකං ගණ්හ, පනසබ්යඤ්ජන”න්ති වා॥
gax:1289:වදන්ති චෙ පටික්ඛෙපෙ, නෙව හොති පවාරණා।
gae:අපවාරණහෙතූනං, නාමෙන පන වුත්තතො॥
gax:1290:“මච්ඡසූප”න්ති වා වුත්තෙ, “මංසසූප”න්ති වා පන।
gae:“ඉදං ගණ්හා”ති වා වුත්තෙ, හොතියෙව පවාරණා॥
gax:1291:එසෙව ච නයො වුත්තො, ඤෙය්යො මංසකරම්බකෙ।
gae:සබ්බෙසු මච්ඡමංසෙහි, මිස්සකෙසු අයං නයො॥
gax:1292:භත්තසම්මිස්සිතං යාගුං, ආහරිත්වා සචෙ පන।
gae:“යාගුං ගණ්හා”ති වුත්තස්මිං, න පවාරෙති වාරයං॥
gax:1293:“භත්තං ගණ්හා”ති වුත්තෙ තු, පවාරෙති පටික්ඛිපං।
gae:යෙන වාපුච්ඡිතො තස්ස, අත්ථිතායාති කාරණං॥
gax:1294:“යාගුමිස්සකං ගණ්හා”ති, වුත්තෙ තත්ථ ච යාගු චෙ।
gae:සමා බහුතරා වා සා, න පවාරෙති සො කිර॥
gax:1295:මන්දා යාගු, බහුං භත්තං, සචෙ හොති පවාරණා।
gae:ඉදං සබ්බත්ථ නිද්දිට්ඨං, කාරණං පන දුද්දසං॥
gax:1296:රසං <pb V=.106/> බහුරසෙ භත්තෙ, ඛීරං වා බහුඛීරකෙ।
gae:ගණ්හථාති විසුං කත්වා, දෙති නත්ථි පවාරණා॥
gax:1297:ගච්ඡන්තෙනෙව <pb M=.121/> භොත්තබ්බං, ගච්ඡන්තො චෙ පවාරිතො।
gae:භුඤ්ජිතබ්බං ඨිතෙනෙව, ඨත්වා යදි පවාරිතො॥
gax:1298:උදකං වාපි පත්වා සො, සචෙ තිට්ඨති කද්දමං।
gae:අතිරිත්තං තු කාරෙත්වා, භුඤ්ජිතබ්බං තතො පුන॥
gax:1299:පීඨකෙ යො නිසීදිත්වා, පවාරෙති සචෙ පන।
gae:ආසනං අවිචාලෙත්වා, භුඤ්ජිතබ්බං යථාසුඛං॥
gax:1300:සචෙ මඤ්චෙ නිසීදිත්වා, පවාරෙති තතො පන।
gae:ඉතො සංසරිතුං එත්තො, ඊසකම්පි න ලබ්භති॥
gax:1301:තෙන මඤ්චෙන නං සද්ධිං, වට්ටතඤ්ඤත්ර නෙන්ති චෙ।
gae:එවං සබ්බත්ථ ඤාතබ්බං, විඤ්ඤුනා විනයඤ්ඤුනා॥
gax:1302:නිපජ්ජිත්වාව භොත්තබ්බං, නිපන්නො චෙ පවාරිතො।
gae:වාරෙතුක්කුටිකො හුත්වා, භුඤ්ජිතබ්බං තථෙව ච॥
gax:1303:අථාලමෙතං සබ්බන්ති, වත්තබ්බං තෙන භික්ඛුනා।
gae:අතිරිත්තං කරොන්තෙන, ඔනමෙත්වාන භාජනං॥
gax:1304:කප්පියං පන කාතබ්බං, න පත්තෙයෙව කෙවලං।
gae:පච්ඡියං යදි වා කුණ්ඩෙ, කාතුං වට්ටති භාජනෙ॥
gax:1305:පවාරිතානං අපවාරිතානං।
gax:අඤ්ඤෙසමෙතං පන වට්ටතෙව।
gax:යෙනාතිරිත්තං තු කතං ඨපෙත්වා।
gae:තමෙව චෙකං පරිභුඤ්ජිතබ්බං॥
gax:1306:කප්පියං පන කාරෙත්වා, භුඤ්ජන්තස්සෙව භික්ඛුනො।
gae:බ්යඤ්ජනං වාපි යං කිඤ්චි, පත්තෙ තස්සාකිරන්ති චෙ॥
gax:1307:අතිරිත්තං තු කාරෙත්වා, භුඤ්ජිතබ්බං තථා පුන।
gae:යෙන තං අකතං යං වා, කාතබ්බං තෙන තං විසුං॥
gax:1308:කතං <pb M=.122/> අකප්පියාදීහි, අතිරිත්තං තු සත්තහි।
gae:න ගිලානාතිරිත්තඤ්ච, තං හොතිනතිරිත්තකං॥
gax:1309:යොපි <pb V=.107/> පාතොව එකම්පි, සිත්ථං භුත්වා නිසීදති।
gae:උපකට්ඨූපනීතම්පි, කාතුං ලභති කප්පියං॥
gax:1310:ආහාරත්ථාය යාමාදි-කාලිකං පටිගණ්හතො।
gae:අනාමිසං තමෙවස්ස, දුක්කටං පරිභුඤ්ජතො॥
gax:1311:තථා අනතිරිත්තන්ති, සඤ්ඤිනො අතිරිත්තකෙ।
gae:තත්ථ වෙමතිකස්සාපි, දුක්කටං පරිදීපිතං॥
gax:1312:අනාපත්තාතිරිත්තං තු, කාරාපෙත්වාන භුඤ්ජතො।
gae:ගිලානස්සාතිරිත්තං වා, තථා උම්මත්තකාදිනො॥
gax:1313:සමුට්ඨානාදයො සබ්බෙ, කථිනෙන සමා මතා।
gae:කප්පියාකරණඤ්චෙව, භොජනඤ්ච ක්රියාක්රියං॥
cen:පඨමපවාරණකථා।
gax:1314:යො පනානතිරිත්තෙන, පවාරෙය්ය පවාරිතං।
gae:ජානං ආසාදනාපෙක්ඛො, භුත්තෙ පාචිත්ති තස්ස තු॥
gax:1315:දුක්කටං අභිහාරෙ ච, ගහණෙ ඉතරස්ස හි।
gae:අජ්ඣොහාරපයොගෙසු, සබ්බෙසුපි ච දුක්කටං॥
gax:1316:භොජනස්සාවසානස්මිං, පාචිත්ති පරිදීපිතා।
gae:අභිහාරකභික්ඛුස්ස, සබ්බං තස්සෙව දස්සිතං॥
gax:1317:පවාරිතොති සඤ්ඤිස්ස, භික්ඛුස්මිං අපවාරිතෙ।
gae:විමතිස්සුභයත්ථාපි, දුක්කටං පරිදීපිතං॥
gax:1318:අනාපත්තාතිරිත්තං වා, කාරාපෙත්වාව දෙති චෙ।
gae:ගිලානස්සාවසෙසං වා, අඤ්ඤස්සත්ථාය දෙති වා॥
gax:1319:සෙසං <pb M=.123/> සබ්බමසෙසෙන, අනන්තරසමං මතං।
gae:ඔමසවාදතුල්යාව, සමුට්ඨානාදයො නයා॥
cen:දුතියපවාරණකථා।
gax:1320:ඛාදනීයං වා භොජනීයං වා।
gax:කිඤ්චි විකාලෙ යො පන භික්ඛු।
gax:ඛාදති <pb V=.108/> භුඤ්ජති වාපි ච තං।
gae:සො ජිනවුත්තං දොසමුපෙති॥
gax:1321:යමාමිසගතඤ්චෙත්ථ, වනමූලඵලාදිකං।
gae:කාලිකෙස්වසම්මොහත්ථං, වෙදිතබ්බමිදං පන॥
gax:1322:මූලං කන්දං මුළාලඤ්ච, මත්ථකං ඛන්ධකං තචං।
gae:පත්තං පුප්ඵං ඵලං අට්ඨි, පිට්ඨං නිය්යාසමෙව ච॥
gax:1323:මූලඛාදනීයාදීනං, මුඛමත්තනිදස්සනං।
gae:භික්ඛූනං පාටවත්ථාය, නාමත්ථෙසු නිබොධථ॥
gax:1324:මූලකං ඛාරකඤ්චෙව, වත්ථුලං තණ්ඩුලෙය්යකං।
gae:තම්බකං ජජ්ඣරිකඤ්ච, චච්චු වජකලීපි ච॥
gax:1325:<b>මූලානි</b> එවමාදීනං, සාකානං ආමිසෙ පන।
gae:සඞ්ගහං ඉධ ගච්ඡන්ති, ආහාරත්ථං ඵරන්ති හි॥
gax:1326:ඡඩ්ඩෙන්ති ජරට්ඨං ඡෙත්වා, යං තං වජකලිස්ස තු।
gae:තං යාවජීවිකං වුත්තං, සෙසානං යාවකාලිකං॥
gax:1327:හලිද්දි සිඞ්ගිවෙරඤ්ච, වචත්තං අතිවිසං වචං।
gae:උසීරං භද්දමුත්තඤ්ච, තථා කටුකරොහිණී॥
gax:1328:ඉච්චෙවමාදිකං අඤ්ඤං, පඤ්චමූලාදිකං බහු।
gae:නානප්පකාරකං මූලං, විඤ්ඤෙය්යං යාවජීවිකං॥
gax:1329:මසාලුපිණ්ඩලාදීනං <pb M=.124/>, වල්ලීනං ආලුවස්ස ච।
gae:<b>කන්දො</b> උප්පලජාතීනං, තථා පදුමජාතියා॥
gax:1330:කදලීසිග්ගුතාලානං, මාලුවස්ස ච වෙළුයා।
gae:සතාවරි කසෙරූනං, කන්දො අම්බාටකස්ස ච॥
gax:1331:ඉච්චෙවමාදයො කන්දා।
gax:දස්සිතා යාවකාලිකා।
gax:ධොතො සො ආමිසෙ වුත්තො।
gae:කන්දො යො ඛීරවල්ලියා॥
gax:1332:අධොතො ලසුණඤ්චෙව, ඛීරකාකොලිආදයො।
gae:කන්දා වාක්යපථාතීතා, විඤ්ඤෙය්යා යාවජීවිකා॥
gax:1333:පුණ්ඩරීකමුළාලඤ්ච <pb V=.109/>, මුළාලං පදුමස්ස ච।
gae:එවමාදිමනෙකම්පි, <b>මුළාලං</b> යාවකාලිකං॥
gax:1334:තාලහින්තාලකුන්තාල-නාළිකෙරාදිසම්භවං।
gae:හලිද්දිසිඞ්ගිවෙරානං, මුළාලං යාවජීවිකං॥
gax:1335:තාලහින්තාලකුන්තාල-කළීරො කෙතකස්ස ච।
gae:කදලීනාළිකෙරානං, <b>මත්ථකං</b> මූලකස්ස ච॥
gax:1336:ඛජ්ජුරෙරකවෙත්තානං, උච්ඡුවෙළුනළාදිනං।
gae:සත්තන්නං පන ධඤ්ඤානං, කළීරො සාසපස්ස ච॥
gax:1337:ඉච්චෙවමාදයොනෙකෙ, මත්ථකා යාවකාලිකා।
gae:අඤ්ඤෙ හලිද්දිආදීනං, මත්ථකා යාවජීවිකා॥
gax:1338:තාලකුන්තාලකාදීනං, ඡින්දිත්වා පාතිතො පන।
gae:ගතො ජරට්ඨබුන්දො සො, සඞ්ගහං යාවජීවිකෙ॥
gax:1339:<b>ඛන්ධ</b>ඛාදනීයං නාම, උච්ඡුඛන්ධො පකාසිතො।
gae:සාලකල්යාණියා ඛන්ධො, තථා පථවියං ගතො॥
gax:1340:එවමුප්පලජාතීනං, දණ්ඩකො යාවකාලිකො।
gae:පණ්ණදණ්ඩුප්පලාදීනං, සබ්බො පදුමජාතියා॥
gax:1341:යාවජීවිකසඞ්ඛාතා <pb M=.125/>, කරමද්දාදිදණ්ඩකා।
gae:<b>තචෙසු</b>ච්ඡුතචොවෙකො, සරසො යාවකාලිකො॥
gax:1342:මූලකං ඛාරකො චච්චු, තම්බකො තණ්ඩුලෙය්යකො।
gae:වත්ථුලො චීනමුග්ගො ච, උම්මා වජකලී තථා॥
gax:1343:ජජ්ඣරී කාසමද්දො ච, සෙල්ලු සිග්ගු ච නාළිකා।
gae:වරුණො අග්ගිමන්ථො ච, ජීවන්තී සුනිසන්නකො॥
gax:1344:රාජමාසො ච මාසො ච, නිප්ඵාවො මිගපුප්ඵිකා।
gae:වණ්ටකො භූමිලොණීති, එවමාදිමනෙකකං॥
gax:1345:<b>පත්ත</b>ඛාදනීයං නාම, කථිතං යාවකාලිකං।
gae:ඉතරා ච මහාලොණි, දීපිතා යාවජීවිකා॥
gax:1346:යාවකාලිකමිච්චෙව, කථිතං අම්බපල්ලවං।
gae:නිම්බස්ස කුටජස්සාපි, පණ්ණං සුලසියාපි ච॥
gax:1347:කප්පාසිකපටොලානං <pb V=.110/>, තෙසං පුප්ඵඵලානි ච।
gae:ඵණිජ්ජකජ්ජුකානඤ්ච, පණ්ණං තං යාවජීවිකං॥
gax:1348:අට්ඨන්නං මූලකාදීනං, <b>පුප්ඵං</b> නිප්ඵාවකස්ස ච।
gae:තථා පුප්ඵං කරීරස්ස, පුප්ඵං වරුණකස්ස ච॥
gax:1349:පුප්ඵං කසෙරුකස්සාපි, ජීවන්තී සිග්ගුපුප්ඵකං।
gae:පදුමුප්පලජාතීනං, පුප්ඵානං කණ්ණිකාපි ච॥
gax:1350:නාළිකෙරස්ස තාලස්ස, තරුණං කෙතකස්ස ච।
gae:ඉච්චෙවමාදිකං පුප්ඵ-මනෙකං යාවකාලිකං॥
gax:1351:යාවකාලිකපුප්ඵානි, ඨපෙත්වා පන සෙසකං।
gae:යාවජීවිකපුප්ඵන්ති, දීපයෙ සබ්බමෙව ච॥
gax:1352:තිලකමකුලසාලමල්ලිකානං <pb M=.126/>।
gax:කකුධකපිත්ථකකුන්දකළීනං।
gax:කුරවකකරවීරපාටලීනං।
gae:කුසුමමිදං පන යාවජීවිකං॥
gax:1353:අම්බම්බාටකජම්බූනං, <b>ඵල</b>ඤ්ච පනසස්ස ච।
gae:මාතුලුඞ්ගකපිත්ථානං, ඵලං තින්තිණිකස්ස ච॥
gax:1354:තාලස්ස නාළිකෙරස්ස, ඵලං ඛජ්ජූරියාපි ච।
gae:ලබුජස්ස ච චොචස්ස, මොචස්ස මධුකස්ස ච॥
gax:1355:බදරස්ස කරමද්දස්ස, ඵලං වාතිඞ්ගණස්ස ච।
gae:කුම්භණ්ඩතිපුසානඤ්ච, ඵලං එළාලුකස්ස ච॥
gax:1356:රාජායතනඵලං පුස්ස-ඵලං තිම්බරුකස්ස ච।
gae:එවමාදිමනෙකම්පි, ඵලං තං යාවකාලිකං॥
gax:1357:තිඵලං පිප්ඵලී ජාති-ඵලඤ්ච කටුකප්ඵලං।
gae:ගොට්ඨඵලං බිලඞ්ගඤ්ච, තක්කොලමරිචානි ච॥
gax:1358:එවමාදීනි වුත්තානි, අවුත්තානි ච පාළියං।
gae:ඵලානි පන ගච්ඡන්ති, යාවජීවිකසඞ්ගහං॥
gax:1359:පනසම්බාටකට්ඨීනි, සාලට්ඨි ලබුජට්ඨි ච।
gae:චිඤ්චාබිම්බඵලට්ඨීනි, පොක්ඛරට්ඨි ච සබ්බසො॥
gax:1360:ඛජ්ජූරිකෙතකාදීනං <pb V=.111/>, තථා තාලඵලට්ඨි ච।
gae:එවමාදීනි ගච්ඡන්ති, යාවකාලිකසඞ්ගහං॥
gax:1361:පුන්නාගමධුකට්ඨීනි, සෙල්ලට්ඨි තිඵලට්ඨි ච।
gae:එවමාදීනි <b>අට්ඨීනි,</b> නිද්දිට්ඨානි අනාමිසෙ॥
gax:1362:සත්තන්නං පන ධඤ්ඤානං, අපරණ්ණානමෙව ච।
gae:<b>පිට්ඨං</b> පනසසාලානං, ලබුජම්බාටකස්ස ච॥
gax:1363:තාලපිට්ඨං <pb M=.127/> තථා ධොතං, පිට්ඨං යං ඛීරවල්ලියා।
gae:එවමාදිමනෙකම්පි, කථිතං යාවකාලිකං॥
gax:1364:අධොතං තාලපිට්ඨඤ්ච, පිට්ඨං යං ඛීරවල්ලියා।
gae:අස්සගන්ධාදිපිට්ඨඤ්ච, හොති තං යාවජීවිකං॥
gax:1365:<b>නිය්යාසො</b> උච්ඡුනිබ්බත්තො, එකො සත්තාහකාලිකො।
gae:අවසෙසො ච හිඞ්ගාදි, නිය්යාසො යාවජීවිකො॥
gax:1366:මූලාදීසු මයා කිඤ්චි, මුඛමත්තං නිදස්සිතං।
gae:එතස්සෙවානුසාරෙන, සෙසො ඤෙය්යො විභාවිනා॥
gax:1367:“භුඤ්ජිස්සාමි විකාලෙ”ති, ආමිසං පටිගණ්හතො।
gae:කාලෙ විකාලසඤ්ඤිස්ස, කාලෙ වෙමතිකස්ස ච॥
gax:1368:දුක්කටං, කාලසඤ්ඤිස්ස, අනාපත්ති පකාසිතා।
gae:ඉදං එළකලොමෙන, සමුට්ඨානාදිනා සමං॥
cen:විකාලභොජනකථා।
gax:1369:භොජනං සන්නිධිං කත්වා, ඛාදනං වාපි යො පන।
gae:භුඤ්ජෙය්ය වාපි ඛාදෙය්ය, තස්ස පාචිත්තියං සියා॥
gax:1370:භික්ඛු යං සාමණෙරානං, පරිච්චජත්යනාලයො।
gae:නිදහිත්වා සචෙ තස්ස, දෙන්ති තං පුන වට්ටති॥
gax:1371:සයං පටිග්ගහෙත්වාන, අපරිච්චත්තමෙව යං।
gae:දුතියෙ දිවසෙ තස්ස, නිහිතං තං න වට්ටති॥
gax:1372:තතො අජ්ඣොහරන්තස්ස, එකසිත්ථම්පි භික්ඛුනො।
gae:පාචිත්ති කථිතා සුද්ධා, සුද්ධචිත්තෙන තාදිනා॥
gax:1373:අකප්පියෙසු <pb V=.112/> මංසෙසු, මනුස්සස්සෙව මංසකෙ।
gae:ථුල්ලච්චයෙන පාචිත්ති, දුක්කටෙන සහෙතරෙ॥
gax:1374:යාමකාලිකසඞ්ඛාතං <pb M=.128/>, පාචිත්ති පරිභුඤ්ජතො।
gae:දුක්කටාපත්තියා සද්ධිං, ආහාරත්ථාය භුඤ්ජතො॥
gax:1375:සචෙ පවාරිතො හුත්වා, අන්නං අනතිරිත්තකං।
gae:භුඤ්ජතො පකතං තස්ස, හොති පාචිත්තියද්වයං॥
gax:1376:ථුල්ලච්චයෙන සද්ධිං ද්වෙ, මංසෙ මානුසකෙ සියුං।
gae:සෙසෙ අකප්පියෙ මංසෙ, දුක්කටෙන සහ ද්වයං॥
gax:1377:යාමකාලිකසඞ්ඛාතං, භුඤ්ජතො සති පච්චයෙ।
gae:සාමිසෙන මුඛෙන ද්වෙ, එකමෙව නිරාමිසං॥
gax:1378:තමෙවජ්ඣොහරන්තස්ස, ආහාරත්ථාය කෙවලං।
gae:ද්වීසු තෙසු විකප්පෙසු, දුක්කටං පන වඩ්ඪති॥
gax:1379:විකාලෙ භුඤ්ජතො සුද්ධං, සන්නිධිපච්චයාපි ච।
gae:විකාලභොජනා චෙව, හොති පාචිත්තියද්වයං॥
gax:1380:මංසෙ ථුල්ලච්චයඤ්චෙව, දුක්කටම්පි ච වඩ්ඪති।
gae:මනුස්සමංසෙ සෙසෙ ච, යථානුක්කමතො ද්වයං॥
gax:1381:නත්ථෙවානතිරිත්තම්පි, විකාලෙ පරිභුඤ්ජතො।
gae:දොසො සබ්බවිකප්පෙසු, භික්ඛුනො තන්නිමිත්තකො॥
gax:1382:විකාලපච්චයා වාපි, න දොසො යාමකාලිකෙ।
gae:සත්තාහකාලිකං යාව-ජීවිකං පටිගණ්හතො॥
gax:1383:ආහාරස්සෙව අත්ථාය, ගහණෙ දුවිධස්ස තු।
gae:අජ්ඣොහාරපයොගෙසු, දුක්කටං තු නිරාමිසෙ॥
gax:1384:අථ ආමිසසංසට්ඨං, ගහෙත්වා ඨපිතං සචෙ।
gae:පුන අජ්ඣොහරන්තස්ස, පාචිත්තෙව පකාසිතා॥
gax:1385:කාලො යාමො ච සත්තාහං, ඉති කාලත්තයං ඉදං।
gae:අතික්කමයතො දොසො, කාලං තං තං තු කාලිකං॥
gax:1386:අත්තනා තීණි සම්භින්න-රසානි ඉතරානි හි।
gae:සභාවමුපනෙතෙව, යාවකාලිකමත්තනො॥
gax:1387:එවමෙව <pb M=.129/> <pb V=.113/> ච සෙසෙසු, කාලිකෙසු විනිද්දිසෙ।
gae:ඉමෙසු පන සබ්බෙසු, කාලිකෙසු චතූස්වපි॥
gax:1388:කාලිකද්වයමාදිම්හි, අන්තොවුත්ථඤ්ච සන්නිධි।
gae:උභයම්පි න හොතෙව, පච්ඡිමං කාලිකද්වයං॥
gax:1389:අකප්පියාය කුටියා, වුත්ථෙනන්තද්වයෙන තං।
gae:ගහිතං තදහෙ වාපි, ද්වයං පුබ්බං න වට්ටති॥
gax:1390:මුඛසන්නිධි නාමායං, අන්තොවුත්ථං න කප්පති।
gae:ඉති වුත්තං දළ්හං කත්වා, <b>මහාපච්චරියං</b> පන॥
gax:1391:න දොසො නිදහිත්වාපි, පඨමං කාලිකත්තයං।
gae:තං තං සකං සකං කාල-මනතික්කම්ම භුඤ්ජතො॥
gax:1392:තථා උම්මත්තකාදීනං, අනාපත්ති පකාසිතා।
gae:සමමෙළකලොමෙන, සමුට්ඨානාදිනා ඉදං॥
cen:සන්නිධිකාරකථා।
gax:1393:භොජනානි පණීතානි, අගිලානො පනත්තනො।
gae:අත්ථාය විඤ්ඤාපෙත්වාන, පාචිත්ති පරිභුඤ්ජතො॥
gax:1394:“සප්පිනා දෙහි භත්තං මෙ, සසප්පිං සප්පිමිස්සකං।
gae:සප්පිභත්තඤ්ච දෙහී”ති, විඤ්ඤාපෙන්තස්ස දුක්කටං॥
gax:1395:විඤ්ඤාපෙත්වා තථා තං චෙ, දුක්කටං පටිගණ්හතො।
gae:පුන අජ්ඣොහරන්තස්ස, පාචිත්ති පරියාපුතා॥
gax:1396:සුද්ධානි සප්පිආදීනි, විඤ්ඤාපෙත්වාන භුඤ්ජතො।
gae:සෙඛියෙසුපි විඤ්ඤත්ති, දුක්කටං පරිදීපයෙ॥
gax:1397:තස්මා පණීතසංසට්ඨං, විඤ්ඤාපෙත්වාව භුඤ්ජතො।
gae:සත්තධඤ්ඤමයං භත්තං, පාචිත්තියමුදීරයෙ॥
gax:1398:සචෙ <pb M=.130/> “ගොසප්පිනා මය්හං, දෙහි භත්ත”න්ති යාචිතො।
gae:අජියා සප්පිආදීහි, විසඞ්කෙතං දදාති චෙ॥
gax:1399:“සප්පිනා දෙහි” වුත්තො චෙ, නවනීතාදිකෙසුපි।
gae:දෙති අඤ්ඤතරෙනස්ස, විසඞ්කෙතන්ති දීපිතං॥
gax:1400:යෙන <pb V=.114/> යෙන හි විඤ්ඤත්තං, තස්මිං මූලෙපි තස්ස වා।
gae:ලද්ධෙපි පන තං ලද්ධං, හොතියෙව න අඤ්ඤථා॥
gax:1401:ඨපෙත්වා සප්පිආදීනි, ආගතානි හි පාළියං।
gae:අඤ්ඤෙහි විඤ්ඤාපෙන්තස්ස, හොති ආපත්ති දුක්කටං॥
gax:1402:සබ්බෙහි සප්පිආදීහි, විඤ්ඤාපෙත්වාව එකතො।
gae:භුඤ්ජතෙකරසං කත්වා, නව පාචිත්තියො මතා॥
gax:1403:අකප්පියෙන වුත්තෙපි, සප්පිනා දෙති තෙන චෙ।
gae:ගහණෙ පරිභොගෙපි, දුක්කටං පරිදීපිතං॥
gax:1404:ගිලානස්ස ගිලානොති, සඤ්ඤිනො විමතිස්ස වා।
gae:දුක්කටං මුනිනා වුත්තං, අනාපත්ති පකාසිතා॥
gax:1405:ගිලානකාලෙ විඤ්ඤත්ත-මගිලානස්ස භුඤ්ජතො।
gae:ගිලානස්සාවසෙසං වා, ඤාතකාදීනමෙව වා॥
gax:1406:ඉදං චතුසමුට්ඨානං, කායතො කායවාචතො।
gae:කායචිත්තා තථා කාය-වාචාචිත්තත්තයාපි ච॥
cen:පණීතභොජනකථා।
gax:1407:අදින්නඤ්හි මුඛද්වාරං, ආහාරං ආහරෙය්ය යො।
gae:දන්තපොනොදකං හිත්වා, තස්ස පාචිත්තියං සියා॥
gax:1408:හත්ථපාසොභිනීහාරො, මජ්ඣිමුච්චාරණක්ඛමො।
gae:මනුස්සො වාමනුස්සො වා, දෙති කායාදිනා තිධා॥
gax:1409:පටිග්ගණ්හාති <pb M=.131/> තං භික්ඛු, දීයමානං සචෙ ද්විධා।
gae:එවං පඤ්චඞ්ගසංයොගෙ, ගහණං තස්ස රූහති॥
gax:1410:දායකො ගගනට්ඨො චෙ, භූමට්ඨො චෙතරො සියා।
gae:භූමට්ඨස්ස ච සීසෙන, ගගනට්ඨස්ස දෙහිනො॥
gax:1411:යමාසන්නතරං අඞ්ගං, ඔරිමන්තෙන තස්ස තු।
gae:දාතුං වාපි ගහෙතුං වා, විනා හත්ථං පසාරිතං॥
gax:1412:හත්ථපාසො මිනෙතබ්බො, නගට්ඨාදීස්වයං නයො।
gae:එවරූපෙ පන ඨානෙ, ඨත්වා චෙ දෙති වට්ටති॥
gax:1413:පක්ඛී <pb V=.115/> වා මුඛතුණ්ඩෙන, හත්ථී සොණ්ඩාය වා පන।
gae:සචෙ යං කිඤ්චි පුප්ඵං වා, ඵලං වා දෙති වට්ටති॥
gax:1414:භත්තබ්යඤ්ජනපුණ්ණානි, භාජනානි බහූනිපි।
gae:සීසෙනාදාය භික්ඛුස්ස, ගන්ත්වා කස්සචි සන්තිකං॥
gax:1415:ඊසකං පන ඔනත්වා, “ගණ්හා”ති යදි භාසති।
gae:තෙන හත්ථං පසාරෙත්වා, හෙට්ඨිමං පන භාජනං॥
gax:1416:පටිච්ඡිතබ්බං තං එක- දෙසෙනාපි ච භික්ඛුනා।
gae:හොන්ති එත්තාවතා තානි, ගහිතානෙව සබ්බසො॥
gax:1417:තතො පට්ඨාය තං සබ්බං, ඔරොපෙත්වා යථාසුඛං।
gae:උග්ඝාටෙත්වා තතො ඉට්ඨං, ගහෙතුං පන වට්ටති॥
gax:1418:පච්ඡිආදිම්හි වත්තබ්බ-මත්ථි කිං එකභාජනෙ।
gae:කාජභත්තං හරන්තො චෙ, ඔනත්වා දෙති වට්ටති॥
gax:1419:තිංසහත්ථො සියා වෙළු, අන්තෙසු ච දුවෙ ඝටා।
gae:සප්පිනො, ගහිතෙකස්මිං, සබ්බං ගහිතමෙව තං॥
gax:1420:බහුපත්තා ච මඤ්චෙ වා, පීඨෙ වා කටසාරකෙ।
gae:ඨපිතා දායකො හත්ථ-පාසෙ ඨත්වාන දෙති චෙ॥
gax:1421:පටිග්ගහණසඤ්ඤාය, මඤ්චාදීනි සචෙ පන।
gae:නිසීදති ඵුසිත්වා යො, යඤ්ච පත්තෙසු දීයති॥
gax:1422:ගහිතං <pb M=.132/> තෙන තං සබ්බං, හොතියෙව න සංසයො।
gae:පටිග්ගහෙස්සාමිච්චෙව, මඤ්චාදීනි සචෙ පන॥
gax:1423:ගහිතං හොති තං සබ්බං, ආරුහිත්වා නිසීදති।
gae:ආහච්ච කුච්ඡියා කුච්ඡිං, ඨිතා පත්තා හි භූමියං॥
gax:1424:යං යං අඞ්ගුලියා වාපි, ඵුසිත්වා සූචියාපි වා।
gae:නිසින්නො තත්ථ තත්ථෙව, දීයමානං තු වට්ටති॥
gax:1425:කටසාරෙ මහන්තස්මිං, තථා හත්ථත්ථරාදිසු।
gae:ගණ්හතො හත්ථපාසස්මිං, විජ්ජමානෙ තු වට්ටති॥
gax:1426:තත්ථජාතකපණ්ණෙසු, ගහෙතුං න ච වට්ටති।
gae:න පනෙතානි කායෙන, පටිබද්ධානි හොන්ති හි॥
gax:1427:අසංහාරිමපාසාණෙ <pb V=.116/>, ඵලකෙ වාපි තාදිසෙ।
gae:ඛාණුබද්ධෙපි වා මඤ්චෙ, ගහණං නෙව රූහති॥
gax:1428:තින්තිණිකාදිපණ්ණෙසු, භූමියං පත්ථටෙසු වා।
gae:ධාරෙතුමසමත්ථත්තා, ගහණං න ච රූහති॥
gax:1429:හත්ථපාසමතික්කම්ම, දීඝදණ්ඩෙන දෙති චෙ।
gae:වත්තබ්බො භික්ඛුනාගන්ත්වා, දෙහීති පරිවෙසකො॥
gax:1430:සචෙ පත්තෙ රජො හොති, ධොවිතබ්බො ජලෙ සති।
gae:තස්මිං අසති පුඤ්ඡිත්වා, ගහෙතබ්බො අසෙසතො॥
gax:1431:පිණ්ඩාය විචරන්තස්ස, රජං පතති චෙ පන।
gae:භික්ඛා පටිග්ගහෙත්වාව, ගහෙතබ්බා විජානතා॥
gax:1432:අප්පටිග්ගහිතෙ භික්ඛුං, ගණ්හතො පන දුක්කටං।
gae:පටිග්ගහෙත්වානාපත්ති, පච්ඡා තං පරිභුඤ්ජතො॥
gax:1433:“පටිග්ගහෙත්වා දෙථා”ති, වුත්තෙ තං වචනං පන।
gae:අසුත්වානාදියිත්වා වා, දෙන්ති චෙ නත්ථි දුක්කටං॥
gax:1434:පච්ඡා පටිග්ගහෙත්වාව, ගහෙතබ්බං විජානතා।
gae:සචෙ රජං නිපාතෙති, මහාවාතො තතො තතො॥
gax:1435:න <pb M=.133/> සක්කා ච සියා භික්ඛං, ගහෙතුං යදි භික්ඛුනා।
gae:අඤ්ඤස්ස දාතුකාමෙන, ගහෙතුං පන වට්ටති॥
gax:1436:සාමණෙරස්ස තං දත්වා, දින්නං වා තෙන තං පුන।
gae:තස්ස විස්සාසතො වාපි, භුඤ්ජිතුං පන වට්ටති॥
gax:1437:භික්ඛාචාරෙ සචෙ භත්තං, සරජං දෙති භික්ඛුනො।
gae:“පටිග්ගහෙත්වා භික්ඛං ත්වං, ගණ්හ වා භුඤ්ජ වා”ති ච॥
gax:1438:වත්තබ්බො සො තථා තෙන, කත්තබ්බඤ්චෙව භික්ඛුනා।
gae:රජං උපරි භත්තස්ස, තස්සුප්ලවති චෙ පන॥
gax:1439:කඤ්ජිකං තු පවාහෙත්වා, භුඤ්ජිතබ්බං යථාසුඛං।
gae:අන්තො පටිග්ගහෙතබ්බං, පවිට්ඨං තු සචෙ පන॥
gax:1440:පතිතං සුක්ඛභත්තෙ චෙ, අපනීයාව තං රජං।
gae:සුඛුමං චෙ සභත්තම්පි, භුඤ්ජිතබ්බං යථාසුඛං॥
gax:1441:උළුඞ්කෙනාහරිත්වාපි <pb V=.117/>, දෙන්තස්ස පඨමං පන।
gae:ථෙවො උළුඞ්කතො පත්තෙ, සචෙ පතති වට්ටති॥
gax:1442:භත්තෙ ආකිරමානෙ තු, චරුකෙන තතො පන।
gae:මසි වා ඡාරිකා වාපි, සචෙ පතති භාජනෙ॥
gax:1443:තස්ස චාභිහටත්තාපි, න දොසො උපලබ්භති।
gae:අනන්තරස්ස භික්ඛුස්ස, දීයමානං තු පත්තතො॥
gax:1444:උප්පභිත්වා සචෙ පත්තෙ, ඉතරස්ස ච භික්ඛුනො।
gae:පතති වට්ටතෙවායං, පටිග්ගහිතමෙව තං॥
gax:1445:පායාසස්ස ච පූරෙත්වා, පත්තං චෙ දෙන්ති භික්ඛුනො।
gae:උණ්හත්තා පන තං හෙට්ඨා, ගහෙතුං න ච සක්කති॥
gax:1446:වට්ටතීති ච නිද්දිට්ඨං, ගහෙතුං මුඛවට්ටියං।
gae:න සක්කා චෙ ගහෙතබ්බො, තථා ආධාරකෙනපි॥
gax:1447:සචෙ <pb M=.134/> ආසනසාලායං, ගහෙත්වා පත්තමත්තනො।
gae:නිද්දායති නිසින්නොව, දීයමානං න ජානති॥
gax:1448:නෙවාහරියමානං වා, අප්පටිග්ගහිතමෙව තං।
gae:ආභොගං පන කත්වා චෙ, නිසින්නො හොති වට්ටති॥
gax:1449:සචෙ හත්ථෙන මුඤ්චිත්වා, පත්තං ආධාරකම්පි වා।
gae:පෙල්ලෙත්වා පන පාදෙන, නිද්දායති හි වට්ටති॥
gax:1450:පාදෙනාධාරකං අක්ක-මිත්වාපි පටිගණ්හතො।
gae:ජාගරස්සාපි හොතෙව, ගහණස්මිං අනාදරො॥
gax:1451:තස්මා තං න ච කාතබ්බං, භික්ඛුනා විනයඤ්ඤුනා।
gae:යං දීයමානං පතති, ගහෙතුං තං තු වට්ටති॥
gax:1452:භුඤ්ජන්තානඤ්ච දන්තා වා, ඛීයන්තිපි නඛාපි වා।
gae:තථා පත්තස්ස වණ්ණො වා, අබ්බොහාරනයො අයං॥
gax:1453:සත්ථකෙනුච්ඡුආදීනි, ඵාලෙන්තානං සචෙ මලං।
gae:පඤ්ඤායති හි තං තෙසු, සියා නවසමුට්ඨිතං॥
gax:1454:පටිග්ගහෙත්වා තං පච්ඡා, ඛාදිතබ්බං තු භික්ඛුනා।
gae:න පඤ්ඤායති චෙ තස්මිං, මලං වට්ටති ඛාදිතුං॥
gax:1455:පිසන්තානම්පි <pb V=.118/> භෙසජ්ජං, කොට්ටෙන්තානම්පි වා තථා।
gae:නිසදොදුක්ඛලාදීනං, ඛීයනෙපි අයං නයො॥
gax:1456:භෙසජ්ජත්ථාය තාපෙත්වා, වාසිං ඛීරෙ ඛිපන්ති චෙ।
gae:උට්ඨෙති නීලිකා තත්ථ, සත්ථකෙ විය නිච්ඡයො॥
gax:1457:සචෙ ආමකතක්කෙ වා, ඛීරෙ වා පක්ඛිපන්ති තං।
gae:සාමපාකනිමිත්තම්හා, න තු මුච්චති දුක්කටා॥
gax:1458:පිණ්ඩාය විචරන්තස්ස, වස්සකාලෙසු භික්ඛුනො।
gae:පත්තෙ පතති චෙ තොයං, කිලිට්ඨං කායවත්ථතො॥
gax:1459:පච්ඡා පටිග්ගහෙත්වා තං, භුඤ්ජිතබ්බං යථාසුඛං।
gae:එසෙව ච නයො වුත්තො, රුක්ඛමූලෙපි භුඤ්ජතො॥
gax:1460:සත්තාහං <pb M=.135/> පන වස්සන්තෙ, දෙවෙ සුද්ධං ජලං සචෙ।
gae:අබ්භොකාසෙපි වා පත්තෙ, තොයං පතති වට්ටති॥
gax:1461:ඔදනං පන දෙන්තෙන, සාමණෙරස්ස භික්ඛුනා।
gae:දාතබ්බො අච්ඡුපන්තෙන, තස්ස පත්තගතොදනං॥
gax:1462:පටිග්ගහෙත්වා වා පත්තං, දාතබ්බො තස්ස ඔදනො।
gae:ඡුපිත්වා දෙති චෙ භත්තං, තං පනුග්ගහිතං සියා॥
gax:1463:අඤ්ඤස්ස දාතුකාමෙන, පරිච්චත්තං සචෙ පන।
gae:යාව හත්ථගතං තාව, පටිග්ගහිතමෙව තං॥
gax:1464:“ගණ්හා”ති නිරපෙක්ඛොව, පත්තමාධාරකෙ ඨිතං।
gae:සචෙ වදති පච්ඡා තං, පටිග්ගණ්හෙය්ය පණ්ඩිතො॥
gax:1465:සාපෙක්ඛොයෙව යො පත්තං, ඨපෙත්වාධාරකෙ පන।
gae:“එත්තො පූවම්පි භත්තං වා, කිඤ්චි ගණ්හා”ති භාසති॥
gax:1466:සාමණෙරොපි තං භත්තං, ධොවිත්වා හත්ථමත්තනො।
gae:අත්තපත්තගතං භත්තං, අඵුසිත්වා සචෙ පන॥
gax:1467:පක්ඛිපන්තො සතක්ඛත්තුං, උද්ධරිත්වාපි ගණ්හතු।
gae:තංපටිග්ගහණෙ කිච්චං, පුන තස්ස න විජ්ජති॥
gax:1468:අත්තපත්තගතං භත්තං, ඵුසිත්වා යදි ගණ්හති।
gae:පච්ඡා පටිග්ගහෙතබ්බං, සංසට්ඨත්තා පරෙන තං॥
gax:1469:භික්ඛූනං <pb V=.119/> යාගුආදීනං, පචනෙ භාජනෙ පන।
gae:පක්ඛිපිත්වා ඨපෙන්තෙන, අඤ්ඤස්සත්ථාය ඔදනං॥
gax:1470:භාජනුපරි හත්ථෙසු, සාමණෙරස්ස පක්ඛිපෙ।
gae:පතිතං හත්ථතො තස්මිං, න කරොති අකප්පියං॥
gax:1471:පරිච්චත්තඤ්හි තං එවං, අකත්වාකිරතෙව චෙ।
gae:භුඤ්ජිතබ්බං තු තං කත්වා, පත්තං විය නිරාමිසං॥
gax:1472:සචෙ යාගුකුටං පුණ්ණං, සාමණෙරො හි දුබ්බලො।
gae:භික්ඛුං පටිග්ගහාපෙතුං, න සක්කොති හි තං පුන॥
gax:1473:කුටස්ස <pb M=.136/> ගීවං පත්තස්ස, ඨපෙත්වා මුඛවට්ටියං।
gae:භික්ඛුනා උපනීතස්ස, ආවජ්ජෙති හි වට්ටති॥
gax:1474:අථ වා භූමියංයෙව, හත්ථෙ භික්ඛු ඨපෙති චෙ।
gae:ආරොපෙති පවට්ටෙත්වා, තත්ථ චෙ පන වට්ටති॥
gax:1475:භත්තපච්ඡුච්ඡුභාරෙසු, අයමෙව විනිච්ඡයො।
gae:ද්වෙ තයො සාමණෙරා වා, දෙන්ති චෙ ගහණූපගං॥
gax:1476:භාරමෙකස්ස භික්ඛුස්ස, ගහෙතුං පන වට්ටති।
gae:එකෙන වා තථා දින්නං, ගණ්හන්ති ද්වෙ තයොපි වා॥
gax:1477:මඤ්චස්ස පාදෙ පීඨස්ස, පාදෙ තෙලඝටාදිකං।
gae:ලග්ගෙන්ති තත්ථ භික්ඛුස්ස, වට්ටතෙව නිසීදිතුං॥
gax:1478:අප්පටිග්ගහිතං හෙට්ඨා-මඤ්චෙ චෙ තෙලථාලකං।
gae:සම්මුජ්ජන්තො ච ඝට්ටෙති, න පනුග්ගහිතං සියා॥
gax:1479:පටිග්ගහිතසඤ්ඤාය, අප්පටිග්ගහිතං පන।
gae:ගණ්හිත්වා පුන තං ඤත්වා, ඨපෙතුං තත්ථ වට්ටති॥
gax:1480:විවරිත්වා සචෙ පුබ්බෙ, ඨපිතං පිහිතම්පි ච।
gae:තථෙව තං ඨපෙතබ්බං, කත්තබ්බං න පනඤ්ඤථා॥
gax:1481:බහි ඨපෙති චෙ තෙන, ඡුපිතබ්බං න තං පුන।
gae:යදි ඡුපති චෙ ඤත්වා, තං පනුග්ගහිතං සියා॥
gax:1482:පටිග්ගහිතතෙලස්මිං, උට්ඨෙති යදි කණ්ණකා।
gae:සිඞ්ගීවෙරාදිකෙ මූලෙ, ඝනචුණ්ණම්පි වා තථා॥
gax:1483:තංසමුට්ඨානතො <pb V=.120/> සබ්බං, තඤ්ඤෙවාති පවුච්චති।
gae:පටිග්ගහණකිච්චං තු, තස්මිං පුන න විජ්ජති॥
gax:1484:තාලං වා නාළිකෙරං වා, ආරුළ්හො කොචි පුග්ගලො।
gae:තත්රට්ඨො තාලපිණ්ඩිං සො, ඔතාරෙත්වාන රජ්ජුයා॥
gax:1485:සචෙ <pb M=.137/> වදති “ගණ්හා”ති, න ගහෙතබ්බමෙව ච।
gae:තමඤ්ඤො පන භූමට්ඨො, ගහෙත්වා දෙති වට්ටති॥
gax:1486:ඡින්දිත්වා චෙ වතිං උච්ඡුං, ඵලං වා දෙති ගණ්හිතුං।
gae:දණ්ඩකෙ අඵුසිත්වාව, නිග්ගතං පන වට්ටති॥
gax:1487:සචෙ න පුථුලො හොති, පාකාරො අතිඋච්චකො।
gae:අන්තොට්ඨිතබහිට්ඨානං, හත්ථපාසො පහොති චෙ॥
gax:1488:උද්ධං හත්ථසතං ගන්ත්වා, සම්පත්තං පුන තං පන।
gae:ගණ්හතො භික්ඛුනො දොසො, කොචි නෙවූපලබ්භති॥
gax:1489:භික්ඛුනො සාමණෙරං තු, ඛන්ධෙන වහතො සචෙ।
gae:ඵලං ගහෙත්වා තත්ථෙව, නිසින්නො දෙති වට්ටති॥
gax:1490:අපරොපි වහන්තොව, භික්ඛුං යො කොචි පුග්ගලො।
gae:ඵලං ඛන්ධෙ නිසින්නස්ස, භික්ඛුනො දෙති වට්ටති॥
gax:1491:ගහෙත්වා ඵලිනිං සාඛං, ඡායත්ථං යදි ගච්ඡති।
gae:පුන චිත්තෙ සමුප්පන්නෙ, ඛාදිතුං පන භික්ඛුනො॥
gax:1492:සාඛං පටිග්ගහාපෙත්වා, ඵලං ඛාදති වට්ටති।
gae:මක්ඛිකානං නිවාරත්ථං, ගහිතායප්යයං නයො॥
gax:1493:කප්පියං පන කාරෙත්වා, පටිග්ගණ්හාති තං පුන।
gae:භොත්තුකාමො සචෙ මූල-ගහණංයෙව වට්ටති॥
gax:1494:මාතාපිතූනමත්ථාය, ගහෙත්වා සප්පිආදිකං।
gae:ගච්ඡන්තො අන්තරාමග්ගෙ, යං ඉච්ඡති තතො පන॥
gax:1495:තං සො පටිග්ගහාපෙත්වා, පරිභුඤ්ජති වට්ටති।
gae:තං පටිග්ගහිතං මූල-ගහණංයෙව වට්ටති॥
gax:1496:සාමණෙරස්ස පාථෙය්ය-තණ්ඩුලෙ භික්ඛු ගණ්හති।
gae:භික්ඛුස්ස සාමණෙරොපි, ගහෙත්වා පන ගච්ඡති॥
gax:1497:තණ්ඩුලෙසු <pb V=.121/> හි ඛීණෙසු, අත්තනා ගහිතෙසු සො।
gae:සචෙ යාගුං පචිත්වාන, තණ්ඩුලෙහිතරෙහිපි॥
gax:1498:උභින්නං <pb M=.138/> ද්වීසු පත්තෙසු, ආකිරිත්වා පනත්තනො।
gae:යාගුං භික්ඛුස්ස තං දත්වා, සයං පිවති තස්ස චෙ॥
gax:1499:සන්නිධිපච්චයා නෙව, න උග්ගහිතකාරණා।
gae:සාමණෙරස්ස පීතත්තා, දොසො භික්ඛුස්ස විජ්ජති॥
gax:1500:මාතාපිතූනමත්ථාය, තෙලාදිං හරතොපි ච।
gae:සාඛං ඡායාදිඅත්ථාය, ඉමස්ස න විසෙසතා॥
gax:1501:තස්මා හිස්ස විසෙසස්ස, චින්තෙතබ්බං තු කාරණං।
gae:තස්ස සාලයභාවං තු, විසෙසං තක්කයාමහං॥
gax:1502:තණ්ඩුලෙ පන ධොවිත්වා, නිච්චාලෙතුඤ්හි චෙලකො।
gae:න සක්කොති සචෙ තෙ ච, තණ්ඩුලෙ භාජනම්පි ච॥
gax:1503:පටිග්ගහෙත්වා ධොවිත්වා, ආරොපෙත්වා පනුද්ධනං।
gae:භික්ඛුනාග්ගි න කාතබ්බො, විවරිත්වාපි පක්කතා॥
gax:1504:ඤාතබ්බා පක්කකාලස්මිං, ඔරොපෙත්වා යථාසුඛං।
gae:භුඤ්ජිතබ්බං, න පච්ඡස්ස, පටිග්ගහණකාරණං॥
gax:1505:ආරොපෙත්වා සචෙ භික්ඛු, උද්ධනං සුද්ධභාජනං।
gae:උදකං යාගුඅත්ථාය, තාපෙති යදි වට්ටති॥
gax:1506:තත්තෙ පනුදකෙ කොචි, චෙ පක්ඛිපති තණ්ඩුලෙ।
gae:තතො පට්ඨාය තෙනග්ගි, න කාතබ්බොව භික්ඛුනා॥
gax:1507:පටිග්ගහෙත්වා තං යාගුං, පාතුං වට්ටති භික්ඛුනො।
gae:සචෙ පචති පච්ඡා තං, සාමපාකා න මුච්චති॥
gax:1508:තත්ථජාතඵලං කිඤ්චි, සහ චාලෙති වල්ලියා।
gae:තස්සෙව ච තතො ලද්ධං, ඵලං කිඤ්චි න වට්ටති॥
gax:1509:ඵලරුක්ඛං පරාමට්ඨුං, තමපස්සයිතුම්පි වා।
gae:කණ්ටකෙ බන්ධිතුං වාපි, භික්ඛුනො කිර වට්ටති॥
gax:1510:සණ්ඩාසෙන <pb M=.139/> ච දීඝෙන, ගහෙත්වා ථාලකං පන।
gae:පචතො භික්ඛුනො තෙලං, භස්මං පතති තත්ථ චෙ॥
gax:1511:අමුඤ්චන්තෙන <pb V=.122/> හත්ථෙන, පචිත්වා තෙලථාලකං।
gae:ඔතාරෙත්වාව තං පච්ඡා, පටිග්ගණ්හෙය්ය වට්ටති॥
gax:1512:පටිග්ගහෙත්වා අඞ්ගාරෙ, තානි දාරූනි වා පන।
gae:ඨපිතානි සචෙ හොන්ති, පුබ්බගාහොව වට්ටති॥
gax:1513:උච්ඡුං ඛාදති චෙ භික්ඛු, සාමණෙරොපි ඉච්ඡති।
gae:“ඡින්දිත්වා ත්වමිතො ගණ්හ”, ඉති වුත්තො ච ගණ්හති॥
gax:1514:නත්ථෙව අවසෙසස්ස, පටිග්ගහණකාරණං।
gae:ඛාදතො ගුළපිණ්ඩම්පි, අයමෙව විනිච්ඡයො॥
gax:1515:කාතුං සාගරතොයෙන, ලොණකිච්චං තු වට්ටති।
gae:යාවජීවිකසඞ්ඛාතං, තොයත්තා න තු ගච්ඡති॥
gax:1516:ඉදං කාලවිනිම්මුත්තං, උදකං පරිදීපිතං।
gae:නිබ්බානං විය නිබ්බාන-කුසලෙන මහෙසිනා॥
gax:1517:උදකෙන සමා වුත්තා, හිමස්ස කරකාපි ච।
gae:කූපාදීසු ජලං පාතුං, බහලම්පි ච වට්ටති॥
gax:1518:ඛෙත්තෙසු කසිතට්ඨානෙ, බහලං තං න වට්ටති।
gae:සන්දිත්වා යදි තං ගන්ත්වා, නදිං පූරෙති වට්ටති॥
gax:1519:සොබ්භෙසු කකුධාදීනං, ජලෙ පුප්ඵසමාකුලෙ।
gae:න ඤායති රසො තෙසං, න පටිග්ගහණකාරණං॥
gax:1520:සරෙණුකානි පුප්ඵානි, පානීයස්ස ඝටෙ පන।
gae:පක්ඛිත්තානි සචෙ හොන්ති, පටිග්ගණ්හෙය්ය තං පන॥
gax:1521:පටිග්ගහෙත්වා දෙය්යානි, වාසපුප්ඵානි තත්ථ වා।
gae:කමල්ලිකාසු දින්නාසු, අබ්බොහාරොති වට්ටති॥
gax:1522:අප්පටිග්ගහිතස්සෙව <pb M=.140/>, දන්තකට්ඨස්ස යො රසො।
gae:අජානන්තස්ස පාචිත්ති, සො චෙ විසති ඛාදතො॥
gax:1523:සරීරට්ඨෙසු භූතෙසු, කිං වට්ටති? න වට්ටති?
gae:කප්පාකප්පියමංසානං, ඛීරං සබ්බම්පි වට්ටති॥
gax:1524:කණ්ණක්ඛිගූථකො දන්ත- මලං මුත්තං කරීසකං।
gae:සෙම්හං සිඞ්ඝාණිකා ඛෙළො, අස්සු ලොණන්ති වට්ටති॥
gax:1525:යං <pb V=.123/> පනෙත්ථ සකට්ඨානා, චවිත්වා පතිතං සියා।
gae:පත්තෙ වා පන හත්ථෙ වා, පටිග්ගණ්හෙය්ය තං පුන॥
gax:1526:අඞ්ගලග්ගමවිච්ඡන්නං, පටිග්ගහිතමෙව තං।
gae:උණ්හයාගුං පිවන්තස්ස, සෙදො හත්ථෙසු ජායති॥
gax:1527:පිණ්ඩාය විචරන්තස්ස, සෙදො හත්ථානුසාරතො।
gae:ඔරොහති සචෙ පත්තං, න පටිග්ගහණකාරණං॥
gax:1528:සාමං ගහෙත්වා චත්තාරි, විකටානි නදායකෙ।
gae:සප්පදට්ඨක්ඛණෙයෙව, න දොසො පරිභුඤ්ජතො॥
gax:1529:පථවිං මත්තිකත්ථාය, ඛණිතුං ඡින්දිතුම්පි වා।
gae:තරුම්පි ඡාරිකත්ථාය, භික්ඛුනො පන වට්ටති॥
gax:1530:අච්ඡෙදගාහනිරපෙක්ඛනිසජ්ජතො ච।
gax:සික්ඛප්පහානමරණෙහි ච ලිඞ්ගභෙදා।
gax:දානෙන තස්ස ච පරස්ස අභික්ඛුකස්ස।
gae:සබ්බං පටිග්ගහණමෙති විනාසමෙවං॥
gax:1531:දුරූපචිණ්ණෙ නිද්දිට්ඨං, ගහණුග්ගහිතස්සපි।
gae:අන්තොවුත්ථෙ සයංපක්කෙ, අන්තොපක්කෙ ච දුක්කටං॥
gax:1532:පටිග්ගහිතකෙ තස්මිං, අප්පටිග්ගහිතසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1533:පටිග්ගහිතසඤ්ඤිස්ස <pb M=.141/>, දන්තපොනොදකෙසුපි।
gae:න දොසෙළකලොමෙන, සමුට්ඨානාදයො සමා॥
gax:1534:නවමජ්ඣිමථෙරභික්ඛුනීනං।
gax:අවිසෙසෙන යතිච්ඡිතබ්බකො।
gax:සකලො අසමාසතොව මයා।
gae:කථිතො එත්ථ විනිච්ඡයො තතො॥
cen:දන්තපොනකථා।
cen:භොජනවග්ගො චතුත්ථො।
gax:1535:යං <pb V=.124/> කිඤ්චිචෙලකාදීනං, තිත්ථියානං පනාමිසං।
gae:දෙන්තස්සෙකපයොගෙන, එකං පාචිත්තියං සියා॥
gax:1536:විච්ඡින්දිත්වාන දෙන්තස්ස, පයොගගණනාවසා।
gae:හොන්ති පාචිත්තියො තස්ස, තිකපාචිත්තියං සියා॥
gax:1537:උදකං දන්තපොනං වා, දෙන්තස්ස ච අතිත්ථියෙ।
gae:තිත්ථියොති ච සඤ්ඤිස්ස, දුක්කටං විමතිස්ස ච॥
gax:1538:දාපෙන්තස්ස පනඤ්ඤෙන, සාමණෙරාදිකෙන වා।
gae:නික්ඛිත්තභාජනෙ තෙසං, දෙන්තස්ස බහිලෙපනං॥
gax:1539:ඨපෙත්වා භොජනං තෙසං, සන්තිකෙ “ගණ්හථා”ති ච।
gae:වදන්තස්ස අනාපත්ති, සමුට්ඨානෙළකූපමං॥
cen:අචෙලකකථා।
gax:1540:දාපෙත්වා වා අදාපෙත්වා, භික්ඛු යං කිඤ්චි ආමිසං।
gae:කත්තුකාමො සචෙ සද්ධිං, හසනාදීනි ඉත්ථියා॥
gax:1541:උය්යොජෙති <pb M=.142/> හි “ගච්ඡා”ති, වත්වා තප්පච්චයා පන।
gae:තස්සුය්යොජනමත්තස්මිං, දුක්කටං පඨමෙන ච॥
gax:1542:පාදෙනස්සුපචාරස්මිං, අතික්කන්තෙ ච දුක්කටං।
gae:දුතියෙනස්ස පාචිත්ති, සීමාතික්කමනෙ පන॥
gax:1543:දස්සනෙ උපචාරස්ස, හත්ථා ද්වාදස දෙසිතා।
gae:පමාණං සවනෙ චෙවං, අජ්ඣොකාසෙ න චෙතරෙ॥
gax:1544:භික්ඛුස්මිං තිකපාචිත්ති, ඉතරෙ තිකදුක්කටං।
gae:උභින්නං දුක්කටං වුත්තං, කලිසාසනරොපනෙ॥
gax:1545:උය්යොජෙන්තස්ස කිච්චෙන, න දොසුම්මත්තකාදිනො।
gae:අදින්නාදානතුල්යාව, සමුට්ඨානාදයො නයා॥
cen:උය්යොජනකථා।
gax:1546:ඛුද්දකෙ පිට්ඨිවංසං යො, අතික්කම්ම නිසීදති।
gae:සභොජනෙ කුලෙ තස්ස, හොති පාචිත්ති භික්ඛුනො॥
gax:1547:හත්ථපාසං <pb V=.125/> අතික්කම්ම, පිට්ඨිසඞ්ඝාටකස්ස ච।
gae:සයනස්ස පනාසන්නෙ, ඨානෙ දොසො මහල්ලකෙ॥
gax:1548:අසයනිඝරෙ තස්ස, සයනිඝරසඤ්ඤිනො।
gae:තත්ථ වෙමතිකස්සාපි, දුක්කටං පරිදීපිතං॥
gax:1549:නිසීදන්තස්සනාපත්ති, භික්ඛුස්ස දුතියෙ සති।
gae:වීතරාගෙසු වා තෙසු, නික්ඛන්තෙසු උභොසු වා॥
gax:1550:නිසින්නස්සානතික්කම්ම, පදෙසං වුත්තලක්ඛණං।
gae:සමුට්ඨානාදයො තුල්යා, පඨමන්තිමවත්ථුනා॥
cen:සභොජනකථා।
gax:1551:චතුත්ථෙ <pb M=.143/> පඤ්චමෙ චෙව, වත්තබ්බං නත්ථි කිඤ්චිපි।
gae:වත්තබ්බං යඤ්ච තං සබ්බං, වුත්තං අනියතද්වයෙ॥
gax:1552:සමුට්ඨානං පනෙතෙසං, අනන්තරසමං මතං।
gae:අයමෙව විසෙසොති, තෙසමෙසඤ්ච දීපිතො॥
cen:රහොපටිච්ඡන්නරහොනිසජ්ජකථා।
gax:1553:භොජනානං තු පඤ්චන්නං, වුත්තො අඤ්ඤතරෙන යො।
gae:සන්තං භික්ඛුමනාපුච්ඡා, ආපජ්ජෙය්ය කුලෙසු චෙ॥
gax:1554:චාරිත්තං තස්ස පාචිත්ති, අඤ්ඤත්ර සමයා සියා।
gae:ඨපෙත්වා සමයං භික්ඛු, දුවිධං වුත්තලක්ඛණං॥
gax:1555:අවීතිවත්තෙ මජ්ඣණ්හෙ, ඝරමඤ්ඤස්ස ගච්ඡති।
gae:ඝරූපචාරොක්කමනෙ, පඨමෙන හි දුක්කටං॥
gax:1556:අතික්කන්තෙ ඝරුම්මාරෙ, අපරම්පි ච දුක්කටං।
gae:දුතියෙන ච පාදෙන, පාචිත්ති සමතික්කමෙ॥
gax:1557:ඨිතට්ඨානෙ සචෙ භික්ඛුං, ඔලොකෙත්වා න පස්සති।
gae:“අසන්ත”න්ති අනාපුච්ඡා, පවිට්ඨො නාම වුච්චති॥
gax:1558:සචෙ දූරෙ ඨිතො හොති, අසන්තො නාම භික්ඛු සො।
gae:නත්ථි ආරොචනෙ කිච්චං, ගවෙසිත්වා ඉතො චිතො॥
gax:1559:න <pb V=.126/> දොසො සමයෙ සන්තං, ආපුච්ඡිත්වා ච ගච්ඡතො।
gae:භික්ඛුං ඝරෙන මග්ගො චෙ, ආරාමං ගච්ඡතොපි ච॥
gax:1560:තිත්ථියානම්පි සෙය්යං වා, තථා භික්ඛුනුපස්සයං।
gae:ආපදාසනසාලං වා, භත්තියස්ස ඝරම්පි වා॥
gax:1561:ඉදං පන සමුට්ඨානං, කථිනෙන සමං මතං।
gae:ක්රියාක්රියමචිත්තඤ්ච, තිචිත්තඤ්ච තිවෙදනං॥
cen:චාරිත්තකථා।
gax:1562:සබ්බාපි <pb M=.144/> සාදිතබ්බාව, චතුමාසපවාරණා।
gae:භික්ඛුනා අගිලානෙන, පුන නිච්චපවාරණා॥
gax:1563:“විඤ්ඤාපෙස්සාමි රොගස්මිං, සති මෙ පච්චයෙ”ති ච।
gae:න පටික්ඛිපිතබ්බා සා, “රොගො දානි න මෙ”ති ච॥
gax:1564:තිකපාචිත්තියං වුත්තං, දුක්කටං නතතුත්තරිං।
gae:තතුත්තරින්ති සඤ්ඤිස්ස, තත්ථ වෙමතිකස්ස ච॥
gax:1565:නතතුත්තරිසඤ්ඤිස්ස, යෙහි යෙන පවාරිතො।
gae:තතො අඤ්ඤෙහි වා භිය්යො, ආචික්ඛිත්වා යථාතථං॥
gax:1566:විඤ්ඤාපෙන්තස්ස භික්ඛුස්ස, අඤ්ඤස්සත්ථාය වා පන।
gae:ඤාතකානමනාපත්ති, අත්තනො වා ධනෙනපි॥
gax:1567:තථා උම්මත්තකාදීනං, අනාපත්ති පකාසිතා।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:භෙසජ්ජකථා।
gax:1568:උය්යුත්තං භික්ඛුනො සෙනං, දස්සනත්ථාය ගච්ඡතො।
gae:අඤ්ඤත්ර පච්චයා තස්ස, දුක්කටං තු පදෙ පදෙ॥
gax:1569:දස්සනස්සුපචාරස්මිං, ඨත්වා පාචිත්ති පස්සතො।
gae:උපචාරං විමුඤ්චිත්වා, පස්සන්තස්ස පයොගතො॥
gax:1570:ආරොහා පන චත්තාරො, ද්වෙ ද්වෙ තංපාදරක්ඛකා।
gae:එවං ද්වාදසපොසො ච, එකො <b>හත්ථී</b>ති වුච්චති॥
gax:1571:ද්වෙපාදරක්ඛා <pb V=.127/> ආරොහො, එකො තිපුරිසො<b>හයො</b>।
gae:එකො සාරථි යොධෙකො, ආණිරක්ඛා දුවෙ ජනා॥
gax:1572:චතුපොසො <b>රථො</b> වුත්තො, චතුසච්චවිභාවිනා।
gae:චත්තාරො පදහත්ථා ච, පුරිසා <b>පත්තී</b>ති වුච්චති॥
gax:1573:වුත්තලක්ඛණසම්පන්නා <pb M=.145/>, අයං පච්ඡිමකොටියා।
gae:චතුරඞ්ගසමායුත්තා, සෙනා නාම පවුච්චති॥
gax:1574:හත්ථිආදීසු එකෙකං, දස්සනත්ථාය ගච්ඡතො।
gae:අනුය්යුත්තෙපි උය්යුත්ත-සඤ්ඤිස්සාපි ච දුක්කටං॥
gax:1575:අත්තනො ච ඨිතොකාසං, සම්පත්තං පන පස්සති।
gae:ආපදාසු අනාපත්ති, තථාරූපෙ ච පච්චයෙ॥
cen:උය්යුත්තකථා।
gax:1576:චතුත්ථෙ දිවසෙ අත්ථ-ඞ්ගතෙ සූරියෙ අරොගවා।
gae:සචෙ තිට්ඨතු සෙනාය, නිසීදතු නිපජ්ජතු॥
gax:1577:ආකාසෙ ඉද්ධියා සෙය්යං, පකප්පෙතු ච ඉද්ධිමා।
gae:හොතෙව තස්ස පාචිත්ති, තිකපාචිත්තියං සියා॥
gax:1578:ඌනකෙ ච තිරත්තස්මිං, අතිරෙකොති සඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1579:පුරාරුණාව නික්ඛම්ම, තතියාය ච රත්තියා।
gae:න දොසො පුන වසන්තස්ස, ගිලානස්සාපදාසුපි॥
cen:සෙනාවාසකථා।
gax:1580:උය්යොධිකං බලග්ගං වා, සෙනාබ්යූහම්පි වා පන।
gae:දස්සනත්ථායනීකං වා, හොති පාචිත්ති ගච්ඡතො॥
gax:1581:පුරිමෙ පන යො වුත්තො, “හත්ථී ද්වාදසපොරිසො”।
gae:ඉති තෙන තයො හත්ථී, “හත්ථානීක”න්ති දීපිතං॥
gax:1582:සෙසෙසුපි <pb M=.146/> ච එසෙව, නයො ඤෙය්යො විභාවිනා।
gae:තිණ්ණමෙළකලොමෙන, සමුට්ඨානාදයො සමා॥
cen:උය්යොධිකකථා।
cen:අචෙළකවග්ගො පඤ්චමො।
gax:1583:පිට්ඨාදීහි <pb V=.128/> කතං මජ්ජං, <b>සුරා</b> නාමාති වුච්චති।
gae:පුප්ඵාදීහි කතො සබ්බො, ආසවො හොති <b>මෙරයං</b>॥
gax:1584:බීජතො පන පට්ඨාය, පිවන්තස්සුභයම්පි ච।
gae:පයොගෙ ච පයොගෙ ච, හොති පාචිත්ති භික්ඛුනො॥
gax:1585:තිකපාචිත්තියං වුත්තං, අමජ්ජෙ මජ්ජසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1586:අමජ්ජං මජ්ජවණ්ණඤ්ච, මජ්ජගන්ධරසම්පි ච।
gae:අරිට්ඨං ලොණසොවීරං, සුත්තකං පිවතොපි ච॥
gax:1587:වාසගාහාපනත්ථාය, පක්ඛිපිත්වාන ඊසකං।
gae:සූපාදීනං තු පාකෙපි, අනාපත්ති පකාසිතා॥
gax:1588:හොතෙළකසමුට්ඨානං, අචිත්තං වත්ථුජානනා।
gae:ඉදඤ්චාකුසලෙනෙව, පානතො ලොකවජ්ජකං॥
cen:සුරාපානකථා।
gax:1589:යෙන කෙනචි අඞ්ගෙන, හසාධිප්පායිනො පන।
gae:ඵුසතො උපසම්පන්නං, හොති පාචිත්ති භික්ඛුනො॥
gax:1590:සබ්බත්ථ දුක්කටං කාය-පටිබද්ධාදිකෙ නයෙ।
gae:තථෙවානුපසම්පන්නෙ, දීපිතං තිකදුක්කටං॥
gax:1591:එත්ථ <pb M=.147/> චානුපසම්පන්න-ට්ඨානෙ තිට්ඨති භික්ඛුනී।
gae:ඛිඩ්ඩාධිප්පායිනො තම්පි, ඵුසන්තස්ස ච දුක්කටං॥
gax:1592:අනාපත්ති නහසාධි-ප්පායස්ස ඵුසතො පරං।
gae:සති කිච්චෙ ඵුසන්තස්ස, තථා උම්මත්තකාදිනො॥
cen:අඞ්ගුලිපතොදකකථා।
gax:1593:ජලෙ නිමුජ්ජනාදීන-මත්ථාය පන කෙවලං।
gae:පදවාරෙසු සබ්බෙසු, ඔතරන්තස්ස දුක්කටං॥
gax:1594:කීළාපෙක්ඛො සචෙ හුත්වා, ජලෙ උපරිගොප්ඵකෙ।
gae:නිමුජ්ජෙය්යපි වා භික්ඛු, උම්මුජ්ජෙය්ය තරෙය්ය වා॥
gax:1595:පයොගෙ <pb V=.129/> ච පයොගෙ ච, තස්ස පාචිත්තියං සියා।
gae:අන්තොයෙවොදකෙ තස්ස, නිමුජ්ජිත්වාන ගච්ඡතො॥
gax:1596:හත්ථපාදපයොගෙහි, පාචිත්තිං පරිදීපයෙ।
gae:හත්ථෙහෙව තරන්තස්ස, හත්ථවාරෙහි කාරයෙ॥
gax:1597:යෙන යෙන පනඞ්ගෙන, භික්ඛුනො තරතො ජලං।
gae:තස්ස තස්ස පයොගෙන, පාචිත්තිං පරිදීපයෙ॥
gax:1598:තරුතො තීරතො වාපි, පාචිත්ති පතතො ජලෙ।
gae:තිකපාචිත්තියං වුත්තං, තථෙව තිකදුක්කටං॥
gax:1599:පාජෙන්තොපි සචෙ නාවං, අරිත්තෙන ඵියෙන වා।
gae:උස්සාරෙන්තොපි තීරෙ වා, නාවං කීළති දුක්කටං॥
gax:1600:හත්ථෙන වාපි පාදෙන, කට්ඨෙන කථලාය වා।
gae:උදකං නීහරන්තස්ස, හොති ආපත්ති දුක්කටං॥
gax:1601:උදකං කඤ්ජිකං වාපි, චික්ඛල්ලං වාපි වික්ඛිපං।
gae:කීළන්තස්සාපි භික්ඛුස්ස, හොති ආපත්ති දුක්කටං॥
gax:1602:විගාහිත්වා <pb M=.148/> ජලං කිච්චෙ, සති නිම්මුජ්ජනාදිකං।
gae:කරොන්තස්ස අනාපත්ති, තථා පාරඤ්ච ගච්ඡතො॥
gax:1603:සමුට්ඨානාදයො තුල්යා, පඨමන්තිමවත්ථුනා।
gae:අනන්තරස්සිමස්සාපි, නත්ථි කාචි විසෙසතා॥
cen:හසධම්මකථා।
gax:1604:වුච්චමානො සචෙ භික්ඛු, පඤ්ඤත්තෙනෙව භික්ඛුනා।
gae:අකත්තුකාමතායස්ස, වචනං ධම්මමෙව වා॥
gax:1605:යො අසික්ඛිතුකාමොව, න කරොති පනාදරං।
gae:තස්සානාදරියෙ තස්මිං, පාචිත්තියමුදීරයෙ॥
gax:1606:තිකපාචිත්තියං වුත්තං, තිකාතීතෙන සත්ථුනා।
gae:තථෙවානුපසම්පන්නා-නාදරෙ තිකදුක්කටං॥
gax:1607:සුත්තෙනෙවාභිධම්මෙන, අපඤ්ඤත්තෙන භික්ඛුනා।
gae:දුක්කටං සාමණෙරෙන, වුත්තස්ස උභයෙනපි॥
gax:1608:“ආචරියානමයං <pb V=.130/> ගාහො, අම්හාකං තු පවෙණියා।
gae:ආගතො”ති භණන්තස්ස, න දොසුම්මත්තකාදිනො॥
gax:1609:එත්ථ නෙව ගහෙතබ්බො, ගාරය්හාචරියුග්ගහො।
gae:ඔමසවාදතුල්යාව, සමුට්ඨානාදයො නයා॥
cen:අනාදරියකථා।
gax:1610:භයසඤ්ජනනත්ථාය, රූපාදිං උපසංහරෙ।
gae:භයානකං කථං වාපි, කථෙය්ය පරසන්තිකෙ॥
gax:1611:දිස්වා වා පන තං සුත්වා, මා වා භායතු, භායතු।
gae:ඉතරස්ස තු භික්ඛුස්ස, හොති පාචිත්ති තඞ්ඛණෙ॥
gax:1612:තිකපාචිත්තියං <pb M=.149/> වුත්තං, තථෙව තිකදුක්කටං।
gae:සාමණෙරං ගහට්ඨං වා, භිංසාපෙන්තස්ස භික්ඛුනො॥
gax:1613:නභිංසාපෙතුකාමස්ස, අනාපත්තාදිකම්මිනො।
gae:සමුට්ඨානාදි සබ්බම්පි, අනන්තරසමං මතං॥
cen:භිංසාපනකථා।
gax:1614:ජොතිං තප්පෙතුකාමො චෙ, ජලාපෙය්ය ජලෙය්ය වා।
gae:ඨපෙත්වා හොති පාචිත්ති, තථාරූපං තු පච්චයං॥
gax:1615:සයං සමාදහන්තස්ස, යාව ජාලා න ජායති।
gae:තාව සබ්බපයොගෙසු, හොති ආපත්ති දුක්කටං॥
gax:1616:ජාලුට්ඨානෙ පනාපත්ති, පාචිත්ති පරිදීපිතා।
gae:ජාලාපෙන්තස්ස අඤ්ඤෙන, හොති ආපත්ති දුක්කටං॥
gax:1617:ගිලානස්ස ගිලානොති, සඤ්ඤිස්ස විමතිස්ස වා।
gae:අලාතං උක්ඛිපන්තස්ස, අවිජ්ඣාතං තු දුක්කටං॥
gax:1618:විජ්ඣාතං තුජ්ජලන්තස්ස, යථාවත්ථුකතා මතා।
gae:අනාපත්ති ගිලානස්ස, කතං අඤ්ඤෙන වා පන॥
gax:1619:විසිබ්බෙන්තස්ස අඞ්ගාරං, පදීපුජ්ජාලනාදිකෙ।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:ජොතිසමාදහනකථා।
gax:1620:අපුණ්ණෙ <pb V=.131/> අද්ධමාසස්මිං, දෙසෙ චෙ මජ්ඣිමෙ පන।
gae:“න්හායිස්සාමී”ති චුණ්ණං වා, මත්තිකං වාපි ගොමයං॥
gax:1621:අභිසඞ්ඛරතො සබ්බ-පයොගෙසුපි දුක්කටං।
gae:න්හානස්ස පරියොසානෙ, හොති පාචිත්ති භික්ඛුනො॥
gax:1622:අතිරෙකද්ධමාසූන-සඤ්ඤිනො <pb M=.150/> විමතිස්ස වා।
gae:දුක්කටං අතිරෙකද්ධ- මාසෙ ච සමයෙසු ච॥
gax:1623:න්හායන්තස්ස අනාපත්ති, නදීපාරම්පි ගච්ඡතො।
gae:වාලිකං උක්කිරිත්වාන, කතාවාටෙසු වා තථා॥
gax:1624:පච්චන්තිමෙපි වා දෙසෙ, සබ්බෙසං ආපදාසුපි।
gae:ඉදමෙළකලොමෙන, සමුට්ඨානාදිනා සමං॥
cen:න්හානකථා।
gax:1625:චීවරං යං නිවාසෙතුං, සක්කා පාරුපිතුම්පි වා।
gae:ඡන්නමඤ්ඤතරං භික්ඛු, රජිත්වා යත්ථ කත්ථචි॥
gax:1626:පදෙසෙ කංසනීලෙන, පත්තනීලෙන වා පන।
gae:යෙන කෙනචි කාළෙන, කද්දමෙනපි වා තථා॥
gax:1627:මඞ්ගුලස්ස මයූරස්ස, පිට්ඨිඅක්ඛිප්පමාණකං।
gae:අකත්වා කප්පියං බින්දුං, පාචිත්ති පරිභුඤ්ජතො॥
gax:1628:පාළිකණ්ණිකකප්පො වා, න ච වට්ටති කත්ථචි।
gae:එකං වාපි අනෙකං වා, බින්දු වට්ටති වට්ටකං॥
gax:1629:ආදින්නෙපි අනාදින්න-සඤ්ඤිනො විමතිස්ස ච।
gae:දුක්කටං මුනිනා වුත්තං, අනාපත්ති පකාසිතා॥
gax:1630:කප්පෙ නට්ඨෙපි වා සද්ධිං, තෙන සංසිබ්බිතෙසු වා।
gae:ක්රියාක්රියමිදං වුත්තං, සමුට්ඨානෙළකූපමං॥
cen:දුබ්බණ්ණකරණකථා।
gax:1631:විකප්පනා දුවෙ වුත්තා, සම්මුඛාසම්මුඛාතිපි।
gae:සම්මුඛාය විකප්පෙන්තො, භික්ඛුස්සෙකස්ස සන්තිකෙ॥
gax:1632:එකත්තං <pb M=.151/> <pb V=.132/> බහුභාවං වා, දූරසන්තිකතම්පි වා।
gae:චීවරානං තු ජානිත්වා, යථාවචනයොගතො॥
gax:1633:“ඉමාහං චීවරං තුය්හං, විකප්පෙමී”ති නිද්දිසෙ।
gae:කප්පතෙත්තාවතා කාමං, නිධෙතුං, න ච කප්පති॥
gax:1634:පරිභොගාදිකං තෙන, අපච්චුද්ධටතො පන।
gae:තෙන පච්චුද්ධටෙයෙව, පරිභොගාදි වට්ටති॥
gax:1635:“සන්තකං පන මය්හං ත්වං, පරිභුඤ්ජ පරිච්චජ।
gae:යථාපච්චයං කරොහී”ති, වුත්තෙ පච්චුද්ධටං සියා॥
gax:1636:අපරා සම්මුඛා වුත්තා, භික්ඛුස්සෙකස්ස සන්තිකෙ।
gae:යස්ස කස්සචි නාමං තු, ගහෙත්වා සහධම්මිනං॥
gax:1637:“ඉමාහං චීවරං තිස්ස- භික්ඛුනො, තිස්සථෙරියා।
gae:විකප්පෙමී”ති වත්තබ්බං, වත්තබ්බං පුන තෙනපි॥
gax:1638:“තිස්සස්ස භික්ඛුනො වා ත්වං, තස්සා තිස්සාය ථෙරියා।
gae:සන්තකං පරිභුඤ්ජාහි, විස්සජ්ජෙහී”ති වා තථා॥
gax:1639:තතො පභුති සබ්බම්පි, පරිභොගාදි වට්ටති।
gae:එවං පරම්මුඛායාපි, වත්තබ්බං එකසන්තිකෙ॥
gax:1640:“ඉමාහං චීවරං තුය්හං, විකප්පත්ථාය දම්මි”ති।
gae:පුන තෙනපි වත්තබ්බං, “කො තෙ මිත්තො”ති භික්ඛුනා॥
gax:1641:ඉතරෙනපි වත්තබ්බං, “තිස්සො තිස්සා”ති වා පුන।
gae:වත්තබ්බං භික්ඛුනා තෙන, “ඉදං තිස්සස්ස සන්තකං॥
gax:1642:තිස්සාය ථෙරියා වා ත්වං, සන්තකං පරිභුඤ්ජ වා।
gae:විස්සජ්ජෙහී”ති වා වුත්තෙ, හොති පච්චුද්ධටං පුන॥
gax:1643:ඉච්චෙතාසු පන ද්වීසු, යාය කායචි චීවරං।
gae:විකප්පෙත්වා සධම්මෙසු, යස්ස කස්සචි පඤ්චසු॥
gax:1644:අපච්චුද්ධාරකං වාපි, අවිස්සාසෙන තස්ස වා।
gae:යෙන තං විනයං කම්මං, කතං පනිධ භික්ඛුනා॥
gax:1645:චීවරං <pb M=.152/> පරිභුඤ්ජෙය්ය, හොති පාචිත්ති භික්ඛුනො।
gae:තඤ්චෙවාධිට්ඨහන්තස්ස, විස්සජ්ජන්තස්ස දුක්කටං॥
gax:1646:පච්චුද්ධාරකවත්ථෙසු <pb V=.133/>, අපච්චුද්ධාරසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1647:පච්චුද්ධාරණසඤ්ඤිස්ස, විස්සාසා පරිභුඤ්ජතො।
gae:අනාපත්ති සමුට්ඨානං, කථිනෙනාදිනා සමං॥
cen:විකප්පනකථා।
gax:1648:අධිට්ඨානුපගං පත්තං, චීවරං වාපි තාදිසං।
gae:තථා සූචිඝරං කාය-බන්ධනං වා නිසීදනං॥
gax:1649:අපනෙත්වා නිධෙන්තස්ස, හසාපෙක්ඛස්ස කෙවලං।
gae:හොති පාචිත්තියං අඤ්ඤං, ආණාපෙන්තස්ස දුක්කටං॥
gax:1650:තෙනාපනිහිතෙ තස්ස, පාචිත්තිං පරිදීපයෙ।
gae:වුත්තං අනුපසම්පන්න-සන්තකෙ තිකදුක්කටං॥
gax:1651:විනා වුත්තප්පකාරානි, පත්තාදීනි තතො පන।
gae:අඤ්ඤං අපනිධෙන්තස්ස, හොති ආපත්ති දුක්කටං॥
gax:1652:සබ්බෙස්වනුපසම්පන්න-සන්තකෙසුපි දුක්කටං।
gae:දුන්නික්ඛිත්තමනාපත්ති, පටිසාමයතො පන॥
gax:1653:තථා “ධම්මකථං කත්වා, දස්සාමී”ති නිධෙති චෙ।
gae:අවිහෙසෙතුකාමස්ස, අකීළස්සාදිකම්මිනො॥
gax:1654:සමුට්ඨානාදයො තුල්යා, දුතියන්තිමවත්ථුනා।
gae:ඉදං අකුසලෙනෙව, සචිත්තඤ්ච තිවෙදනං॥
cen:චීවරාපනිධානකථා।
cen:සුරාපානවග්ගො ඡට්ඨො।
gax:1655:තිරච්ඡානගතං <pb M=.153/> පාණං, මහන්තං ඛුද්දකම්පි වා।
gae:හොති පාචිත්තියාපත්ති, මාරෙන්තස්සස්ස භික්ඛුනො॥
gax:1656:අප්පාණෙ පාණසඤ්ඤිස්ස, විමතිස්සුභයත්ථ ච।
gae:දුක්කටං තු අනාපත්ති, අසඤ්චිච්ච අජානතො॥
gax:1657:න <pb V=.134/> ච මාරෙතුකාමස්ස, තථා උම්මත්තකාදිනො।
gae:සමුට්ඨානාදයො තුල්යා, තතියන්තිමවත්ථුනා॥
cen:සඤ්චිච්චපාණකථා।
gax:1658:සප්පාණකං ජලං ජානං, පාචිත්ති පරිභුඤ්ජතො।
gae:පයොගබහුතායස්ස, පාචිත්තිබහුතා සියා॥
gax:1659:එකෙනෙව පයොගෙන, අවිච්ඡිජ්ජ සචෙ පන।
gae:පිවතො පත්තපූරම්පි, එකං පාචිත්තියං සියා॥
gax:1660:තාදිසෙනුදකෙනස්ස, ආවිඤ්ඡිත්වාන සාමිසං।
gae:ධොවතො පන පත්තං වා, නිබ්බාපෙන්තස්ස යාගුයො॥
gax:1661:හත්ථෙන තං උළුඞ්කෙන, ගහෙත්වා න්හායතොපි වා।
gae:පයොගෙ ච පයොගෙ ච, පාචිත්ති පරිදීපිතා॥
gax:1662:අප්පාණකෙපි සප්පාණ-සඤ්ඤිස්ස උභයත්ථපි।
gae:විමතිස්සාපි භික්ඛුස්ස, හොති ආපත්ති දුක්කටං॥
gax:1663:සප්පාණෙපි ච අප්පාණෙ, අප්පාණමිති සඤ්ඤිනො।
gae:න දොසො “පරිභොගෙන, න මරන්තී”ති ජානතො॥
gax:1664:පතනං සලභාදීනං, ඤත්වා සුද්ධෙන චෙතසා।
gae:පදීපුජ්ජලනඤ්චෙත්ථ, ඤත්වා සප්පාණභාවතං॥
gax:1665:භුඤ්ජතො ජලසඤ්ඤාය, ඤෙය්යා පණ්ණත්තිවජ්ජතා।
gae:සිඤ්චනෙ සිඤ්චනං වුත්තං, පරිභොගෙ ඉදං පන॥
gax:1666:අයමෙව <pb M=.154/> විසෙසොති, තස්ස චෙව පනස්ස ච।
gae:අදින්නාදානතුල්යාව, සමුට්ඨානාදයො නයා॥
cen:සප්පාණකකථා।
gax:1667:නිහතං තු යථාධම්මං, කිච්චාධිකරණං පුන।
gae:නිහාතබ්බන්ති පාචිත්ති, උක්කොටෙන්තස්ස භික්ඛුනො॥
gax:1668:“අකතං දුක්කතං කම්මං, කාතබ්බං පුනදෙවි”ති।
gae:වදතා පන තං කම්මං, උච්චාලෙතුං න වට්ටති॥
gax:1669:සචෙ <pb V=.135/> විප්පකතෙ කම්මෙ, පටික්කොසති තං පුන।
gae:සඤ්ඤාපෙත්වාව කාතබ්බං, න කාතබ්බං පනඤ්ඤථා॥
gax:1670:අධම්මෙ පන කම්මස්මිං, ධම්මකම්මන්ති සඤ්ඤිනො।
gae:විමතිස්සුභයත්ථාපි, හොති ආපත්ති දුක්කටං॥
gax:1671:“අධම්මෙන ච වග්ගෙන, න ච කම්මාරහස්ස වා।
gae:කත”න්ති ජානතො නත්ථි, දොසො උක්කොටනෙ පන॥
gax:1672:තථා උම්මත්තකාදීන-මනාපත්ති පකාසිතා।
gae:ඔමසවාදතුල්යාව, සමුට්ඨානාදයො නයා॥
cen:උක්කොටනකථා।
gax:1673:සඞ්ඝාදිසෙසං දුට්ඨුල්ලං, ආපත්තිං භික්ඛුනො පන।
gae:ඤත්වා ඡාදයතො තස්ස, පාචිත්ති පරියාපුතා॥
gax:1674:නික්ඛිපිත්වා ධුරං තස්ස, පටිච්ඡාදනහෙතුකං।
gae:ආරොචෙති සචඤ්ඤස්ස, සොපි අඤ්ඤස්ස වාති හි॥
gax:1675:එවං සතම්පි භික්ඛූනං, සහස්සම්පි ච තාව තං।
gae:ආපජ්ජතෙව ආපත්තිං, යාව කොටි න ඡිජ්ජති॥
gax:1676:මූලෙනාරොචිතස්සෙව <pb M=.155/>, දුතියස්ස පකාසිතෙ।
gae:තතියෙන නිවත්තිත්වා, කොටි ඡින්නාති වුච්චති॥
gax:1677:දුට්ඨුල්ලාය ච දුට්ඨල්ල-සඤ්ඤී පාචිත්තියං ඵුසෙ।
gae:ඉතරෙසු පන ද්වීසු, දුක්කටං පරිදීපිතං॥
gax:1678:අදුට්ඨුල්ලාය සබ්බත්ථ, නිද්දිට්ඨං තිකදුක්කටං।
gae:සබ්බත්ථානුපසම්පන්න-වාරෙසුපි ච දුක්කටං॥
gax:1679:“සඞ්ඝස්ස භෙදනාදීනි, භවිස්සන්තී”ති වා පන।
gae:න ච ඡාදෙතුකාමො වා, සභාගං වා න පස්සති॥
gax:1680:“පඤ්ඤායිස්සති කම්මෙන, සකෙනායන්ති කක්ඛළො”।
gae:අනාරොචෙති චෙ දොසො, නත්ථි උම්මත්තකාදිනො॥
gax:1681:ධුරනික්ඛෙපතුල්යාව, සමුට්ඨානාදයො නයා।
gae:කායකම්මං වචීකම්මං, අක්රියං දුක්ඛවෙදනං॥
cen:දුට්ඨුල්ලකථා।
gax:1682:ඌනවීසතිවස්සං <pb V=.136/> යො, කරෙය්ය උපසම්පදං।
gae:තස්ස පාචිත්තියං හොති, සෙසානං හොති දුක්කටං॥
gax:1683:උපසම්පාදිතො චෙසො, ජානතා වා අජානතා।
gae:හොතෙවානුපසම්පන්නො, කාතබ්බො පුනරෙව සො॥
gax:1684:දසවස්සච්චයෙනස්ස, උපජ්ඣායස්ස චෙ සතො।
gae:උපසම්පාදනෙ දොසො, අඤ්ඤෙසං නත්ථි කොචිපි॥
gax:1685:මුඤ්චිත්වා පන තං භික්ඛුං, ගණො චෙ පරිපූරති।
gae:හොන්ති තෙ සූපසම්පන්නා, න දොසො කොචි විජ්ජති॥
gax:1686:උපජ්ඣායො සචෙ හුත්වා, ගණං ආචරියම්පි වා।
gae:පරියෙසති පත්තං වා, සම්මන්නති ච මාළකං॥
gax:1687:“උපසම්පාදයිස්සාමි” <pb M=.156/>, ඉති සබ්බෙසු තස්ස හි।
gae:ඤත්තියා ච තථා ද්වීසු, කම්මවාචාසු දුක්කටං॥
gax:1688:කම්මවාචාය ඔසානෙ, පාචිත්ති පරිදීපිතා।
gae:ඌනවීසතිසඤ්ඤිස්ස, පරිපුණ්ණෙපි පුග්ගලෙ॥
gax:1689:විමතිස්සුභයත්ථාපි, හොති ආපත්ති දුක්කටං।
gae:පරිපුණ්ණොති සඤ්ඤිස්ස, උභයත්ථ න දොසතා॥
gax:1690:තථා උම්මත්තකස්සාපි, ආදිකම්මිකභික්ඛුනො।
gae:අදින්නාදානතුල්යාව, සමුට්ඨානාදයො නයා॥
cen:ඌනවීසතිකථා।
gax:1691:ථෙය්යසත්ථෙන ජානන්තො, සංවිධාය සචෙ පන।
gae:මග්ගං ගච්ඡති සද්ධිං යො, තස්ස පාචිත්තියං සියා॥
gax:1692:ගමනෙ සංවිධානෙ ච, වත්තබ්බො යො විනිච්ඡයො।
gae:සො ච <b>භික්ඛුනිවග්ගස්මිං,</b> වුත්තත්තා න ච උද්ධටො॥
gax:1693:මග්ගාටවිවිසඞ්කෙතෙ, යථාවත්ථුකමෙව තු।
gae:තෙස්වසංවිදහන්තෙසු, සයං විදහතොපි ච॥
gax:1694:තථෙවාථෙය්යසත්ථෙපි, ථෙය්යසත්ථන්ති සඤ්ඤිනො।
gae:විමතිස්සුභයත්ථාපි, හොති ආපත්ති දුක්කටං॥
gax:1695:අථෙය්යසත්ථසඤ්ඤිස්ස <pb V=.137/>, අසංවිදහතොපි ච।
gae:ආපදාසු අනාපත්ති, විසඞ්කෙතෙ ච කාලිකෙ॥
gax:1696:ථෙය්යසත්ථසමුට්ඨානං, කථිතං කායචිත්තතො।
gae:කායවාචාචිත්තතො ච, තිචිත්තඤ්ච තිවෙදනං॥
cen:ථෙය්යසත්ථකථා।
gax:1697:හොති <pb M=.157/> භික්ඛුනියා සද්ධිං, සංවිධානෙන සත්තමං।
gae:සමුට්ඨානාදිනා තුල්යං, විසෙසො නත්ථි කොචිපි॥
cen:සංවිධානකථා।
gax:1698:කම්මං කිලෙසො පාකො ච, උපවාදො අතික්කමො।
gae:අන්තරායකරා එතෙ, පඤ්ච ධම්මා පකාසිතා॥
gax:1699:“අනන්තරායිකා එතෙ, යථා හොන්ති තථා අහං।
gae:දෙසිතං මුනිනා ධම්ම-මාජානාමී”ති යො වදෙ॥
gax:1700:තික්ඛත්තුං තෙහි වත්තබ්බො, යෙ පස්සන්ති සුණන්ති ච।
gae:“මා හෙවං අවචායස්මා”, ඉති භික්ඛූහි සො පන॥
gax:1701:දුක්කටං අවදන්තස්ස, තං අනිස්සජතොපි ච।
gae:ඤත්තියා ච තථා ද්වීහි, කම්මවාචාහි දුක්කටං॥
gax:1702:කම්මවාචාය ඔසානෙ, පාචිත්ති පරිදීපිතා।
gae:තිකපාචිත්තියං වුත්තං, අධම්මෙ තිකදුක්කටං॥
gax:1703:නාපත්තාකතකම්මස්ස, පටිනිස්සජතොපි ච।
cen:සමුට්ඨානාදයො සබ්බෙ, වුත්තා සමනුභාසනෙ॥
cen:අරිට්ඨකථා।
gax:1704:ඤත්වාකතානුධම්මෙන, තථාවාදිකභික්ඛුනා।
gae:සංවසෙය්ය ච භුඤ්ජෙය්ය, පාචිත්ති සහ සෙය්ය වා॥
gax:1705:උපොසථාදිකං කම්මං, කරොතො සහ තෙන හි।
gae:කම්මස්ස පරියොසානෙ, තස්ස පාචිත්තියං සියා॥
gax:1706:එකෙනෙව <pb V=.138/> පයොගෙන, ගණ්හතො ආමිසං බහුං।
gae:දදතොපි තථා එකං, බහූනි ච බහූස්වපි॥
gax:1707:උක්ඛිත්තකෙ <pb M=.158/> නිපන්නස්මිං, ඉතරො සෙති චෙ පන।
gae:ඉතරස්මිං නිපන්නෙ වා, පරො සෙති උභොපි වා॥
gax:1708:නිපජ්ජනපයොගානං, වසෙනාපත්තියො සියුං।
gae:එකනානූපචාරෙසු, එකච්ඡන්නෙ විනිච්ඡයො॥
gax:1709:අනුක්ඛිත්තෙපි උක්ඛිත්ත-සඤ්ඤිනො පන භික්ඛුනො।
gae:විමතිස්සුභයත්ථාපි, දුක්කටං පරිදීපිතං॥
gax:1710:අනාපත්තුභයත්ථාපි, අනුක්ඛිත්තකසඤ්ඤිනො।
gae:නිස්සට්ඨොති ච තං දිට්ඨිං, සඤ්ඤිස්සොසාරිතොති ච॥
gax:1711:තථා උම්මත්තකාදීනං, ඉදං පණ්ණත්තිවජ්ජකං।
gae:අදින්නාදානතුල්යාව, සමුට්ඨානාදයො නයා॥
cen:උක්ඛිත්තකථා।
gax:1712:තථා විනාසිතං ජානං, උපලාපෙය්ය තෙන වා।
gae:උපට්ඨාපෙය්ය පාචිත්ති, සංභුඤ්ජෙය්ය වසෙය්ය වා॥
gax:1713:සංවාසෙන ච ලිඞ්ගෙන, දණ්ඩකම්මෙන නාසනා।
gae:තිස්සො එත්ථ අධිප්පෙතා, දණ්ඩකම්මෙන නාසනා॥
gax:1714:සම්භොගා සහසෙය්යා ච, අනන්තරසමා මතා।
gae:තත්ථ වුත්තනයෙනෙව, වෙදිතබ්බො විනිච්ඡයො॥
gax:1715:සමුට්ඨානාදයො සබ්බෙ, අරිට්ඨෙන සමා මතා।
gae:න හෙත්ථ කිඤ්චි වත්තබ්බං, සබ්බං උත්තානමෙවිදං॥
cen:කණ්ටකකථා।
cen:සප්පාණකවග්ගො සත්තමො।
gax:1716:වුච්චමානො <pb M=.159/> හි භික්ඛූහි, භික්ඛු සික්ඛාපදෙන යො।
gae:“සික්ඛාපදෙ පනෙතස්මිං, න සික්ඛිස්සාමි තාවහං॥
gax:1717:යාව <pb V=.139/> නාඤ්ඤං වියත්තඤ්ච, පකතඤ්ඤුං බහුස්සුතං।
gae:පුච්ඡාමී”ති භණන්තස්ස, තස්ස පාචිත්තියං සියා॥
gax:1718:සත්ථුනානුපසම්පන්නෙ, දීපිතං තිකදුක්කටං।
gae:න සල්ලෙඛායිදං හොති, වුච්චමානස්සුභොහිපි॥
gax:1719:අපඤ්ඤත්තෙන තස්සෙවං, වදතො හොති දුක්කටං।
gae:න දොසුම්මත්තකාදීනං, “සික්ඛිස්සාමී”ති භාසතො॥
cen:සහධම්මිකකථා।
gax:1720:උද්දිට්ඨෙහි කිමෙතෙහි, කුක්කුච්චාදිනිදානතො।
gae:හොති පාචිත්තියාපත්ති, සික්ඛාපදවිවණ්ණනෙ॥
gax:1721:තිකපාචිත්තියං වුත්තං, තථෙව තිකදුක්කටං।
gae:විවණ්ණෙනුපසම්පන්න-සන්තිකෙ තං සචෙ පන॥
gax:1722:දුක්කටං පනුභින්නම්පි, අඤ්ඤධම්මවිවණ්ණනෙ।
gae:නවිවණ්ණෙතුකාමස්ස, “සුත්තන්තං පරියාපුණ॥
gax:1723:විනයං පන පච්ඡාපි, හන්ද පරියාපුණිස්සසි”।
gae:ඉච්චෙවං තු වදන්තස්ස, තථා උම්මත්තකාදිනො॥
gax:1724:අනාපත්තීති ඤාතබ්බං, සමුට්ඨානාදයො නයා।
gae:අනන්තරස්සිමස්සාපි, ඔමසවාදසාදිසා॥
cen:විලෙඛනකථා।
gax:1725:අඤ්ඤාණෙන පනාපත්ති, මොක්ඛො නෙවස්ස විජ්ජති।
gae:කාරෙතබ්බො තථා භික්ඛු, යථා ධම්මො ඨිතො පන॥
gax:1726:තස්සාරොපනියො <pb M=.160/> මොහො, උත්තරිම්පි හි භික්ඛුනො।
gae:දුතියෙනෙව කම්මෙන, නින්දිත්වා තඤ්හි පුග්ගලං॥
gax:1727:එවං ආරොපිතෙ මොහෙ, යදි මොහෙති යො පන।
gae:තස්මිං මොහනකෙ වුත්තා, පාචිත්ති පන පුග්ගලෙ॥
gax:1728:අධම්මෙ පන කම්මස්මිං, දීපිතං තිකදුක්කටං।
gae:තථානාරොපිතෙ මොහෙ, දුක්කටං පරිකිත්තිතං॥
gax:1729:න <pb V=.140/> ච මොහෙතුකාමස්ස, විත්ථාරෙනාසුතස්සපි।
gae:ඌනකෙ ද්වත්තික්ඛත්තුං වා, විත්ථාරෙනාසුතස්ස ච॥
gax:1730:අනාපත්තීති විඤ්ඤෙය්යං, තථා උම්මත්තකාදිනො।
gae:සමුට්ඨානාදයො සබ්බෙ, අනන්තරසමා මතා॥
cen:මොහනකථා।
gax:1731:කුද්ධො දෙති පහාරං චෙ, තස්ස පාචිත්තියං සියා।
gae:සම්පහරිතුකාමෙන, පහාරෙ භික්ඛුනො පන॥
gax:1732:දින්නෙ භිජ්ජතු සීසං වා, පාදො වා පරිභිජ්ජතු।
gae:සො චෙ මරතු වා, මා වා, පාචිත්ති පරිදීපිතා॥
gax:1733:විරූපකරණාපෙක්ඛො, “ඉච්චායං න විරොචති”।
gae:කණ්ණං වා තස්ස නාසං වා, යදි ඡින්දති දුක්කටං॥
gax:1734:තථෙවානුපසම්පන්නෙ, ඉත්ථියා පුරිසස්ස වා।
gae:තිරච්ඡානගතස්සාපි, පහාරං දෙති දුක්කටං॥
gax:1735:සචෙ පහරතිත්ථිඤ්ච, භික්ඛු රත්තෙන චෙතසා।
gae:ගරුකා තස්ස ආපත්ති, විනිද්දිට්ඨා මහෙසිනා॥
gax:1736:පහාරං දෙති මොක්ඛාධි-ප්පායො දොසො න විජ්ජති।
gae:කායෙන කායබද්ධෙන, තථා නිස්සග්ගියෙන වා॥
gax:1737:පස්සිත්වා <pb M=.161/> අන්තරාමග්ගෙ, චොරං පච්චත්ථිකම්පි වා।
gae:හෙඨෙතුකාමමායන්තං, “මා ඉධාගච්ඡුපාසක”॥
gax:1738:ඉති වත්වා පනායන්තං, “ගච්ඡ රෙ”ති ච මුග්ගරං।
gae:සත්ථං වාපි ගහෙත්වා වා, පහරිත්වා තු යාති චෙ॥
gax:1739:අනාපත්ති සචෙ තෙන, පහාරෙන මතෙපි ච।
gae:එසෙව ච නයො වුත්තො, ධුත්තවාළමිගෙසුපි॥
gax:1740:තිකපාචිත්තියං වුත්තං, සෙසෙ ච තිකදුක්කටං।
gae:කායචිත්තසමුට්ඨානං, සචිත්තං දුක්ඛවෙදනං॥
cen:පහාරකථා।
gax:1741:කායං <pb V=.141/> වා කායබද්ධං වා, උච්චාරෙය්ය සචෙ පන।
gae:හොති පාචිත්තියාපත්ති, තස්සුග්ගිරණපච්චයා॥
gax:1742:උග්ගිරිත්වා විරද්ධො සො, පහාරං දෙති චෙ පන।
gae:අසම්පහරිතුකාමෙන, දින්නත්තා දුක්කටං සියා॥
gax:1743:සචෙ තෙන පහාරෙන, පහටස්ස ච භික්ඛුනො।
gae:හත්ථාදීසුපි යං කිඤ්චි, අඞ්ගං භිජ්ජති දුක්කටං॥
gax:1744:සෙසො අනන්තරෙ වුත්ත-නයෙන විනයඤ්ඤුනා।
gae:සමුට්ඨානාදිනා සද්ධිං, වෙදිතබ්බො විනිච්ඡයො॥
cen:තලසත්තිකථා।
gax:1745:අමූලකෙන සඞ්ඝාදි-සෙසෙන පන භික්ඛු යො।
gae:චොදාපෙය්යපි චොදෙය්ය, තස්ස පාචිත්තියං සියා॥
gax:1746:තිකපාචිත්තියං තත්ථ, දිට්ඨාචාරවිපත්තියා।
gae:චොදතො දුක්කටාපත්ති, සෙසෙ ච තිකදුක්කටං॥
gax:1747:තථාසඤ්ඤිස්සනාපත්ති <pb M=.162/>, තථා උම්මත්තකාදිනො।
gae:ඔමසවාදතුල්යාව, සමුට්ඨානාදයො නයා॥
cen:අමූලකකථා।
gax:1748:සඤ්චිච්ච පන කුක්කුච්චං, උප්පාදෙන්තස්ස භික්ඛුනො।
gae:“ඌනවීසතිවස්සො ත්වං, මඤ්ඤෙ” ඉච්චෙවමාදිනා॥
gax:1749:හොති වාචාය වාචාය, පාචිත්ති පන භික්ඛුනො।
gae:තථාරූපෙ පනඤ්ඤස්මිං, සචෙ අසති පච්චයෙ॥
gax:1750:තිකපාචිත්තියං වුත්තං, සෙසෙ ච තිකදුක්කටං।
gae:නඋප්පාදෙතුකාමස්ස, කුක්කුච්චං නත්ථි වජ්ජතා॥
gax:1751:“හිතෙසිතායහං මඤ්ඤෙ, නිසින්නං ඉත්ථියා සහ।
gae:විකාලෙ ච තයා භුත්තං, මා එව”න්ති ච භාසතො॥
gax:1752:තථා උම්මත්තකාදීන-මනාපත්ති පකාසිතා।
gae:සමුට්ඨානාදයො සබ්බෙ, අනන්තරසමා මතා॥
cen:සඤ්චිච්චකථා।
gax:1753:සචෙ <pb V=.142/> භණ්ඩනජාතානං, භික්ඛූනං පන භික්ඛු යො।
gae:තිට්ඨෙය්යුපස්සුතිං සොතුං, තස්ස පාචිත්තියං සියා॥
gax:1754:“යං ඉමෙ තු භණිස්සන්ති, තං සොස්සාමී”ති ගච්ඡතො।
gae:චොදෙතුකාමතායස්ස, දුක්කටං තු පදෙ පදෙ॥
gax:1755:පුරතො ගච්ඡතො සොතුං, ඔහීයන්තස්ස දුක්කටං।
gae:ගච්ඡතො තුරිතං වාපි, අයමෙව විනිච්ඡයො॥
gax:1756:ඨිතොකාසං පනාගන්ත්වා, යදි මන්තෙන්ති අත්තනො।
gae:උක්කාසිත්වාපි වා එත්ථ, ඤාපෙතබ්බමහන්ති වා॥
gax:1757:තස්සෙවමකරොන්තස්ස <pb M=.163/>, පාචිත්ති සවනෙ සියා।
gae:තිකපාචිත්තියං වුත්තං, සෙසෙ ච තිකදුක්කටං॥
gax:1758:“ඉමෙසං වචනං සුත්වා, ඔරමිස්ස”න්ති ගච්ඡතො।
gae:තථා උම්මත්තකාදීන-මනාපත්ති පකාසිතා॥
gax:1759:ථෙය්යසත්ථසමුට්ඨානං, ඉදං හොති ක්රියාක්රියං।
gae:කායකම්මං වචීකම්මං, සදොසං දුක්ඛවෙදනං॥
cen:උපස්සුතිකථා।
gax:1760:ධම්මිකානං තු කම්මානං, ඡන්දං දත්වා සචෙ පන।
gae:පච්ඡා ඛීයති පාචිත්ති, වාචතො වාචතො සියා॥
gax:1761:අධම්මෙ පන කම්මස්මිං, ධම්මකම්මන්ති සඤ්ඤිනො।
gae:විමතිස්සුභයත්ථාපි, හොති ආපත්ති දුක්කටං॥
gax:1762:“අධම්මෙන ච වග්ගෙන, තථාකම්මාරහස්ස ච।
gae:ඉමෙ කම්මං කරොන්තී”ති, ඤත්වා ඛීයති තස්ස ච॥
gax:1763:තථා උම්මත්තකාදීන-මනාපත්ති පකාසිතා।
gae:අමූලකසමානාව, සමුට්ඨානාදයො නයා॥
cen:කම්මපටිබාහනකථා।
gax:1764:යාව ආරොචිතං වත්ථු, අවිනිච්ඡිතමෙව වා।
gae:ඨපිතා ඤත්ති වා නිට්ඨං, කම්මවාචා න ගච්ඡති॥
gax:1765:එතස්මිං <pb V=.143/> අන්තරෙ කම්මං, කොපෙතුං පරිසාය හි।
gae:හත්ථපාසං ජහන්තස්ස, හොති ආපත්ති දුක්කටං॥
gax:1766:අදත්වා ජහිතෙ ඡන්දං, තස්ස පාචිත්තියං සියා।
gae:ධම්මකම්මෙ අධම්මෙ ච, විමතිස්ස ච දුක්කටං॥
gax:1767:අධම්මෙපි <pb M=.164/> ච කම්මස්මිං, ධම්මකම්මන්ති සඤ්ඤිනො।
gae:“සඞ්ඝස්ස භණ්ඩනාදීනි, භවිස්සන්තී”ති සඤ්ඤිනො॥
gax:1768:ගිලානො වා ගිලානස්ස, කරණීයෙ න දොසතා।
gae:න ච කොපෙතුකාමස්ස, කම්මං පස්සාවනාදිනා॥
gax:1769:පීළිතස්සාගමිස්සාමි, ඉච්චෙවං ගච්ඡතොපි වා।
gae:සමං සමනුභාසෙන, සමුට්ඨානං ක්රියාක්රියං॥
cen:ඡන්දං අදත්වා ගමනකථා।
gax:1770:සමග්ගෙන ච සඞ්ඝෙන, සද්ධිං දත්වාන චීවරං।
gae:සම්මතස්ස හි භික්ඛුස්ස, පච්ඡා ඛීයති යො පන॥
gax:1771:තස්ස වාචාය වාචාය, පාචිත්ති පරිදීපිතා।
gae:තිකපාචිත්තියං ධම්ම- කම්මෙ වුත්තං තු චීවරං॥
gax:1772:ඨපෙත්වාඤ්ඤපරික්ඛාරං, දත්වා ඛීයති දුක්කටං।
gae:සඞ්ඝෙනාසම්මතස්සාපි, චීවරං අඤ්ඤමෙව වා॥
gax:1773:තථෙවානුපසම්පන්නෙ, සබ්බත්ථාපි ච දුක්කටං।
gae:ඡන්දාදීනං වසෙනෙව, කරොන්තඤ්ච සභාවතො॥
gax:1774:ඛීයන්තස්ස අනාපත්ති, තථා උම්මත්තකාදිනො।
gae:අමූලකසමා ඤෙය්යා, සමුට්ඨානාදයො නයා॥
cen:දුබ්බලකථා।
gax:1775:ඉදං තිංසකකණ්ඩස්මිං, අන්තිමෙන ච සබ්බථා।
gae:තුල්යං ද්වාදසමං සබ්බං, අයමෙව විසෙසතා॥
gax:1776:තත්ථ <pb M=.165/> නිස්සග්ගියං වුත්තං, අත්තනො පරිණාමනා।
gae:ඉධ සුද්ධිකපාචිත්ති, පුග්ගලෙ පරිණාමනා॥
cen:පරිණාමනකථා।
cen:සහධම්මිකවග්ගො අට්ඨමො।
gax:1777:අනික්ඛන්තෙ <pb V=.144/> චෙ රාජස්මිං, අනික්ඛන්තාය දෙවියා।
gae:සයනීයඝරා තස්ස, උම්මාරං යො අතික්කමෙ॥
gax:1778:දුක්කටං පඨමෙ පාදෙ, පාචිත්ති දුතියෙ සියා।
gae:දෙවියා වාපි රඤ්ඤො වා, සචෙ න විදිතාගමො॥
gax:1779:පටිසංවිදිතෙ නෙව-පටිසංවිදිතසඤ්ඤිනො।
gae:තත්ථ වෙමතිකස්සාපි, දුක්කටං පරිදීපිතං॥
gax:1780:පටිසංවිදිතසඤ්ඤිස්ස, නෙව ච ඛත්තියස්ස වා।
gae:න ඛත්තියාභිසෙකෙන, අභිසිත්තස්ස වා පන॥
gax:1781:උභොසුභින්නමඤ්ඤස්මිං, නික්ඛන්තෙ විසතොපි වා।
gae:න දොසුම්මත්තකාදීනං, කථිනෙන ක්රියාක්රියං॥
cen:අන්තෙපුරකථා।
gax:1782:රජතං ජාතරූපං වා, උග්ගණ්හන්තස්ස අත්තනො।
gae:තස්ස නිස්සග්ගියාපත්ති, උග්ගණ්හාපයතොපි වා॥
gax:1783:ගණපුග්ගලසඞ්ඝානං, නවකම්මස්ස චෙතියෙ।
gae:උග්ගණ්හාපයතො හොති, දුක්කටං ගණ්හතොපි වා॥
gax:1784:අවසෙසඤ්ච මුත්තාදි-රතනං අත්තනොපි වා।
gae:සඞ්ඝාදීනම්පි අත්ථාය, උග්ගණ්හන්තස්ස දුක්කටං॥
gax:1785:සචෙ <pb M=.166/> කප්පියවත්ථුං වා, වත්ථුං වාපි අකප්පියං।
gae:තාලපණ්ණම්පි වා හොතු, මාතුකණ්ණපිලන්ධනං॥
gax:1786:භණ්ඩාගාරිකසීසෙන, යං කිඤ්චි ගිහිසන්තකං।
gae:තස්ස පාචිත්තියාපත්ති, පටිසාමයතො පන॥
gax:1787:“ඉදං ඨපෙත්වා දෙහී”ති, වුත්තෙන පන කෙනචි।
gae:“න වට්ටතී”ති වත්වා තං, න නිධෙතබ්බමෙව තු॥
gax:1788:“ඨපෙහී”ති ච පාතෙත්වා, සචෙ ගච්ඡති පුග්ගලො।
gae:පලිබොධො හි නාමෙසො, ඨපෙතුං පන වට්ටති॥
gax:1789:අනුඤ්ඤාතෙ පනට්ඨානෙ, උග්ගහෙත්වා අනාදරා।
gae:සම්මා අනික්ඛිපන්තස්ස, හොති ආපත්ති දුක්කටං॥
gax:1790:අනුඤ්ඤාතෙ <pb V=.145/> පනට්ඨානෙ, ගහෙත්වා රතනං පන।
gae:නික්ඛිපන්තස්ස වා සම්මා, භණ්ඩං රතනසම්මතං॥
gax:1791:ගණ්හන්තස්ස ච විස්සාසං, තාවකාලිකමෙව ච।
gae:න දොසුම්මත්තකාදීනං, සඤ්චරිත්තසමොදයං॥
cen:රතනකථා।
gax:1792:මජ්ඣණ්හසමයා උද්ධං, අරුණුග්ගමතො පුරෙ।
gae:එතස්මිං අන්තරෙ කාලො, විකාලොති පවුච්චති॥
gax:1793:සන්තං භික්ඛුමනාපුච්ඡා, විකාලෙ පච්චයං විනා।
gae:පරික්ඛිත්තස්ස ගාමස්ස, පරික්ඛෙපොක්කමෙ පන॥
gax:1794:අපරික්ඛිත්තගාමස්ස, උපචාරොක්කමෙපි වා।
gae:දුක්කටං පඨමෙ පාදෙ, පාචිත්ති දුතියෙ සියා॥
gax:1795:අථ සම්බහුලා ගාමං, විකාලෙ පවිසන්ති චෙ।
gae:ආපුච්ඡිත්වාව ගන්තබ්බං, අඤ්ඤමඤ්ඤං න චඤ්ඤථා॥
gax:1796:ගච්ඡන්ති <pb M=.167/> චෙ තතො අඤ්ඤං, තතො අඤ්ඤන්ති වට්ටති।
gae:පුන ආපුච්ඡනෙ කිච්චං, නත්ථි ගාමසතෙපි ච॥
gax:1797:පස්සම්භෙත්වාන උස්සාහං, විහාරත්ථාය නිග්ගතා।
gae:පවිසන්ති සචෙ අඤ්ඤං, පුච්ඡිතබ්බං තු අන්තරා॥
gax:1798:කත්වා කුලඝරෙ භත්ත- කිච්චං අඤ්ඤත්ථ වා පන।
gae:සචෙ චරිතුකාමො යො, සප්පිභික්ඛාය වා සියා॥
gax:1799:ආපුච්ඡිත්වාව ගන්තබ්බං, පස්සෙ චෙ භික්ඛු ලබ්භති।
gae:අසන්තෙ පන නත්ථීති, ගන්තබ්බං තු යථාසුඛං॥
gax:1800:ඔතරිත්වා මහාවීථිං, භික්ඛුං යදි ච පස්සති।
gae:නත්ථි ආපුච්ඡනෙ කිච්චං, චරිතබ්බං යථාසුඛං॥
gax:1801:ගාමමජ්ඣෙන මග්ගෙන, ගච්ඡන්තස්සෙව භික්ඛුනො।
gae:“චරිස්සාමී”ති උප්පන්නෙ, තෙලභික්ඛාය මානසෙ॥
gax:1802:ආපුච්ඡිත්වාව ගන්තබ්බං, පස්සෙ චෙ භික්ඛු විජ්ජති।
gae:අනොක්කම්ම චරන්තස්ස, මග්ගා ආපුච්ඡනෙන කිං?
gax:1803:තිකපාචිත්තියං <pb V=.146/>, කාලෙ, විකාලොයන්ති සඤ්ඤිනො।
gae:කාලෙ වෙමතිකස්සාපි, හොති ආපත්ති දුක්කටං॥
gax:1804:ආපුච්ඡිත්වාව සන්තං වා, අනාපුච්ඡා අසන්තකං।
gae:කිච්චෙ අච්චායිකෙ වාපි, පවිසන්තස්ස භික්ඛුනො॥
gax:1805:ගච්ඡතො අන්තරාරාමං, භික්ඛුනීනං උපස්සයං।
gae:තථා ආසනසාලං වා, තිත්ථියානං උපස්සයං॥
gax:1806:සියා ගාමෙන මග්ගො චෙ, අනාපත්තාපදාසුපි।
gae:සමුට්ඨානාදයො සබ්බෙ, කථිනෙන සමා මතා॥
gax:1807:න කෙවලමනාපුච්ඡා, අබන්ධිත්වා ච බන්ධනං।
gae:අපාරුපිත්වා සඞ්ඝාටිං, ගච්ඡතොපිනවජ්ජතා॥
cen:විකාලගාමප්පවෙසනකථා।
gax:1808:අට්ඨිදන්තමයං <pb M=.168/> සූචි-ඝරං වාපි විසාණජං।
gae:කාරාපනෙ ච කරණෙ, භික්ඛුනො හොති දුක්කටං॥
gax:1809:ලාභෙ භෙදනකං තස්ස, පාචිත්තියමුදීරිතං।
gae:අඤ්ඤස්සත්ථාය කරණෙ, තථා කාරාපනෙපි ච॥
gax:1810:අඤ්ඤෙන ච කතං ලද්ධා, දුක්කටං පරිභුඤ්ජතො।
gae:අනාපත්තාරණිකෙ විධෙ, ගණ්ඨිකඤ්ජනිකාසුපි॥
gax:1811:දකපුඤ්ඡනියා වාසි-ජටෙ උම්මත්තකාදිනො।
gae:සමුට්ඨානාදයො නයා, සඤ්චරිත්තසමා මතා॥
cen:සූචිඝරකථා।
gax:1812:නවං මඤ්චම්පි පීඨං වා, කාරාපෙන්තෙන භික්ඛුනා।
gae:අට්ඨඞ්ගුලප්පමාණෙන, සුගතඞ්ගුලතො පන॥
gax:1813:කාරාපෙතබ්බමෙවං තු, ඨපෙත්වා හෙට්ඨිමාටනිං।
gae:සච්ඡෙදා තස්ස පාචිත්ති, තමතික්කමතො සියා॥
gax:1814:අඤ්ඤස්සත්ථාය කරණෙ, තථා කාරාපනෙපි ච।
gae:අඤ්ඤෙන ච කතං ලද්ධා, දුක්කටං පරිභුඤ්ජතො॥
gax:1815:අනාපත්ති <pb V=.147/> පමාණෙන, කරොන්තස්සප්පමාණිකං।
gae:ලභිත්වා තස්ස පාදෙසු, ඡින්දිත්වා පරිභුඤ්ජතො॥
gax:1816:නෙව ඡින්දිතුකාමො චෙ, නිඛණිත්වා පමාණතො।
gae:උත්තානං වාපි අට්ටං වා, බන්ධිත්වා පරිභුඤ්ජතො॥
cen:මඤ්චකථා।
gax:1817:මඤ්චං වා පන පීඨං වා, තූලොනද්ධං කරෙය්ය යො।
gae:තස්සුද්දාලනකං වුත්තං, පාචිත්තියමනීතිනා॥
gax:1818:අනාපත්ති <pb M=.169/> පනායොගෙ, බන්ධනෙ අංසබද්ධකෙ।
gae:බිබ්බොහනෙ පරිස්සාවෙ, ථවිකාදීසු භික්ඛුනො॥
gax:1819:අඤ්ඤෙන ච කතං ලද්ධා, උද්දාලෙත්වා නිසෙවතො।
gae:අනන්තරස්සිමස්සාපි, සඤ්චරිත්තසමා නයා॥
cen:තූලොනද්ධකථා।
gax:1820:නිසීදනං කරොන්තෙන, කාතබ්බං තු පමාණතො।
gae:පමාණාතික්කමෙ තස්ස, පයොගෙ දුක්කටං සියා॥
gax:1821:පටිලාභෙන සච්ඡෙදං, පාචිත්තියමුදීරිතං।
gae:ද්වීසු ඨානෙසු ඵාලෙත්වා, තස්ස තිස්සො දසා සියුං॥
gax:1822:අනාපත්ති පමාණෙන, කරොන්තස්ස තදූනකං।
gae:විතානාදිං කරොන්තස්ස, සඤ්චරිත්තසමා නයා॥
cen:නිසීදනකථා।
gax:1823:රොගෙ කණ්ඩුපටිච්ඡාදි, කාතබ්බා හි පමාණතො।
gae:පමාණාතික්කමෙ තස්ස, පයොගෙ දුක්කටං සියා॥
gax:1824:පටිලාභෙන සච්ඡෙදං, පාචිත්තියමුදීරිතං।
gae:අනාපත්තිනයොපෙත්ථ, අනන්තරසමො මතො॥
cen:කණ්ඩුපටිච්ඡාදිකථා।
gax:1825:පමාණෙනෙව <pb V=.148/> කාතබ්බා, තථා වස්සිකසාටිකා।
gae:පමාණාතික්කමෙ තස්ස, අනන්තරසමො නයො॥
cen:වස්සිකසාටිකකථා।
gax:1826:චීවරෙන <pb M=.170/> සචෙ තුල්ය-ප්පමාණං සුගතස්ස තු।
gae:චීවරං භික්ඛු කාරෙය්ය, කරණෙ දුක්කටං සියා॥
gax:1827:පටිලාභෙන සච්ඡෙදං, පාචිත්තියමුදීරිතං।
gae:අනන්තරසමොයෙව, අනාපත්තිනයො මතො॥
gax:1828:දීඝසො ච පමාණෙන, නව තස්ස විදත්ථියො।
gae:තිරියං ඡ විනිද්දිට්ඨා, සුගතස්ස විදත්ථියා॥
gax:1829:අඤ්ඤෙන ච කතං ලද්ධා, සෙවතො දුක්කටං භවෙ।
gae:සමුට්ඨානාදයො සබ්බෙ, සඤ්චරිත්තසමා මතා॥
cen:නන්දකථා।
cen:රාජවග්ගො නවමො।
cen:ඉති විනයවිනිච්ඡයෙ පාචිත්තියකථා නිට්ඨිතා।
tit:පාටිදෙසනීයකථා
gax:1830:යො චන්තරඝරං භික්ඛු, පවිට්ඨාය තු හත්ථතො।
gae:අඤ්ඤාතිකාය යං කිඤ්චි, තස්ස භික්ඛුනියා පන॥
gax:1831:සහත්ථා පටිග්ගණ්හෙය්ය, ඛාදනං භොජනම්පි වා।
gae:ගහණෙ දුක්කටං භොගෙ, පාටිදෙසනියං සියා॥
gax:1832:රථිකායපි වා බ්යූහෙ, සන්ධිසිඞ්ඝාටකෙසු වා।
gae:හත්ථිසාලාදිකෙ ඨත්වා, ගණ්හතොපි අයං නයො॥
gax:1833:රථිකාය <pb V=.149/> සචෙ ඨත්වා, දෙති භික්ඛුනි භොජනං।
gae:ආපත්ති අන්තරාරාමෙ, ඨත්වා ගණ්හාති භික්ඛු චෙ॥
gax:1834:එත්ථන්තරඝරං තස්සා, පවිට්ඨාය හි වාක්යතො।
gae:භික්ඛුස්ස ච ඨිතට්ඨානං, නප්පමාණන්ති වණ්ණිතං॥
gax:1835:තස්මා <pb M=.171/> භික්ඛුනියා ඨත්වා, ආරාමාදීසු දෙන්තියා।
gae:වීථියාදීසු චෙ ඨත්වා, න දොසො පටිගණ්හතො॥
gax:1836:යාමකාලිකසත්තාහ-කාලිකං යාවජීවිකං।
gae:ආහාරත්ථාය ගහණෙ, අජ්ඣොහාරෙ ච දුක්කටං॥
gax:1837:ආමිසෙන අසම්භින්න-රසං සන්ධාය භාසිතං।
gae:පාටිදෙසනියාපත්ති, සම්භින්නෙකරසෙ සියා॥
gax:1838:එකතොඋපසම්පන්න-හත්ථතො පටිගණ්හතො।
gae:කාලිකානං චතුන්නම්පි, ආහාරත්ථාය දුක්කටං॥
gax:1839:ඤාතිකායපි අඤ්ඤාති-සඤ්ඤිනො විමතිස්ස වා।
gae:දුක්කටං ඤාතිසඤ්ඤිස්ස, තථා අඤ්ඤාතිකාය වා॥
gax:1840:දාපෙන්තියා අනාපත්ති, දදමානාය වා පන।
gae:නික්ඛිපිත්වාන්තරාරාමා-දීසු ඨත්වාපි දෙන්තියා॥
gax:1841:ගාමතො නීහරිත්වා වා, දෙති චෙ බහි වට්ටති।
gae:“පච්චයෙ සති භුඤ්ජා”ති, දෙති චෙ කාලිකත්තයං॥
gax:1842:හත්ථතො සාමණෙරීනං, සික්ඛමානාය වා තථා।
gae:ඉදං එළකලොමෙන, සමුට්ඨානං සමං මතං॥
cen:පඨමපාටිදෙසනීයකථා।
gax:1843:අවුත්තෙ “අපසක්කා”ති, එකෙනාපි ච භික්ඛුනා।
gae:සචෙජ්ඣොහරණත්ථාය, ආමිසං පටිගණ්හති॥
gax:1844:ගහණෙ දුක්කටං භොගෙ, පාටිදෙසනියං සියා।
gae:එකතොඋපසම්පන්නං, න වාරෙන්තස්ස දුක්කටං॥
gax:1845:තථෙවානුපසම්පන්නා-යුපසම්පන්නසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1846:අනාපත්තිත්තනො <pb M=.172/> <pb V=.150/> භත්තං, පදාපෙති න දෙති චෙ।
gae:තථා අඤ්ඤස්ස භත්තං වා, න දාපෙති පදෙති චෙ॥
gax:1847:යං න දින්නං තං දාපෙති, න දින්නං යත්ථ වාපි ච।
gae:තත්ථ තම්පි ච සබ්බෙසං, සමං දාපෙති භික්ඛුනී॥
gax:1848:වොසාසන්තී ඨිතා සික්ඛ-මානා වා සාමණෙරිකා।
gae:භොජනානි ච පඤ්චෙව, විනා, උම්මත්තකාදිනො॥
gax:1849:කථිනෙන සමුට්ඨානං, සමානන්ති පකාසිතං।
gae:ක්රියාක්රියමිදං වුත්තං, තිචිත්තඤ්ච තිවෙදනං॥
cen:දුතියපාටිදෙසනීයකථා।
gax:1850:සෙක්ඛන්ති සම්මතෙ භික්ඛු, ලද්ධසම්මුතිකෙ කුලෙ।
gae:ඝරූපචාරොක්කමනා, පුබ්බෙව අනිමන්තිතො॥
gax:1851:අගිලානො ගහෙත්වා චෙ, පරිභුඤ්ජෙය්ය ආමිසං।
gae:ගහණෙ දුක්කටං භොගෙ, පාටිදෙසනියං සියා॥
gax:1852:යාමකාලිකසත්තාහ-කාලිකෙ යාවජීවිකෙ।
gae:ගහණෙ පරිභොගෙ ච, හොති ආපත්ති දුක්කටං॥
gax:1853:අසෙක්ඛසම්මතෙ සෙක්ඛ-සම්මතන්ති ච සඤ්ඤිනො।
gae:තත්ථ වෙමතිකස්සාපි, තථෙව පරිදීපිතං॥
gax:1854:අනාපත්ති ගිලානස්ස, ගිලානස්සාවසෙසකෙ।
gae:නිමන්තිතස්ස වා භික්ඛා, අඤ්ඤෙසං තත්ථ දීයති॥
gax:1855:ඝරතො නීහරිත්වා වා, දෙන්ති චෙ යත්ථ කත්ථචි।
gae:නිච්චභත්තාදිකෙ වාපි, තථා උම්මත්තකාදිනො॥
gax:1856:අනාගතෙ හි භික්ඛුම්හි, ඝරතො පඨමං පන।
gae:නීහරිත්වා සචෙ ද්වාරෙ, සම්පත්තෙ දෙන්ති වට්ටති॥
gax:1857:භික්ඛුං <pb M=.173/> පන ච දිස්වාව, නීහරිත්වාන ගෙහතො।
gae:න වට්ටති සචෙ දෙන්ති, සමුට්ඨානෙළකූපමං॥
cen:තතියපාටිදෙසනීයකථා।
gax:1858:ගහට්ඨෙනාගහට්ඨෙන <pb V=.151/>, ඉත්ථියා පුරිසෙන වා।
gae:ආරාමං උපචාරං වා, පවිසිත්වා සචෙ පන॥
gax:1859:“ඉත්ථන්නාමස්ස තෙ භත්තං, යාගු වා ආහරීයති”।
gae:එවමාරොචිතං වුත්තං, පටිසංවිදිතන්ති හි॥
gax:1860:ආහරීයතු තං පච්ඡා, යථාරොචිතමෙව වා।
gae:තස්ස වා පරිවාරම්පි, අඤ්ඤං කත්වා බහුං පන॥
gax:1861:යාගුයා විදිතං කත්වා, පූවං භත්තං හරන්ති චෙ।
gae:ඉදම්පි විදිතං වුත්තං, වට්ටතීති <b>කුරුන්දියං</b>॥
gax:1862:කුලානි පන අඤ්ඤානි, දෙය්යධම්මං පනත්තනො।
gae:හරන්ති තෙන සද්ධිං චෙ, සබ්බං වට්ටති තම්පි ච॥
gax:1863:අනාරොචිතමෙවං යං, යං ආරාමමනාභතං।
gae:තං අසංවිදිතං නාම, සහධම්මිකඤාපිතං॥
gax:1864:යං අසංවිදිතං කත්වා, ආභතං පන තං බහි।
gae:ආරාමං පන පෙසෙත්වා, කාරාපෙත්වා තමාහරෙ॥
gax:1865:ගන්ත්වා වා අන්තරාමග්ගෙ, ගහෙතබ්බං තු භික්ඛුනා।
gae:සචෙ එවමකත්වා තං, ආරාමෙ උපචාරතො॥
gax:1866:ගහෙත්වාජ්ඣොහරන්තස්ස, ගහණෙ දුක්කටං සියා।
gae:අජ්ඣොහාරපයොගෙසු, පාටිදෙසනියං මතං॥
gax:1867:පටිසංවිදිතෙයෙව, අසංවිදිතසඤ්ඤිනො।
gae:තත්ථ වෙමතිකස්සාපි, හොති ආපත්ති දුක්කටං॥
gax:1868:පටිසංවිදිතෙ <pb M=.174/> තස්ස, ගිලානස්සාවසෙසකෙ।
gae:බහාරාමෙ ගහෙත්වා වා, අන්තොයෙවස්ස භුඤ්ජතො॥
gax:1869:තත්ථජාතඵලාදීනි, අනාපත්තෙව ඛාදතො।
gae:සමුට්ඨානාදයො සබ්බෙ, කථිනෙන සමා මතා॥
cen:චතුත්ථපාටිදෙසනීයකථා।
cen:ඉති විනයවිනිච්ඡයෙ පාටිදෙසනීයකථා නිට්ඨිතා।
tit:සෙඛියකථා
gax:1870:යො <pb V=.152/> අනාදරියෙනෙව, පුරතො පච්ඡතොපි වා।
gae:ඔලම්බෙත්වා නිවාසෙය්ය, තස්ස චාපත්ති දුක්කටං॥
gax:1871:හත්ථිසොණ්ඩාදිතුල්යං තු, නිවාසෙන්තස්ස දුක්කටං।
gae:ආපත්තිභීරුනා නිච්චං, වත්ථබ්බං පරිමණ්ඩලං॥
gax:1872:ජාණුමණ්ඩලතො හෙට්ඨා, අට්ඨඞ්ගුලප්පමාණකං।
gae:ඔතාරෙත්වා නිවත්ථබ්බං, තතො ඌනං න වට්ටති॥
gax:1873:අසඤ්චිච්චාසතිස්සාපි, අජානන්තස්ස කෙවලං।
gae:අනාපත්ති ගිලානස්සා-පදාසුම්මත්තකාදිනො॥
cen:පරිමණ්ඩලකථා।
gax:1874:උභො කොණෙ සමං කත්වා, සාදරං පරිමණ්ඩලං।
gae:කත්වා පාරුපිතබ්බෙවං, අකරොන්තස්ස දුක්කටං॥
gax:1875:අවිසෙසෙන වුත්තං තු, ඉදං සික්ඛාපදද්වයං।
gae:තස්මා ඝරෙ විහාරෙ වා, කත්තබ්බං පරිමණ්ඩලං॥
cen:දුතියං।
gax:1876:ගණ්ඨිකං <pb M=.175/> පටිමුඤ්චිත්වා, කත්වා කොණෙ උභො සමං।
gae:ඡාදෙත්වා මණිබන්ධඤ්ච, ගන්තබ්බං ගීවමෙව ච॥
gax:1877:තථා අකත්වා භික්ඛුස්ස, ජත්තූනිපි උරම්පි ච।
gae:විවරිත්වා යථාකාමං, ගච්ඡතො හොති දුක්කටං॥
cen:තතියං।
gax:1878:ගලවාටකතො උද්ධං, සීසඤ්ච මණිබන්ධතො।
gae:හත්ථෙ පිණ්ඩිකමංසම්හා, හෙට්ඨා පාදෙ උභොපි ච॥
gax:1879:විවරිත්වාවසෙසඤ්ච <pb V=.153/>, ඡාදෙත්වා චෙ නිසීදති।
gae:හොති සො සුප්පටිච්ඡන්නො, දොසො වාසූපගස්ස න॥
cen:චතුත්ථං।
gax:1880:හත්ථං වා පන පාදං වා, අචාලෙන්තෙන භික්ඛුනා।
gae:සුවිනීතෙන ගන්තබ්බං, ඡට්ඨෙ නත්ථි විසෙසතා॥
cen:පඤ්චමඡට්ඨානි।
gax:1881:සතීමතාවිකාරෙන, යුගමත්තඤ්ච පෙක්ඛිනා।
gae:සුසංවුතෙන ගන්තබ්බං, භික්ඛුනොක්ඛිත්තචක්ඛුනා॥
gax:1882:යත්ථ කත්ථචි හි ට්ඨානෙ, එකස්මිං අන්තරෙ ඝරෙ।
gae:ඨත්වා පරිස්සයාභාවං, ඔලොකෙතුම්පි වට්ටති॥
gax:1883:යො අනාදරියං කත්වා, ඔලොකෙන්තො තහිං තහිං।
gae:සචෙන්තරඝරෙ යාති, දුක්කටං අට්ඨමං තථා॥
cen:සත්තමට්ඨමානි।
gax:1884:එකතො <pb M=.176/> උභතො වාපි, හුත්වා උක්ඛිත්තචීවරො।
gae:ඉන්දඛීලකතො අන්තො, ගච්ඡතො හොති දුක්කටං॥
cen:නවමං।
gax:1885:තථා නිසින්නකාලෙපි, නීහරන්තෙන කුණ්ඩිකං।
gae:අනුක්ඛිපිත්වා දාතබ්බා, දොසො වාසූපගස්ස න॥
cen:දසමං।
cen:පඨමො වග්ගො।
gax:1886:න වට්ටති හසන්තෙන, ගන්තුඤ්චෙව නිසීදිතුං।
gae:වත්ථුස්මිං හසනීයස්මිං, සිතමත්තං තු වට්ටති॥
cen:පඨමදුතියානි।
gax:1887:අප්පසද්දෙන <pb V=.154/> ගන්තබ්බං, චතුත්ථෙපි අයං නයො।
gae:මහාසද්දං කරොන්තස්ස, උභයත්ථාපි දුක්කටං॥
cen:තතියචතුත්ථානි।
gax:1888:කායප්පචාලකං කත්වා, බාහුසීසප්පචාලකං।
gae:ගච්ඡතො දුක්කටං හොති, තථෙව ච නිසීදතො॥
gax:1889:කායං බාහුඤ්ච සීසඤ්ච, පග්ගහෙත්වා උජුං පන।
gae:ගන්තබ්බමාසිතබ්බඤ්ච, සමෙනිරියාපථෙන තු॥
gax:1890:නිසීදනෙන යුත්තෙසු, තීසු වාසූපගස්ස හි।
gae:අනාපත්තීති ඤාතබ්බං, විඤ්ඤුනා විනයඤ්ඤුනා॥
cen:දුතියො වග්ගො।
gax:1891:ඛම්භං <pb M=.177/> කත්වා සසීසං වා, පාරුපිත්වාන ගච්ඡතො।
gae:දුක්කටං මුනිනා වුත්තං, තථා උක්කුටිකාය වා॥
gax:1892:හත්ථපල්ලත්ථිකායාපි, දුස්සපල්ලත්ථිකාය වා।
gae:තස්සන්තරඝරෙ හොති, නිසීදන්තස්ස දුක්කටං॥
gax:1893:දුතියෙ ච චතුත්ථෙ ච, ඡට්ඨෙ වාසූපගස්ස තු।
gae:අනාපත්තීති සාරුප්පා, ඡබ්බීසති පකාසිතා॥
cen:ඡට්ඨං।
gax:1894:සක්කච්චං සතියුත්තෙන, භික්ඛුනා පත්තසඤ්ඤිනා।
gae:පිණ්ඩපාතො ගහෙතබ්බො, සමසූපොව විඤ්ඤුනා॥
gax:1895:සූපො භත්තචතුබ්භාගො, “සමසූපො”ති වුච්චති।
gae:මුග්ගමාසකුලත්ථානං, සූපො “සූපො”ති වුච්චති॥
gax:1896:අනාපත්ති අසඤ්චිච්ච, ගිලානස්ස රසෙරසෙ।
gae:තථෙව ඤාතකාදීනං, අඤ්ඤත්ථාය ධනෙන වා॥
cen:සත්තමට්ඨමනවමානි।
gax:1897:අන්තොලෙඛාපමාණෙන <pb V=.155/>, පත්තස්ස මුඛවට්ටියා।
gae:පූරිතොව ගහෙතබ්බො, අධිට්ඨානූපගස්ස තු॥
gax:1898:තත්ථ ථූපීකතං කත්වා, ගණ්හතො යාවකාලිකං।
gae:යං කිඤ්චි පන භික්ඛුස්ස, හොති ආපත්ති දුක්කටං॥
gax:1899:අධිට්ඨානූපගෙ පත්තෙ, කාලිකත්තයමෙව ච।
gae:සෙසෙ ථූපීකතං සබ්බං, වට්ටතෙව න සංසයො॥
gax:1900:ද්වීසු පත්තෙසු භත්තං තු, ගහෙත්වා පත්තමෙකකං।
gae:පූරෙත්වා යදි පෙසෙති, භික්ඛූනං පන වට්ටති॥
gax:1901:පත්තෙ <pb M=.178/> පක්ඛිප්පමානං යං, උච්ඡුඛණ්ඩඵලාදිකං।
gae:ඔරොහති සචෙ හෙට්ඨා, න තං ථූපීකතං සියා॥
gax:1902:පුප්ඵතක්කොලකාදීනං, ඨපෙත්වා චෙ වටංසකං।
gae:දින්නං අයාවකාලිත්තා, න තං ථූපීකතං සියා॥
gax:1903:වටංසකං තු පූවස්ස, ඨපෙත්වා ඔදනොපරි।
gae:පිණ්ඩපාතං සචෙ දෙන්ති, ඉදං ථූපීකතං සියා॥
gax:1904:භත්තස්සූපරි පණ්ණං වා, ථාලකං වාපි කිඤ්චිපි।
gae:ඨපෙත්වා පරිපූරෙත්වා, සචෙ ගණ්හාති වට්ටති॥
gax:1905:පටිග්ගහෙතුමෙවස්ස, තං තු සබ්බං න වට්ටති।
gae:ගහිතං සුගහිතං, පච්ඡා, භුඤ්ජිතබ්බං යථාසුඛං॥
cen:තතියො වග්ගො।
gax:1906:පඨමං දුතියං වුත්ත-නයං තු තතියෙ පන।
gae:උපරොධිමදස්සෙත්වා, භොත්තබ්බං පටිපාටියා॥
gax:1907:අඤ්ඤෙසං අත්තනො භත්තං, ආකිරං පන භාජනෙ।
gae:නත්ථොමසති චෙ දොසො, තථා උත්තරිභඞ්ගකං॥
cen:තතියං।
gax:1908:චතුත්ථෙ යං තු වත්තබ්බං, වුත්තං පුබ්බෙ අසෙසතො।
gae:පඤ්චමෙ මත්ථකං දොසො, මද්දිත්වා පරිභුඤ්ජතො॥
gax:1909:අනාපත්ති <pb V=.156/> ගිලානස්ස, පරිත්තෙපි ච සෙසකෙ।
gae:එකතො පන මද්දිත්වා, සංකඩ්ඪිත්වාන භුඤ්ජතො॥
cen:චතුත්ථපඤ්චමානි।
gax:1910:යො <pb M=.179/> භිය්යොකම්යතාහෙතු, සූපං වා බ්යඤ්ජනම්පි වා।
gae:පටිච්ඡාදෙය්ය භත්තෙන, තස්ස චාපත්ති දුක්කටං॥
cen:ඡට්ඨං।
gax:1911:විඤ්ඤත්තියං තු වත්තබ්බං, අපුබ්බං නත්ථි කිඤ්චිපි।
gae:අට්ඨමෙ පන උජ්ඣානෙ, ගිලානොපි න මුච්චති॥
gax:1912:“දස්සාමි දාපෙස්සාමී”ති, ඔලොකෙන්තස්ස භික්ඛුනො।
gae:අනාපත්තීති ඤාතබ්බං, න ච උජ්ඣානසඤ්ඤිනො॥
cen:අට්ඨමං।
gax:1913:මහන්තං පන මොරණ්ඩං, කුක්කුටණ්ඩඤ්ච ඛුද්දකං।
gae:තෙසං මජ්ඣප්පමාණෙන, කත්තබ්බො කබළො පන॥
gax:1914:ඛජ්ජකෙ පන සබ්බත්ථ, මූලඛාදනියාදිකෙ।
gae:ඵලාඵලෙ අනාපත්ති, ගිලානුම්මත්තකාදිනො॥
cen:නවමං।
gax:1915:අදීඝො පන කාතබ්බො, ආලොපො පරිමණ්ඩලො।
gae:ඛජ්ජතුත්තරිභඞ්ගස්මිං, අනාපත්ති ඵලාඵලෙ॥
cen:දසමං।
cen:චතුත්ථො වග්ගො।
gax:1916:අනාහටෙ මුඛද්වාරං, අප්පත්තෙ කබළෙ පන।
gae:අත්තනො ච මුඛද්වාරං, විවරන්තස්ස දුක්කටං॥
cen:පඨමං।
gax:1917:මුඛෙ <pb M=.180/> <pb V=.157/> ච සකලං හත්ථං, පක්ඛිපන්තස්ස දුක්කටං।
gae:මුඛෙ ච කබළං කත්වා, කථෙතුං න ච වට්ටති॥
gax:1918:වචනං යත්තකෙනස්ස, පරිපුණ්ණං න හොති හි।
gae:මුඛස්මිංතත්තකෙ සන්තෙ, බ්යාහරන්තස්ස දුක්කටං॥
gax:1919:මුඛෙ හරීතකාදීනි, පක්ඛිපිත්වා කථෙති යො।
gae:වචනං පරිපුණ්ණං චෙ, කථෙතුං පන වට්ටති॥
cen:දුතියතතියානි।
gax:1920:යො පිණ්ඩුක්ඛෙපකං භික්ඛු, කබළච්ඡෙදකම්පි වා।
gae:මක්කටො විය ගණ්ඩෙ වා, කත්වා භුඤ්ජෙය්ය දුක්කටං॥
cen:චතුත්ථපඤ්චමඡට්ඨානි।
gax:1921:නිද්ධුනිත්වාන හත්ථං වා, භත්තං සිත්ථාවකාරකං।
gae:ජිව්හානිච්ඡාරකං වාපි, තථා “චපු චපූ”ති වා॥
gax:1922:අනාදරවසෙනෙව, භුඤ්ජතො හොති දුක්කටං।
gae:සත්තමෙ අට්ඨමෙ නත්ථි, දොසො කචවරුජ්ඣනෙ॥
cen:සත්තමදසමානි।
cen:පඤ්චමො වග්ගො।
gax:1923:කත්වා එවං න භොත්තබ්බං, සද්දං “සුරු සුරූ”ති ච।
gae:හත්ථනිල්ලෙහකං වාපි, න ච වට්ටති භුඤ්ජිතුං॥
gax:1924:ඵාණිතං ඝනයාගුං වා, ගහෙත්වා අඞ්ගුලීහි තං।
gae:මුඛෙ අඞ්ගුලියො භොත්තුං, පවෙසෙත්වාපි වට්ටති॥
gax:1925:න <pb M=.181/> පත්තො ලෙහිතබ්බොව, එකායඞ්ගුලිකාය වා।
gae:එකඔට්ඨොපි ජිව්හාය, න ච නිල්ලෙහිතබ්බකො॥
cen:චතුත්ථං।
gax:1926:සාමිසෙන <pb V=.158/> තු හත්ථෙන, න ච පානීයථාලකං।
gae:ගහෙතබ්බං, පටික්ඛිත්තං, පටික්කූලවසෙන හි॥
gax:1927:පුග්ගලස්ස ච සඞ්ඝස්ස, ගහට්ඨස්සත්තනොපි ච।
gae:සන්තකො පන සඞ්ඛො වා, සරාවං වාපි ථාලකං॥
gax:1928:තස්මා න ච ගහෙතබ්බං, ගණ්හතො හොති දුක්කටං।
gae:අනාමිසෙන හත්ථෙන, ගහණං පන වට්ටති॥
cen:පඤ්චමං।
gax:1929:උද්ධරිත්වාපි භින්දිත්වා, ගහෙත්වා වා පටිග්ගහෙ।
gae:නීහරිත්වා අනාපත්ති, ඡඩ්ඩෙන්තස්ස ඝරා බහි॥
cen:ඡට්ඨං।
gax:1930:ඡත්තං යං කිඤ්චි හත්ථෙන, සරීරාවයවෙන වා।
gae:සචෙ ධාරයමානස්ස, ධම්මං දෙසෙති දුක්කටං॥
cen:සත්තමං।
gax:1931:අයමෙව නයො වුත්තො, දණ්ඩපාණිම්හි පුග්ගලෙ।
gae:චතුහත්ථප්පමාණොව, දණ්ඩො මජ්ඣිමහත්ථතො॥
cen:අට්ඨමං।
gax:1932:තථෙව <pb M=.182/> සත්ථපාණිස්ස, ධම්මං දෙසෙති දුක්කටං।
gae:සත්ථපාණී න හොතාසිං, සන්නය්හිත්වා ඨිතො පන॥
cen:නවමං।
gax:1933:ධනුං සරෙන සද්ධිං වා, ධනුං වා සරමෙව වා।
gae:සජියං නිජියං වාපි, ගහෙත්වා ධනුදණ්ඩකං॥
gax:1934:ඨිතස්සපි නිසින්නස්ස, නිපන්නස්සාපි වා තථා।
gae:සචෙ දෙසෙති සද්ධම්මං, හොති ආපත්ති දුක්කටං॥
gax:1935:පටිමුක්කම්පි <pb V=.159/> කණ්ඨම්හි, ධනුං හත්ථෙන යාවතා।
gae:න ගණ්හාති නරො තාව, ධම්මං දෙසෙය්ය වට්ටති॥
cen:ඡට්ඨො වග්ගො।
gax:1936:පාදුකාරුළ්හකස්සාපි, ධම්මං දෙසෙති දුක්කටං।
gae:අක්කමිත්වා ඨිතස්සාපි, පටිමුක්කස්ස වා තථා॥
cen:පඨමං।
gax:1937:උපාහනගතස්සාපි, අයමෙව විනිච්ඡයො।
gae:සබ්බත්ථ අගිලානස්ස, යානෙ වා සයනෙපි වා॥
gax:1938:නිපන්නස්සාගිලානස්ස, කටසාරෙ ඡමාය වා।
gae:පීඨෙ මඤ්චෙපි වා උච්චෙ, නිසින්නෙන ඨිතෙන වා॥
gax:1939:න ච වට්ටති දෙසෙතුං, ඨත්වා වා උච්චභූමියං।
gae:සයනෙසු ගතෙනාපි, සයනෙසු ගතස්ස ච॥
gax:1940:සමානෙ වාපි උච්චෙ වා, නිපන්නෙ නෙව වට්ටති।
gae:නිපන්නෙන ඨිතස්සාපි, නිපන්නස්සපි වට්ටති॥
gax:1941:නිසින්නෙන <pb M=.183/> නිසින්නස්ස, ඨිතස්සාපි ච වට්ටති।
gae:ඨිතස්සෙව ඨිතෙනාපි, දෙසෙතුම්පි තථෙව ච॥
cen:දුතියතතියචතුත්ථානි।
gax:1942:පල්ලත්ථිකා නිසින්නස්ස, අගිලානස්ස දෙහිනො।
gae:තථා වෙඨිතසීසස්ස, ධම්මං දෙසෙති දුක්කටං॥
gax:1943:කෙසන්තං විවරාපෙත්වා, දෙසෙති යදි වට්ටති।
gae:සසීසං පාරුතස්සාපි, අයමෙව විනිච්ඡයො॥
cen:පඤ්චමඡට්ඨසත්තමානි।
gax:1944:අට්ඨමෙ <pb V=.160/> නවමෙ වාපි, දසමෙ නත්ථි කිඤ්චිපි।
gae:සචෙපි ථෙරුපට්ඨානං, ගන්ත්වාන දහරං ඨිතං॥
gax:1945:පඤ්හං පුච්ඡති චෙ ථෙරො, කථෙතුං න ච වට්ටති।
gae:තස්ස පස්සෙ පනඤ්ඤස්ස, කථෙතබ්බං විජානතා॥
cen:අට්ඨමනවමදසමානි।
cen:සත්තමො වග්ගො।
gax:1946:ගච්ඡතො පුරතො පඤ්හං, න වත්තබ්බං තු පච්ඡතො।
gae:“පච්ඡිමස්ස කථෙමී”ති, වත්තබ්බං විනයඤ්ඤුනා॥
gax:1947:සද්ධිං උග්ගහිතං ධම්මං, සජ්ඣායති හි වට්ටති।
gae:සමමෙව යුගග්ගාහං, කථෙතුං ගච්ඡතොපි ච॥
cen:පඨමං।
gax:1948:එකෙකස්සාපි <pb M=.184/> චක්කස්ස, පථෙනාපි ච ගච්ඡතො।
gae:උප්පථෙන සමං වාපි, ගච්ඡන්තස්සෙව වට්ටති॥
cen:දුතියං।
gax:1949:තතියෙ නත්ථි වත්තබ්බං, චතුත්ථෙ හරිතෙ පන।
gae:උච්චාරාදිචතුක්කං තු, කරොතො දුක්කටං සියා॥
gax:1950:ජීවරුක්ඛස්ස යං මූලං, දිස්සමානං තු ගච්ඡති।
gae:සාඛා වා භූමිලග්ගා තං, සබ්බං හරිතමෙව හි॥
gax:1951:සචෙ අහරිතං ඨානං, පෙක්ඛන්තස්සෙව භික්ඛුනො।
gae:වච්චං නික්ඛමතෙවස්ස, සහසා පන වට්ටති॥
gax:1952:පලාලණ්ඩුපකෙ වාපි, ගොමයෙ වාපි කිස්මිචි।
gae:කත්තබ්බං, හරිතං පච්ඡා, තමොත්ථරති වට්ටති॥
gax:1953:කතො අහරිතෙ ඨානෙ, හරිතං එති වට්ටති।
gae:සිඞ්ඝාණිකා ගතා එත්ථ, ඛෙළෙනෙව ච සඞ්ගහං॥
cen:චතුත්ථං।
gax:1954:වච්චකුටිසමුද්දාදි-උදකෙසුපි <pb V=.161/> භික්ඛුනො।
gae:තෙසං අපරිභොගත්තා, කරොතො නත්ථි දුක්කටං॥
gax:1955:දෙවෙ පන ච වස්සන්තෙ, උදකොඝෙ සමන්තතො।
gae:අජලං අලභන්තෙන, ජලෙ කාතුම්පි වට්ටති॥
cen:පඤ්චමං।
cen:අට්ඨමො වග්ගො।
gax:1956:සමුට්ඨානාදයො <pb M=.185/> ඤෙය්යා, සෙඛියානං පනෙත්ථ හි।
gae:උජ්ජග්ඝිකාදිචත්තාරි, කබළෙන මුඛෙන ච॥
gax:1957:ඡමානීචාසනට්ඨාන-පච්ඡා උප්පථවා දස।
gae:සමුට්ඨානාදයො තුල්යා, වුත්තා සමනුභාසනෙ॥
gax:1958:ඡත්තං දණ්ඩාවුධං සත්ථං, පාදුකාරුළ්හුපාහනා।
gae:යානං සයනපල්ලත්ථ-වෙඨිතොගුණ්ඨිතානි ච॥
gax:1959:ධම්මදෙසනාතුල්යාව, සමුට්ඨානාදිනා පන।
gae:සූපොදනෙන විඤ්ඤත්ති, ථෙය්යසත්ථසමං මතං॥
gax:1960:අවසෙසා තිපඤ්ඤාස, සමානා පඨමෙන තු।
gae:සෙඛියෙසුපි සබ්බෙසු, අනාපත්තාපදාසුපි॥
gax:1961:උජ්ඣානසඤ්ඤිකෙ ථූපී-කතෙ සූපපටිච්ඡදෙ।
gae:තීසු සික්ඛාපදෙස්වෙව, ගිලානො න පනාගතො॥
cen:සෙඛියකථා।
gax:1962:ඉමං විදිත්වා විනයෙ විනිච්ඡයං।
gax:විසාරදො හොති, විනීතමානසො।
gax:පරෙහි සො හොති ච දුප්පධංසියො।
gae:තතො හි සික්ඛෙ සතතං සමාහිතො॥
gax:1963:ඉමං <pb V=.162/> පරමසංකරං සංකරං।
gax:අවෙච්ච සවනාමතං නාමතං।
gax:පටුත්තමධිකෙ හිතෙ කෙ හි තෙ।
gae:න යන්ති කලිසාසනෙ සාසනෙ॥
cen:ඉති විනයවිනිච්ඡයෙ
cen:භික්ඛුවිභඞ්ගකථා නිට්ඨිතා।
