cha:4:ඔක්කන්තසංයුත්තං
sub:1-10:චක්ඛුසුත්තාදිවණ්ණනා
bod:302-311:ඔක්කන්තසංයුත්තෙ <pb V=2.307/> <b>අධිමුච්චතී</b>ති සද්ධාධිමොක්ඛං පටිලභති। <b>ඔක්කන්තො සම්මත්තනියාම</b>න්ති පවිට්ඨො අරියමග්ගං। <b>අභබ්බො ච තාව කාලං කාතු</b>න්ති ඉමිනා උප්පන්නෙ මග්ගෙ ඵලස්ස අනන්තරායතං දීපෙති। උප්පන්නස්මිඤ්හි මග්ගෙ ඵලස්ස අන්තරායකරණං නාම නත්ථි। තෙනෙවාහ – “අයඤ්ච පුග්ගලො සොතාපත්තිඵලසච්ඡිකිරියාය පටිපන්නො අස්ස, කප්පස්ස ච උඩ්ඩය්හනවෙලා අස්ස, නෙව තාව කප්පො උඩ්ඩය්හෙය්ය, යාවායං පුග්ගලො න සොතාපත්තිඵලං සච්ඡිකරොති, අයං වුච්චති පුග්ගලො ඨිතකප්පී”ති (පු॰ ප॰ 17)। <b>මත්තසො නිජ්ඣානං ඛමන්තී</b>ති පමාණතො ඔලොකනං ඛමන්ති। සෙසං සබ්බත්ථ උත්තානමෙවාති।
cen:ඔක්කන්තසංයුත්තවණ්ණනා නිට්ඨිතා।
