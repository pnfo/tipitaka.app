cha:10:අබ්යාකතසංයුත්තං
sub:1:ඛෙමාසුත්තවණ්ණනා
bod:410:<b>බිම්බිසාරස්ස</b> <pb M=2.389/> <pb V=2.100/> <b>උපාසිකා</b>ති බිම්බිසාරස්ස ඔරොධභූතා උපාසිකා। <b>පණ්ඩිච්චං</b> සික්ඛිතභාවෙන। <b>වෙය්යත්තියං</b> විසාරදභාවෙන। <b>විසාරදා</b> නාම තිහෙතුකපටිසන්ධිසිද්ධසාභාවිකපඤ්ඤා, තාය සමන්නාගතා।
bod:<b>අච්ඡිද්දකගණනාය කුසලො</b>ති නවන්තගණනාය කුසලො। <b>අඞ්ගුලිමුද්දාය ගණනාය කුසලො</b>ති අඞ්ගුලිකාය එව ගණනාය කුසලො සෙය්යථාපි පාදසිකා। <b>පිණ්ඩගණනායා</b>ති සඞ්කලනපටුප්පන්නකාරිනො පිණ්ඩවසෙන ගණනා। <b>තථාගතො</b>ති ඛීණාසවො, තථාගතං සන්ධාය පුච්ඡතීති ඛීණාසවොති චස්ස අරහත්තඵලවසිභාවිතඛන්ධෙ උපාදාය අයං පඤ්ඤත්ති හොති। තෙසු ඛන්ධෙසු සති ඛීණාසවා සත්තසඞ්ඛාතා හොන්තීති වොහාරෙන පඤ්ඤපෙතුං සක්කා භවෙය්ය, අසන්තෙසු න සක්කා, තස්මා පරං මරණාති වුත්තත්තා තෙසං අභාවා <b>“අබ්යාකතමෙත”</b>න්ති වුත්තං। යදි එවං තෙසං අභාවතො “න හොති තථාගතො පරං මරණා”ති පුට්ඨාය “ආමා”ති පටිජානිතබ්බා සියා, තං පන සත්තසඞ්ඛාතස්ස පුච්ඡිතත්තා න පටිඤ්ඤාතන්ති දට්ඨබ්බං। <b>යෙන රූපෙනා</b>ති සත්තතථාගතෙ වුත්තරූපං සබ්බඤ්ඤුතථාගතෙ පටික්ඛිපිතුං <b>“තං රූප”</b>න්තිආදි වුත්තං। <b>යං උපාදායා</b>ති යං ඛන්ධපඤ්චකං උපාදාය। <b>තදභාවෙනා</b>ති තස්ස ඛන්ධපඤ්චකස්ස අභාවෙන। <b>තස්සා පඤ්ඤත්තියා</b>ති සත්තපඤ්ඤත්තියා අභාවං। නිරුද්ධං න නිදස්සෙති।
bod:ඛෙමාය ථෙරියා වුත්තං පඨමං සුත්තං භගවතො සෙට්ඨත්ථදීපනතො අග්ගපදාවචරංව හොතීති වුත්තං <b>“අග්ගපදස්මි”</b>න්ති।
cen:ඛෙමාසුත්තවණ්ණනා නිට්ඨිතා।
sub:2:අනුරාධසුත්තවණ්ණනා
bod:411:<b>ඉධ</b> සළායතනවග්ගෙ සඞ්ගායනවසෙන සඞ්ගීතිකාරෙහි වුත්තං।
sub:3-8:පඨමසාරිපුත්තකොට්ඨිකසුත්තාදිවණ්ණනා
bod:412-417:<b>රූපමත්ත</b>න්ති <pb M=2.390/> <pb V=2.101/> එත්ථ <b>මත්ත</b>-සද්දො විසෙසනිවත්තිඅත්ථො। කො පන සො විසෙසොති? යො බාහිරපරිකප්පිතො ඉධ තථාගතොති වුච්චමානො අත්තා। <b>අනුපලබ්භියසභාවො</b>ති අනුපලබ්භියත්තා।
cen:පඨමසාරිපුත්තකොට්ඨිකසුත්තාදිවණ්ණනා නිට්ඨිතා।
sub:9:කුතූහලසාලාසුත්තවණ්ණනා
bod:418:<b>නානාවිධ</b>න්ති තංතංදිට්ඨිවාදපටිසංයුත්තං අඤ්ඤම්පි වා නානාවිධං තිරච්ඡානකථං। බහූනං කුතූහලුප්පත්තිට්ඨානතොති යොජනා। <b>යාව ආභස්සරබ්රහ්මලොකා ගච්ඡතී</b>ති අග්ගිනා කප්පවුට්ඨානකාලෙ ගච්ඡති, තං සන්ධාය වුත්තං। <b>ඉමඤ්ච කාය</b>න්ති ඉමං රූපකායං। <b>චුතිචිත්තෙන නික්ඛිපතී</b>ති චුතිචිත්තෙන භිජ්ජමානෙන නික්ඛිපති। චුතිචිත්තස්ස හි ඔරං සත්තරසමස්ස චිත්තස්ස උප්පාදක්ඛණෙ උප්පන්නං කම්මජරූපං චුතිචිත්තෙන සද්ධිං නිරුජ්ඣති, තතො පරං කම්මජරූපං න උප්පජ්ජති। යදි උප්පජ්ජෙය්ය, මරණං න සියා, චුතිචිත්තං රූපං න සමුට්ඨාපෙති, ආහාරජස්ස ච අසම්භවො එව, උතුජං පන වත්තතෙව। යස්මා පටිසන්ධික්ඛණෙ සත්තො අඤ්ඤතරණාය උපපජ්ජති නාම, චුතික්ඛණෙ පටිසන්ධිචිත්තං අලද්ධං අඤ්ඤතරණාය, තස්මා වුත්තං <b>“චුතික්ඛණෙ…පෙ॰… හොතී”</b>ති।
cen:කුතූහලසාලාසුත්තවණ්ණනා නිට්ඨිතා।
sub:10:ආනන්දසුත්තවණ්ණනා
bod:419:<b>තෙසං ලද්ධියා</b>ති තෙසං සස්සතවාදානං ලද්ධියා සද්ධිං <b>එතං</b> “අත්ථත්තා”ති වචනං එකං අභවිස්ස। තතො එව අනුලොමං තං නාභවිස්ස ඤාණස්සාති අසාරං එතන්ති අධිප්පායො। <b>අපි නු මෙතස්සා</b>ති මෙ එතස්ස අනත්තාති විපස්සනාඤාණස්ස අනුලොමං අපි නු අභවිස්ස, විලොමකමෙව තස්ස සියාති අත්ථො।
cen:ආනන්දසුත්තවණ්ණනා නිට්ඨිතා।
sub:11:සභියකච්චානසුත්තවණ්ණනා
bod:420:යස්සප’ස්සාති <pb M=2.391/> <pb V=2.102/> පාඨස්ස අයං පිණ්ඩත්ථො “ආවුසො”තිආදි। තත්ථායං සම්බන්ධො – ආවුසො, යස්සපි පුග්ගලස්ස තීණි වස්සානි වුට්ඨො, එත්තකෙන කාලෙන “හෙතුම්හි සති රූපීතිආදිපඤ්ඤාපනා හොති, අසති න හොතී”ති එත්තකං බ්යාකරණං භවෙය්ය, තස්ස පුග්ගලස්ස එත්තකමෙව බහු, කො පන වාදො අතික්කන්තෙ! ඉතො අතික්කන්තෙ ධම්මදෙසනානයෙ වාදොයෙව වත්තබ්බමෙව නත්ථීති ථෙරස්ස පඤ්හබ්යාකරණං සුත්වා පරිබ්බාජකො පීතිසොමනස්සං පවෙදෙසි।
cen:සභියකච්චානසුත්තවණ්ණනා නිට්ඨිතා।
cen:අබ්යාකතසංයුත්තවණ්ණනා නිට්ඨිතා।
cen:සාරත්ථප්පකාසිනියා සංයුත්තනිකාය-අට්ඨකථාය
cen:සළායතනවග්ගවණ්ණනාය ලීනත්ථප්පකාසනා සමත්තා।
