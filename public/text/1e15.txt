cha:දුතියගාථාසඞ්ගණිකං
sub:1:කායිකාදිආපත්ති
bod:474:කති <pb T=.516/> <pb P=5.210/> <pb M=.364/> <pb V=.385/> ආපත්තියො කායිකා, කති වාචසිකා කතා।
gae:ඡාදෙන්තස්ස කති ආපත්තියො, කති සංසග්ගපච්චයා॥
gax:ඡාපත්තියො කායිකා, ඡ වාචසිකා කතා।
gae:ඡාදෙන්තස්ස තිස්සො ආපත්තියො, පඤ්ච සංසග්ගපච්චයා॥
gax:අරුණුග්ගෙ කති ආපත්තියො, කති යාවතතියකා।
gae:කතෙත්ථ අට්ඨ වත්ථුකා, කතිහි සබ්බසඞ්ගහො॥
gax:අරුණුග්ගෙ තිස්සො ආපත්තියො, ද්වෙ යාවතතියකා।
gae:එකෙත්ථ අට්ඨ වත්ථුකා, එකෙන සබ්බසඞ්ගහො॥
gax:විනයස්ස කති මූලානි, යානි බුද්ධෙන පඤ්ඤත්තා।
gae:විනයගරුකා කති වුත්තා, දුට්ඨුල්ලච්ඡාදනා කති॥
gax:විනයස්ස ද්වෙ මූලානි, යානි බුද්ධෙන පඤ්ඤත්තා।
gae:විනයගරුකා ද්වෙ වුත්තා, ද්වෙ දුට්ඨුල්ලච්ඡාදනා॥
gax:ගාමන්තරෙ කති ආපත්තියො, කති නදිපාරපච්චයා।
gae:කතිමංසෙසු ථුල්ලච්චයං, කතිමංසෙසු දුක්කටං॥
gax:ගාමන්තරෙ <pb V=.386/> චතස්සො ආපත්තියො, චතස්සො නදිපාරපච්චයා।
gae:එකමංසෙ ථුල්ලච්චයං, නවමංසෙසු දුක්කටං॥
gax:කති වාචසිකා රත්තිං, කති වාචසිකා දිවා।
gae:දදමානස්ස කති ආපත්තියො, පටිග්ගණ්හන්තස්ස කිත්තකා॥
gax:ද්වෙ <pb T=.517/> වාචසිකා රත්තිං, ද්වෙ වාචසිකා දිවා।
gae:දදමානස්ස තිස්සො ආපත්තියො, චත්තාරො ච පටිග්ගහෙ॥
sub:2:දෙසනාගාමිනියාදිආපත්ති
gax:475:කති දෙසනාගාමිනියො, කති සප්පටිකම්මා කතා।
gae:කතෙත්ථ අප්පටිකම්මා වුත්තා, බුද්ධෙනාදිච්චබන්ධුනා॥
gax:පඤ්ච <pb M=.365/> දෙසනාගාමිනියො, ඡ සප්පටිකම්මා කතා।
gae:එකෙත්ථ අප්පටිකම්මා වුත්තා, බුද්ධෙනාදිච්චබන්ධුනා॥
gax:විනයගරුකා කති වුත්තා, කායවාචසිකානි ච।
gae:කති විකාලෙ ධඤ්ඤරසො, කති ඤත්තිචතුත්ථෙන සම්මුති॥
gax:විනයගරුකා ද්වෙ වුත්තා, කායවාචසිකානි ච।
gae:එකො විකාලෙ ධඤ්ඤරසො, එකා ඤත්තිචතුත්ථෙන සම්මුති॥
gax:පාරාජිකා කායිකා කති, කති සංවාසකභූමියො।
gae:කතිනං <pb P=5.211/> රත්තිච්ඡෙදො, පඤ්ඤත්තා ද්වඞ්ගුලා කති॥
gax:පාරාජිකා කායිකා ද්වෙ, ද්වෙ සංවාසකභූමියො।
gae:ද්වින්නං රත්තිච්ඡෙදො, පඤ්ඤත්තා ද්වඞ්ගුලා දුවෙ॥
gax:කතත්තානං <pb V=.387/> වධිත්වාන, කතිහි සඞ්ඝො භිජ්ජති।
gae:කතෙත්ථ පඨමාපත්තිකා, ඤත්තියා කරණා කති॥
gax:ද්වෙ අත්තානං වධිත්වාන, ද්වීහි සඞ්ඝො භිජ්ජති।
gae:ද්වෙත්ථ පඨමාපත්තිකා, ඤත්තියා කරණා දුවෙ॥
gax:පාණාතිපාතෙ කති ආපත්තියො, වාචා පාරාජිකා කති।
gae:ඔභාසනා <pb T=.518/> කති වුත්තා, සඤ්චරිත්තෙන වා කති॥
gax:පාණාතිපාතෙ තිස්සො ආපත්තියො।
gax:වාචා පාරාජිකා තයො।
gax:ඔභාසනා තයො වුත්තා।
gae:සඤ්චරිත්තෙන වා තයො॥
gax:කති පුග්ගලා න උපසම්පාදෙතබ්බා, කති කම්මානං සඞ්ගහා।
gae:නාසිතකා කති වුත්තා, කතිනං එකවාචිකා॥
gax:තයො පුග්ගලා න උපසම්පාදෙතබ්බා, තයො කම්මානං සඞ්ගහා।
gae:නාසිතකා තයො වුත්තා, තිණ්ණන්නං එකවාචිකා॥
gax:අදින්නාදානෙ කති ආපත්තියො, කති මෙථුනපච්චයා।
gae:ඡින්දන්තස්ස කති ආපත්තියො, කති ඡඩ්ඩිතපච්චයා॥
gax:අදින්නාදානෙ තිස්සො ආපත්තියො, චතස්සො මෙථුනපච්චයා।
gae:ඡින්දන්තස්ස තිස්සො ආපත්තියො, පඤ්ච ඡඩ්ඩිතපච්චයා॥
gax:භික්ඛුනොවාදකවග්ගස්මිං <pb M=.366/>, පාචිත්තියෙන දුක්කටා।
gae:කතෙත්ථ නවකා වුත්තා, කතිනං චීවරෙන ච॥
gax:භික්ඛුනොවාදකවග්ගස්මිං <pb V=.388/>, පාචිත්තියෙන දුක්කටා කතා।
gae:චතුරෙත්ථ නවකා වුත්තා, ද්වින්නං චීවරෙන ච॥
gax:භික්ඛුනීනඤ්ච අක්ඛාතා, පාටිදෙසනියා කති।
gae:භුඤ්ජන්තාමකධඤ්ඤෙන, පාචිත්තියෙන දුක්කටා කති॥
gax:භික්ඛුනීනඤ්ච අක්ඛාතා, අට්ඨ පාටිදෙසනීයා කතා।
gae:භුඤ්ජන්තාමකධඤ්ඤෙන, පාචිත්තියෙන දුක්කටා කතා॥
gax:ගච්ඡන්තස්ස කති ආපත්තියො, ඨිතස්ස චාපි කිත්තකා।
gae:නිසින්නස්ස <pb T=.519/> කති ආපත්තියො, නිපන්නස්සාපි කිත්තකා॥
gax:ගච්ඡන්තස්ස චතස්සො ආපත්තියො, ඨිතස්ස චාපි තත්තකා।
gae:නිසින්නස්ස චතස්සො ආපත්තියො, නිපන්නස්සාපි තත්තකා॥
sub:3:පාචිත්තියං
gax:476:කති පාචිත්තියානි, සබ්බානි නානාවත්ථුකානි।
gae:අපුබ්බං අචරිමං, ආපජ්ජෙය්ය එකතො॥
gax:පඤ්ච පාචිත්තියානි, සබ්බානි නානාවත්ථුකානි।
gae:අපුබ්බං අචරිමං, ආපජ්ජෙය්ය එකතො॥
gax:කති පාචිත්තියානි, සබ්බානි නානාවත්ථුකානි।
gae:අපුබ්බං අචරිමං, ආපජ්ජෙය්ය එකතො॥
gax:න <pb P=5.212/> පාචිත්තියානි, සබ්බානි නානාවත්ථුකානි।
gae:අපුබ්බං අචරිමං, ආපජ්ජෙය්ය එකතො॥
gax:කති <pb V=.389/> පාචිත්තියානි, සබ්බානි නානාවත්ථුකානි।
gae:කති වාචාය දෙසෙය්ය, වුත්තා ආදිච්චබන්ධුනා॥
gax:පඤ්ච පාචිත්තියානි, සබ්බානි නානාවත්ථුකානි।
gae:එකවාචාය දෙසෙය්ය, වුත්තා ආදිච්චබන්ධුනා॥
gax:කති පාචිත්තියානි, සබ්බානි නානාවත්ථුකානි।
gae:කති වාචාය දෙසෙය්ය, වුත්තා ආදිච්චබන්ධුනා॥
gax:නව <pb M=.367/> පාචිත්තියානි, සබ්බානි නානාවත්ථුකානි।
gae:එකවාචාය දෙසෙය්ය, වුත්තා ආදිච්චබන්ධුනා॥
gax:කති පාචිත්තියානි, සබ්බානි නානාවත්ථුකානි।
gae:කිඤ්ච <pb T=.520/> කිත්තෙත්වා දෙසෙය්ය, වුත්තා ආදිච්චබන්ධුනා॥
gax:පඤ්ච පාචිත්තියානි, සබ්බානි නානාවත්ථුකානි।
gae:වත්ථුං කිත්තෙත්වා දෙසෙය්ය, වුත්තා ආදිච්චබන්ධුනා॥
gax:කති පාචිත්තියානි, සබ්බානි නානාවත්ථුකානි।
gae:කිඤ්ච කිත්තෙත්වා දෙසෙය්ය, වුත්තා ආදිච්චබන්ධුනා॥
gax:නව පාචිත්තියානි, සබ්බානි නානාවත්ථුකානි।
gae:වත්ථුං කිත්තෙත්වා දෙසෙය්ය, වුත්තා ආදිච්චබන්ධුනා॥
gax:යාවතතියකෙ කති ආපත්තියො, කති වොහාරපච්චයා।
gae:ඛාදන්තස්ස කති ආපත්තියො, කති භොජනපච්චයා॥
gax:යාවතතියකෙ තිස්සො ආපත්තියො, ඡ වොහාරපච්චයා।
gae:ඛාදන්තස්ස තිස්සො ආපත්තියො, පඤ්ච භොජනපච්චයා॥
gax:සබ්බා <pb V=.390/> යාවතතියකා, කති ඨානානි ගච්ඡන්ති।
gae:කතිනඤ්චෙව ආපත්ති, කතිනං අධිකරණෙන ච॥
gax:සබ්බා යාවතතියකා, පඤ්ච ඨානානි ගච්ඡන්ති।
gae:පඤ්චන්නඤ්චෙව ආපත්ති, පඤ්චන්නං අධිකරණෙන ච॥
gax:කතිනං විනිච්ඡයො හොති, කතිනං වූපසමෙන ච।
gae:කතිනඤ්චෙව අනාපත්ති, කතිහි ඨානෙහි සොභති॥
gax:පඤ්චන්නං විනිච්ඡයො හොති, පඤ්චන්නං වූපසමෙන ච।
gae:පඤ්චන්නඤ්චෙව අනාපත්ති, තීහි ඨානෙහි සොභති॥
gax:කති <pb T=.521/> කායිකා රත්තිං, කති කායිකා දිවා।
gae:නිජ්ඣායන්තස්ස කති ආපත්ති, කති පිණ්ඩපාතපච්චයා॥
gax:ද්වෙ කායිකා රත්තිං, ද්වෙ කායිකා දිවා।
gae:නිජ්ඣායන්තස්ස එකා ආපත්ති, එකා පිණ්ඩපාතපච්චයා॥
gax:කතානිසංසෙ <pb M=.368/> සම්පස්සං, පරෙසං සද්ධාය දෙසයෙ।
gae:උක්ඛිත්තකා කති වුත්තා, කති සම්මාවත්තනා॥
gax:අට්ඨානිසංසෙ සම්පස්සං, පරෙසං සද්ධාය දෙසයෙ।
gae:උක්ඛිත්තකා තයො වුත්තා, තෙචත්තාලීස සම්මාවත්තනා॥
gax:කති ඨානෙ මුසාවාදො, කති පරමන්ති වුච්චති।
gae:කති <pb P=5.213/> පාටිදෙසනීයා, කතිනං දෙසනාය ච॥
gax:පඤ්ච ඨානෙ මුසාවාදො, චුද්දස පරමන්ති වුච්චති।
gae:ද්වාදස පාටිදෙසනීයා, චතුන්නං දෙසනාය ච॥
gax:කතඞ්ගිකො <pb V=.391/> මුසාවාදො, කති උපොසථඞ්ගානි।
gae:කති දූතෙය්යඞ්ගානි, කති තිත්ථියවත්තනා॥
gax:අට්ඨඞ්ගිකො මුසාවාදො, අට්ඨ උපොසථඞ්ගානි।
gae:අට්ඨ දූතෙය්යඞ්ගානි, අට්ඨ තිත්ථියවත්තනා॥
gax:කතිවාචිකා උපසම්පදා, කතිනං පච්චුට්ඨාතබ්බං।
gae:කතිනං ආසනං දාතබ්බං, භික්ඛුනොවාදකො කතිහි॥
gax:අට්ඨවාචිකා උපසම්පදා, අට්ඨන්නං පච්චුට්ඨාතබ්බං।
gae:අට්ඨන්නං <pb T=.522/> ආසනං දාතබ්බං, භික්ඛුනොවාදකො අට්ඨහි॥
gax:කතිනං ඡෙජ්ජං හොති, කතිනං ථුල්ලච්චයං।
gae:කතිනඤ්චෙව අනාපත්ති, සබ්බෙසං එකවත්ථුකා॥
gax:එකස්ස ඡෙජ්ජං හොති, චතුන්නං ථුල්ලච්චයං।
gae:චතුන්නඤ්චෙව අනාපත්ති, සබ්බෙසං එකවත්ථුකා॥
gax:කති ආඝාතවත්ථූනි, කතිහි සඞ්ඝො භිජ්ජති।
gae:කතෙත්ථ පඨමාපත්තිකා, ඤත්තියා කරණා කති॥
gax:නව ආඝාතවත්ථූනි, නවහි සඞ්ඝො භිජ්ජති।
gae:නවෙත්ථ පඨමාපත්තිකා, ඤත්තියා කරණා නව॥
sub:4:අවන්දනීයපුග්ගලාදි
gax:477:කති පුග්ගලා නාභිවාදෙතබ්බා, අඤ්ජලිසාමිචෙන ච।
gae:කතිනං දුක්කටං හොති, කති චීවරධාරණා॥
gax:දස <pb M=.369/> <pb V=.392/> පුග්ගලා නාභිවාදෙතබ්බා, අඤ්ජලිසාමිචෙන ච।
gae:දසන්නං දුක්කටං හොති, දස චීවරධාරණා॥
gax:කතිනං වස්සංවුට්ඨානං, දාතබ්බං ඉධ චීවරං।
gae:කතිනං භන්තෙ දාතබ්බං, කතිනඤ්චෙව න දාතබ්බං॥
gax:පඤ්චන්නං වස්සංවුට්ඨානං, දාතබ්බං ඉධ චීවරං।
gae:සත්තන්නං සන්තෙ දාතබ්බං, සොළසන්නං න දාතබ්බං॥
gax:කතිසතං රත්තිසතං, ආපත්තියො ඡාදයිත්වාන।
gae:කති රත්තියො වසිත්වාන, මුච්චෙය්ය පාරිවාසිකො॥
gax:දසසතං රත්තිසතං, ආපත්තියො ඡාදයිත්වාන।
gae:දස <pb T=.523/> රත්තියො වසිත්වාන, මුච්චෙය්ය පාරිවාසිකො॥
gax:කති කම්මදොසා වුත්තා, බුද්ධෙනාදිච්චබන්ධුනා।
gae:චම්පායං විනයවත්ථුස්මිං, සබ්බෙව අධම්මිකා <n>සබ්බෙ අධම්මිකා (සී॰ ස්යා॰)</n> කති॥
gax:ද්වාදස කම්මදොසා වුත්තා, බුද්ධෙනාදිච්චබන්ධුනා।
gae:චම්පායං විනයවත්ථුස්මිං, සබ්බෙව අධම්මිකා <n>සබ්බෙවාධම්මිකා (සී॰), සබ්බෙ අධම්මිකා (ස්යා॰)</n> කතා॥
gax:කති කම්මසම්පත්තියො වුත්තා, බුද්ධෙනාදිච්චබන්ධුනා।
gae:චම්පායං විනයවත්ථුස්මිං, සබ්බෙව ධම්මිකා කති॥
gax:චතස්සො කම්මසම්පත්තියො වුත්තා, බුද්ධෙනාදිච්චබන්ධුනා।
gae:චම්පායං <pb P=5.214/> විනයවත්ථුස්මිං, සබ්බෙව ධම්මිකා කතා॥
gax:කති කම්මානි වුත්තානි, බුද්ධෙනාදිච්චබන්ධුනා।
gae:චම්පායං විනයවත්ථුස්මිං, ධම්මිකා අධම්මිකා කති॥
gax:ඡ <pb V=.393/> කම්මානි වුත්තානි, බුද්ධෙනාදිච්චබන්ධුනා।
gax:චම්පායං විනයවත්ථුස්මිං, එකෙත්ථ ධම්මිකා කතා।
gae:පඤ්ච අධම්මිකා වුත්තා, බුද්ධෙනාදිච්චබන්ධුනා॥
gax:කති කම්මානි වුත්තානි, බුද්ධෙනාදිච්චබන්ධුනා।
gae:චම්පායං විනයවත්ථුස්මිං, ධම්මිකා අධම්මිකා කති॥
gax:චත්තාරි <pb M=.370/> කම්මානි වුත්තානි, බුද්ධෙනාදිච්චබන්ධුනා।
gax:චම්පායං විනයවත්ථුස්මිං, එකෙත්ථ ධම්මිකා කතා।
gae:තයො අධම්මිකා වුත්තා, බුද්ධෙනාදිච්චබන්ධුනා॥
gax:යං දෙසිතංනන්තජිනෙන තාදිනා।
gax:ආපත්තික්ඛන්ධානි <pb T=.524/> විවෙකදස්සිනා।
gax:කතෙත්ථ සම්මන්ති විනා සමථෙහි।
gae:පුච්ඡාමි තං බ්රූහි විභඞ්ගකොවිද॥
gax:යං දෙසිතංනන්තජිනෙන තාදිනා।
gax:ආපත්තික්ඛන්ධානි විවෙකදස්සිනා।
gax:එකෙත්ථ සම්මති විනා සමථෙහි।
gae:එතං තෙ අක්ඛාමි විභඞ්ගකොවිද॥
gax:කති ආපායිකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි <n>විසයානි (සී॰ ස්යා॰ එවමුපරිපි)</n> සුණොම තෙ॥
gax:ඡඌනදියඩ්ඪසතා වුත්තා, බුද්ධෙනාදිච්චබන්ධුනා।
gax:ආපායිකා නෙරයිකා, කප්පට්ඨා සඞ්ඝභෙදකා।
gae:විනයං පටිජානන්තස්ස, විනයානි සුණොහි මෙ॥
gax:කති නාපායිකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:අට්ඨාරස <pb V=.394/> නාපායිකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති අට්ඨකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:අට්ඨාරස අට්ඨකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
sub:5:සොළසකම්මාදි
gax:478:කති <pb T=.525/> කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:සොළස <pb M=.371/> කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති කම්මදොසා වුත්තා, බුද්ධෙනාදිච්චබන්ධුනා।
gae:විනයං <pb P=5.215/> පටිජානන්තස්ස, විනයානි සුණොම තෙ॥
gax:ද්වාදස කම්මදොසා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති කම්මසම්පත්තියො වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:චතස්සො කම්මසම්පත්තියො වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති <pb V=.395/> කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:ඡ කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:චත්තාරි කම්මානි වුත්තානි, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති <pb T=.526/> පාරාජිකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:අට්ඨ පාරාජිකා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති සඞ්ඝාදිසෙසා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:තෙවීස සඞ්ඝාදිසෙසා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති <pb M=.372/> අනියතා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:ද්වෙ අනියතා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති <pb V=.396/> නිස්සග්ගියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:ද්වෙචත්තාලීස නිස්සග්ගියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති පාචිත්තියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:අට්ඨාසීතිසතං පාචිත්තියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති <pb T=.527/> පාටිදෙසනීයා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:ද්වාදස පාටිදෙසනීයා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:කති සෙඛියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොම තෙ॥
gax:පඤ්චසත්තති සෙඛියා වුත්තා, බුද්ධෙනාදිච්චබන්ධුනා।
gae:විනයං පටිජානන්තස්ස, විනයානි සුණොහි මෙ॥
gax:යාව සුපුච්ඡිතං තයා, යාව සුවිස්සජ්ජිතං මයා।
gae:පුච්ඡාවිස්සජ්ජනාය වා, නත්ථි කිඤ්චි අසුත්තකන්ති॥
cen:දුතියගාථාසඞ්ගණිකං නිට්ඨිතං।
