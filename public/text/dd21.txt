cha:(22) 2:පරිසාවග්ගො
sub:1:පරිසාසුත්තං
bod:211:“චත්තාරොමෙ <pb V=1.257/>, භික්ඛවෙ, පරිසදූසනා। කතමෙ චත්තාරො? භික්ඛු, භික්ඛවෙ <n>ඉධ භික්ඛවෙ භික්ඛු (පී॰ ක॰)</n>, දුස්සීලො පාපධම්මො පරිසදූසනො; භික්ඛුනී, භික්ඛවෙ, දුස්සීලා <pb M=1.548/> පාපධම්මා පරිසදූසනා; උපාසකො, භික්ඛවෙ, දුස්සීලො පාපධම්මො පරිසදූසනො; උපාසිකා, භික්ඛවෙ, දුස්සීලා පාපධම්මා පරිසදූසනා। ඉමෙ ඛො, භික්ඛවෙ, චත්තාරො පරිසදූසනා।
bod:“චත්තාරොමෙ, භික්ඛවෙ, පරිසසොභනා। කතමෙ චත්තාරො? භික්ඛු, භික්ඛවෙ, සීලවා කල්යාණධම්මො පරිසසොභනො <pb P=2.226/>; භික්ඛුනී, භික්ඛවෙ, සීලවතී කල්යාණධම්මා පරිසසොභනා; උපාසකො, භික්ඛවෙ, සීලවා කල්යාණධම්මො පරිසසොභනො; උපාසිකා, භික්ඛවෙ, සීලවතී කල්යාණධම්මා පරිසසොභනා। ඉමෙ ඛො, භික්ඛවෙ, චත්තාරො පරිසසොභනා”ති। පඨමං।
sub:2:දිට්ඨිසුත්තං
bod:212:“චතූහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ। කතමෙහි චතූහි? කායදුච්චරිතෙන, වචීදුච්චරිතෙන, මනොදුච්චරිතෙන, මිච්ඡාදිට්ඨියා – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං නිරයෙ।
bod:“චතූහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ। කතමෙහි චතූහි <pb T=2.309/>? කායසුචරිතෙන, වචීසුචරිතෙන, මනොසුචරිතෙන, සම්මාදිට්ඨියා – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං සග්ගෙ”ති। දුතියං।
sub:3:අකතඤ්ඤුතාසුත්තං
bod:213:“චතූහි <pb V=1.258/>, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ। කතමෙහි චතූහි? කායදුච්චරිතෙන, වචීදුච්චරිතෙන, මනොදුච්චරිතෙන, අකතඤ්ඤුතා අකතවෙදිතා <n>අකතඤ්ඤුතාඅකතවෙදිතාය (සී॰)</n> – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං නිරයෙ।
bod:“චතූහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ। කතමෙහි චතූහි? කායසුචරිතෙන, වචීසුචරිතෙන, මනොසුචරිතෙන, කතඤ්ඤුතාකතවෙදිතා <n>කතඤ්ඤුතාකතවෙදිතාය (සී॰)</n> – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං සග්ගෙ”ති। තතියං।
sub:4:පාණාතිපාතීසුත්තං
bod:214:…පෙ॰… පාණාතිපාතී <pb M=1.549/> හොති, අදින්නාදායී හොති, කාමෙසුමිච්ඡාචාරී හොති, මුසාවාදී හොති…පෙ॰… පාණාතිපාතා පටිවිරතො හොති, අදින්නාදානා පටිවිරතො හොති, කාමෙසුමිච්ඡාචාරා පටිවිරතො හොති, මුසාවාදා පටිවිරතො හොති। චතුත්ථං।
sub:5:පඨමමග්ගසුත්තං
bod:215:…පෙ॰… <pb P=2.227/> මිච්ඡාදිට්ඨිකො හොති, මිච්ඡාසඞ්කප්පො හොති, මිච්ඡාවාචො හොති, මිච්ඡාකම්මන්තො හොති…පෙ॰… සම්මාදිට්ඨිකො හොති, සම්මාසඞ්කප්පො හොති, සම්මාවාචො හොති, සම්මාකම්මන්තො හොති। පඤ්චමං।
sub:6:දුතියමග්ගසුත්තං
bod:216:…පෙ॰… මිච්ඡාආජීවො <pb T=2.310/> හොති, මිච්ඡාවායාමො <pb V=1.259/> හොති, මිච්ඡාසති හොති, මිච්ඡාසමාධි හොති…පෙ॰… සම්මාආජීවො හොති, සම්මාවායාමො හොති, සම්මාසති හොති, සම්මාසමාධි හොති। ඡට්ඨං।
sub:7:පඨමවොහාරපථසුත්තං
bod:217:…පෙ॰… අදිට්ඨෙ දිට්ඨවාදී හොති, අසුතෙ සුතවාදී හොති, අමුතෙ මුතවාදී හොති, අවිඤ්ඤාතෙ විඤ්ඤාතවාදී හොති…පෙ॰… අදිට්ඨෙ අදිට්ඨවාදී හොති, අසුතෙ අසුතවාදී හොති, අමුතෙ අමුතවාදී හොති, අවිඤ්ඤාතෙ අවිඤ්ඤාතවාදී හොති। සත්තමං।
sub:8:දුතියවොහාරපථසුත්තං
bod:218:…පෙ॰… දිට්ඨෙ අදිට්ඨවාදී හොති, සුතෙ අසුතවාදී හොති, මුතෙ අමුතවාදී හොති, විඤ්ඤාතෙ අවිඤ්ඤාතවාදී හොති…පෙ॰… දිට්ඨෙ දිට්ඨවාදී හොති, සුතෙ සුතවාදී හොති, මුතෙ මුතවාදී හොති, විඤ්ඤාතෙ විඤ්ඤාතවාදී හොති। අට්ඨමං।
sub:9:අහිරිකසුත්තං
bod:219:…පෙ॰… අස්සද්ධො හොති, දුස්සීලො හොති, අහිරිකො හොති, අනොත්තප්පී හොති…පෙ॰… සද්ධො හොති, සීලවා හොති, හිරිමා හොති, ඔත්තප්පී හොති। නවමං।
sub:10:දුස්සීලසුත්තං
bod:220:“චතූහි <pb M=1.550/>, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං නිරයෙ। කතමෙහි චතූහි? අස්සද්ධො හොති, දුස්සීලො හොති, කුසීතො හොති, දුප්පඤ්ඤො හොති – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං නිරයෙ।
bod:“චතූහි, භික්ඛවෙ, ධම්මෙහි සමන්නාගතො යථාභතං නික්ඛිත්තො එවං සග්ගෙ। කතමෙහි චතූහි <pb V=1.260/>? සද්ධො <pb P=2.228/> හොති, සීලවා හොති, ආරද්ධවීරියො හොති, පඤ්ඤවා හොති – ඉමෙහි ඛො, භික්ඛවෙ, චතූහි ධම්මෙහි සමන්නාගතො යථාභතං නික්ඛිත්තො එවං සග්ගෙ”ති। දසමං।
cen:පරිසාවග්ගො <n>සොභනවග්ගො (සී॰ ස්යා॰ කං॰ පී॰)</n> දුතියො।
bod:තස්සුද්දානං –
gax:පරිසා දිට්ඨි අකතඤ්ඤුතා, පාණාතිපාතාපි ද්වෙ මග්ගා।
gae:ද්වෙ වොහාරපථා වුත්තා, අහිරිකං දුප්පඤ්ඤෙන චාති॥
