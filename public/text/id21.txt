cha:(22) 2:පරිසාවග්ගො
sub:1:පරිසාසුත්තවණ්ණනා
bod:211:දුතියස්ස <pb V=2.386/> පඨමෙ පරිසං දූසෙන්තීති <b>පරිසදූසනා</b>। පරිසං සොභෙන්තීති <b>පරිසසොභනා</b>।
sub:2:දිට්ඨිසුත්තවණ්ණනා
bod:212:දුතියෙ මනොදුච්චරිතෙ පරියාපන්නාපි මිච්ඡාදිට්ඨි මහාසාවජ්ජතාය විසුං වුත්තා, තස්සා ච පටිපක්ඛවසෙන සම්මාදිට්ඨි।
sub:3:අකතඤ්ඤුතාසුත්තවණ්ණනා
bod:213:තතියෙ <pb M=2.390/> <b>අකතඤ්ඤුතා අකතවෙදිතා</b>ති අකතඤ්ඤුතාය අකතවෙදිතාය। උභයම්පෙතං අත්ථතො එකමෙව। සුක්කපක්ඛෙපි එසෙව නයො।
sub:4-7:පාණාතිපාතීසුත්තාදිවණ්ණනා
bod:214-217:චතුත්ථං චතුන්නං කම්මකිලෙසානං තප්පටිපක්ඛස්ස ච වසෙන වුත්තං, පඤ්චමං සුක්කපක්ඛානං ආදිතො චතුන්නං මිච්ඡත්තානං වසෙන, ඡට්ඨං අවසෙසානං චතුන්නං, සත්තමං අනරියවොහාරඅරියවොහාරානං। තථා <pb P=3.211/> අට්ඨමනවමදසමානි සප්පටිපක්ඛානං අස්සද්ධම්මානං වසෙන වුත්තානි। සබ්බසුත්තෙසු පන සුක්කපක්ඛධම්මා ලොකියලොකුත්තරමිස්සකාව කථිතා। නවසු සුත්තෙසු කිඤ්චාපි “සග්ගෙ”ති වුත්තං, තයො පන මග්ගා තීණි ච ඵලානි ලබ්භන්තියෙවාති।
cen:පරිසාවග්ගො දුතියො।
