cha:එකූනතිංසතිමො පරිච්ඡෙදො
sub:29:නාමපඤ්ඤත්තිකථා
gax:1114:නාමවොහාරසඞ්කෙතකාරණොපනිබන්ධනා।
gae:යථාවුත්තත්ථසද්දානං, අන්තරා චින්තනා ගතා॥
gax:1115:<b>නාමපඤ්ඤත්ති</b> නාමායං, අත්ථසද්දවිනිස්සටා।
gae:තංද්වයාබද්ධසඞ්කෙතඤෙය්යාකාරොපලක්ඛිතා॥
gax:1116:යා ගය්හති නාමඝොසගොචරුප්පන්නවීථියා।
gae:පවත්තානන්තරුප්පන්න-මනොද්වාරිකවීථියා॥
gax:1117:මඤ්චපීඨාදිසද්දං හි, සොතවිඤ්ඤාණවීථියා।
gae:සුත්වා තමෙව චින්තෙත්වා, මනොද්වාරිකවීථියා॥
gax:1118:තතො සඞ්කෙතනිප්ඵන්නං, නාමං චින්තාය ගය්හති।
gae:නාමපඤ්ඤත්තිඅත්ථා තු, තතො ගය්හන්ති සම්භවා॥
gax:1119:සද්දනාමත්ථපඤ්ඤත්තිපරමත්ථවසෙන හි।
gae:චතුධා තිවිධා වාථ, චින්තනා තත්ථ ඉච්ඡිතා॥
gax:1120:ඉත්ථමට්ඨකථාමග්ගං, වණ්ණෙන්තෙන හි දස්සිතො।
gae:නයො ආචරියෙනෙති, විභාගොයං පකාසිතො॥
gax:1121:නත්ථඤ්ඤා <pb V=.109/> කාචි විඤ්ඤත්ති, විකාරසහිතො පන।
gae:සද්දොව නාමපඤ්ඤත්ති, ඉච්චෙකච්චෙහි වණ්ණිතං॥
gax:1122:තදෙතං නාමපඤ්ඤත්තිභාවෙනෙකවිධම්පි ච।
gae:නෙරුත්තිකයාදිච්ඡකවසා නාමං ද්විධා භවෙ॥
gax:1123:සඤ්ඤාසු ධාතුරූපානි, පච්චයඤ්ච තතො පරං।
gae:කත්වා වණ්ණාගමාදිඤ්ච, සද්දලක්ඛණසාධිතං॥
gax:1124:නෙරුත්තිකමුදීරෙන්ති <pb M=.99/>, නාමං යාදිච්ඡකං පදං।
gae:යදිච්ඡාය කතමත්තං, බ්යඤ්ජනත්ථවිවජ්ජිතං॥
gax:1125:තිවිධම්පි තදන්වත්ථකාදිමඤ්චොපචාරිමං।
gae:නිබ්බචනත්ථසාපෙක්ඛං, තත්ථාන්වත්ථමුදීරිතං॥
gax:1126:යදිච්ඡාකතසඞ්කෙතං, කාදිමඤ්චොපචාරිමං।
gae:අතම්භූතස්ස තබ්භාවවොහාරොති පවුච්චති॥
gax:1127:තථා සාමඤ්ඤනාමඤ්ච, ගුණනාමඤ්ච කිත්තිමං।
gae:ඔපපාතිකමිච්චෙවං, නාමං හොති චතුබ්බිධං॥
gax:1128:මහාජනසම්මතඤ්ච, අන්වත්ථඤ්චෙව තාදිසං।
gae:තීණි නාමානි චන්දාදිනාමං තත්ථොපපාතිකං॥
gax:1129:යාදිච්ඡකමාවත්ථිකං, නෙමිත්තකමථාපරං।
gae:ලිඞ්ගිකං රුළ්හිකඤ්චෙති, නාමං පඤ්චවිධං භවෙ॥
gax:1130:යාදිච්ඡකං යථාවුඩ්ඪං, වච්ඡදම්මාදිකං පන।
gae:ආවත්ථිකං නෙමිත්තකං, සීලවාපඤ්ඤවාදිකං॥
gax:1131:ලිඞ්ගිකං දිට්ඨලිඞ්ගං තු, දණ්ඩීඡත්තීතිආදිකං।
gae:රුළ්හිකං ලෙසමත්තෙන, රුළ්හං ගොමහිංසාදිකං॥
gax:1132:විජ්ජමානාවිජ්ජමාන-පඤ්ඤත්තොභයමිස්සිතා।
gae:විභත්තා නාමපඤ්ඤත්ති, ඡබ්බිධා හොති තත්ථ හි॥
gax:1133:විජ්ජමානපඤ්ඤත්තීති <pb V=.110/>, විජ්ජමානත්ථදීපිතා।
gae:වුච්චති ඛන්ධායතන-ධාතුපඤ්චින්ද්රියාදිකා॥
gax:1134:අවිජ්ජමානපඤ්ඤත්ති-නාමිකා පරමත්ථතො।
gae:අවිජ්ජමානමඤ්චාදි, අත්ථපඤ්ඤත්තිදීපිතා॥
gax:1135:විජ්ජමානෙන අවිජ්ජ-මානපඤ්ඤත්තිනාමිකා।
gae:තෙවිජ්ජො ඡළභිඤ්ඤො ච, සීලවා පඤ්ඤවාපි ච॥
gax:1136:අවිජ්ජමානෙන විජ්ජ-මානපඤ්ඤත්තිනාමිකා।
gae:ඉත්ථිරූපං ඉත්ථිසද්දො, ඉත්ථිචිත්තන්තිආදිකා॥
gax:1137:විජ්ජමානෙන <pb M=.100/> තු විජ්ජ-මානපඤ්ඤත්තිනාමිකා।
gae:චක්ඛුවිඤ්ඤාණං ච චක්ඛු-සම්ඵස්සො චෙවමාදිකා॥
gax:1138:අවිජ්ජමානෙනාවිජ්ජ-මානපඤ්ඤත්තිනාමිකා।
gae:ඛත්තියපුත්තො බ්රාහ්මණ-පුත්තො ඉච්චෙවමාදිකා॥
gax:1139:ඉති වුත්තානුසාරෙන, නාමපඤ්ඤත්තියා බුධො।
gae:සරූපං විසයඤ්චෙව, විභාගඤ්ච විභාවයෙ॥
gax:1140:ඉච්චෙවං පරමත්ථා ච, යථාවුත්තා චතුබ්බිධා।
gae:පඤ්ඤත්ති දුවිධා චෙති, ඤෙය්යත්ථා ඡබ්බිධා මතාති॥
cen:ඉති පඤ්ඤත්තිවිභාගෙ නාමපඤ්ඤත්තිකථා නිට්ඨිතා।
cen:එකූනතිංසතිමො පරිච්ඡෙදො।
cen:නිට්ඨිතො ච සබ්බථාපි පඤ්ඤත්තිවිභාගො।
sub:නිගමනකථා
gax:1141:සෙට්ඨෙ <pb V=.111/> <b>කඤ්චිවරෙ</b> රට්ඨෙ, <b>කාවෙරි</b>නගරෙ වරෙ।
gae:කුලෙ සඤ්ජාතභූතෙන, බහුස්සුතෙන ඤාණිනා॥
gax:1142:<b>අනුරුද්ධෙන ථෙරෙන,</b> අනිරුද්ධයසස්සිනා।
gae:තම්බරට්ඨෙ වසන්තෙන, නගරෙ <b>තඤ්ජ</b>නාමකෙ॥
gax:1143:තත්ථ <b>සඞ්ඝවිසිට්ඨෙන,</b> යාචිතෙන අනාකුලං।
gae:මහාවිහාරවාසීනං, වාචනාමග්ගනිස්සිතං॥
gax:1144:පරමත්ථං පකාසෙන්තං, <b>පරමත්ථවිනිච්ඡයං</b>।
gae:පකරණං කතං තෙන, පරමත්ථත්ථවෙදිනාති॥
cen:ඉති අනුරුද්ධාචරියෙන රචිතො
cen:පරමත්ථවිනිච්ඡයො නිට්ඨිතො।
cen:॥ නමො තස්ස භගවතො අරහතො සම්මාසම්බුද්ධස්ස॥
