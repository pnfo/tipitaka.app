cha:වීසතිම පරිච්ඡෙද
sub:ථෙරපරිනිබ්බානං
gax:1:අට්ඨාරසම්හි වස්සම්හි, ධම්මාසොකස්ස රාජිනො।
gae:මහාමෙඝවනාරාමෙ, මහාබොධි පතිට්ඨති॥
gax:2:තතො ද්වාදසමෙ වස්සෙ, මහෙසී තස්ස රාජිනො।
gae:පියා අසන්ධීමිත්තා සා, මතා සම්බුද්ධමාමකා॥
gax:3:තතො චතුත්ථෙ වස්සම්හි, ධම්මාසොකො මහීපති।
gae:තිස්සරක්ඛ මහෙසිත්තෙ, ඨපෙසි විසමාසයං॥
gax:4:තතො තු තතියෙ වස්සෙ, සාබාලා රූපමානිනී।
gae:“මයාපි ච අයං රාජා, මහාබොධිං ම මායති”॥
gax:5:ඉති කොධවසං ගන්ත්වා, අත්තනො’නත්ථ කාරිකා।
gae:මණ්ඩුකණ්ටකයොගෙන, මහාබොධි මඝා තයි॥
gax:6:තතො <pb M=.116/> ච තුත්ථෙවස්සම්හි, ධම්මා සොකො මහායසො।
gae:අනිච්ච තාව සංපත්තො, සත්තතිංසසමා ඉමෙ॥
gax:7:දෙවානං පියතිස්සො තු, රාජා ධම්මගුණෙ රතො।
gae:මහාවිහාරෙ නවකම්මං, තථා චෙතියපබ්බතෙ॥
gax:8:ථූපාරාමෙ නවකම්මං, නිට්ඨාපෙත්වා යථාරහං।
gae:දීපප්පසාදකං ථෙරං, පුච්ඡි පුච්ඡිතකොවිදං॥
gax:9:කාරාපෙස්සමහං භන්තෙ, විහාරෙසු බහූ ඉධ।
gae:පතිට්ඨාපෙතුං ථූපෙසු, කථං ලච්ඡාම ධාතුයො॥
gax:10:සම්බුද්ධපත්තං පූරෙත්වා, සුමනෙනා’හටා ඉධ।
gae:චෙතියපබ්බතෙ රාජ, ඨපිතා අත්ථි ධාතුයො॥
gax:11:හත්ථික්ඛන්ධෙ ඨපෙත්වා තා, ධාතුයො ඉධ ආහර।
gae:ඉති වුත්තො සථෙරෙන, තථා ආහරි ධාතුයො॥
gax:12:විහාරෙ කාරයිත්වාන, ඨානෙ යොජනයොජනෙ।
gae:ධාතුයො තත්ථ ථූපෙසු, නිධාපෙසි යථාරහං॥
gax:13:සම්බුද්ධභුත්තපත්තං තු, රාජවත්ථුඝරෙ සුභෙ।
gae:ඨපයිත්වාන පූජෙසි, නානාපූජාහි සබ්බදා॥
gax:14:පඤ්චසතෙහි’ස්සරෙති, මහාථෙරස්ස සන්තිකෙ।
gae:පබ්බජ්ජවසිතඨානෙ, ඉස්සරසමණකො අහු॥
gax:15:පඤ්චසතෙහි වස්සෙහි, මහාථෙරස්ස සන්තිකෙ।
gae:පබ්බජ්ජවසිතඨානෙ, තථා වස්සගිරි අහු॥
gax:16:යා යා මහාමහින්දෙන, ථෙරෙන වසිතා ගුහා।
gae:සපබ්බතවිහාරෙසු, සා මහින්දගුහා අහු॥
gax:17:මහාවිහාරං පඨමං, දුතියං චෙතියව්හයං।
gae:ථූපාරාමං තු තතියං, ථූපපුබ්බඞ්ගමං සුභං॥
gax:18:චතුත්ථං තු මහාබොධි-පතිට්ඨාපනමෙව ච।
gae:ථූපඨානීයභූතස්ස, පඤ්චමං පන සාධුකං॥
gax:19:මහාචෙතියඨානම්හි, සිලාථූපස්ස චාරුනො।
gae:සම්බුද්ධගීවාධාතුස්ස, පතිට්ඨාපනමෙව ච॥
gax:20:ඉස්සරසමණං <pb M=.117/> ඡට්ඨං, තිස්සවාපින්තුසත්තමං।
gae:අට්ඨමං පඨමං ථූපං, නවමං වස්සගිරිව්හයං॥
gax:21:උපාසිකාව්හයං රම්මං, තථා හත්ථාළ්හකව්හයං।
gae:භික්ඛුනුපස්සකෙ ද්වෙ’මෙ, භික්ඛුනී ඵාසුකාරණා॥
gax:22:හත්ථාළ්හකෙ ඔසරිත්වා, භික්ඛුනීනං උපස්සයෙ।
gae:ගන්ත්වාන භික්ඛුසඞ්ඝෙන, භත්තග්ගහණකාරණා॥
gax:23:හත්තසාලං සූපහාරං, මහාපාළිකනාමකං।
gae:සබ්බුපකරණූපෙතං, සම්පත්තපරිචාරිකං॥
gax:24:තථා භික්ඛුසහස්සස්ස, සපරික්ඛාරමුත්තමං।
gae:පවාරණාය දානඤ්ච, අනුවස්සකමෙව ච॥
gax:25:නාගදීපෙ ජම්බුකොල-විහාරං ත ම්හිපට්ටනෙ।
gae:තිස්සමහාවිහාරඤ්ච, පාචීනාරාම මෙව ච॥
gax:26:ඉති එතානි කම්මානි, ලංකාජනහිතත්ථිකො।
gae:දෙවානංපියතිස්සො සො, ලංකින්දො පුඤ්ඤපඤ්ඤවා॥
gax:27:පඨමෙයෙව වස්සම්හි, කාරාපෙසි ගුණප්පියො।
gae:යාව ජීවන්තුනෙකානි, පුඤ්ඤකම්මානි ආචිනි॥
gax:28:අයං දීපො අහු ඨිතො, විජිතෙ තස්ස රාජිනො।
gae:වස්සානි චත්තාලීසං සො, රාජා රජ්ජමකාරයි॥
gax:29:තස්ස’ච්ච යෙ තං කනිට්ඨො, උත්තියො ඉති විස්සුතො।
gae:රාජපුත්තො අපුත්තං තං, රජ්ජං කාරෙසි සාධුකං॥
gax:30:මහාමහින්දත්ථෙරො තු, ජිනසාසනමුත්තමං।
gae:පරියත්තිං පටිපත්තිං, පටිවෙධඤ්ච සාධුකං॥
gax:31:ලංකාදීපම්හි දීපෙත්වා, ලංකාදීපො මහාගණි।
gae:ලංකායසො සත්ථු කප්පො, කත්වා ලංකාහිතං බහුං॥
gax:32:තස්ස උත්තියරාජස්ස, ජයවස්සම්හි අට්ඨමෙ।
gae:අන්තොවස්සං සට්ඨිවස්සො, චෙතියපබ්බතෙ වසං॥
gax:33:අස්සයුජස්ස මාසස්ස, සුක්කපක්ඛඨමෙ දිනෙ।
gae:පරිනිබ්බායිතෙ නෙතං, දිනං තන්නාමකං අහු॥
gax:34:[නිබ්බුතස්ස <pb M=.118/> මහින්දස්ස, අට්ඨමියං දිනෙ පන,
gae:තෙන තං දිවසං නාම, අට්ඨමියාති සම්මතං॥]
gax:35:තං සුත්වා උත්තියො රාජා, සොකසල්ලසමප්පිතො।
gae:ගන්ත්වාන ථෙරං වන්දිත්වා කන්දිත්වා බහුධා බහුං॥
gax:36:ආසිත්තගන්ධතෙලාය, බහුං සොවණ්ණදොණියා।
gae:ථෙරදෙභං ඛිපාපෙත්වා, තං දොණිං සාධුඵුස්සිතං॥
gax:37:සොවණ්ණකූටාගාරම්හි, ඨපාපෙත්වා අලඞ්කතෙ।
gae:කූටාගාරං ගාහයිත්වා, කාරෙන්තො සාධුකීළිතං॥
gax:38:මහතා ච ජනොඝෙන, ආගතෙනතතො තතො।
gae:මහතා ච බලොඝෙන, කාරෙන්තො පූජනාවිධිං॥
gax:39:අලඞ්කතෙන මග්ගෙන, බහුධා’ලඞ්කතං පුරං।
gae:ආනයිත්වාන නගරෙ, චාරෙත්වා රාජවීථියො॥
gax:40:මහාවිහාරං ආනෙත්වා, එත්ථ පඤ්හම්බමාළකෙ।
gae:කුටාගාරං ඨපාපෙත්වා, සත්තාහං සො මහීපති॥
gax:41:තොරණද්ධජපුප්ඵෙහි, ගන්ධපුණ්ණඝටෙහි ච।
gae:විහාරඤ්ච සමන්තා ච, මණ්ඩිහං යොජනත්තයං॥
gax:42:අහු රාජානුභාවෙන, දීපන්තු සකලං පන।
gae:ආනුභාවෙන දෙවානං, තථෙවා’ලඞ්කතං අහු॥
gax:43:නානාපූජං කාරයිත්වා, සත්තාහං සො මහීපති।
gae:පුරත්ථිමදිසාභාගෙ, ථෙරානං බද්ධමාළකෙ॥
gax:44:කාරෙත්වා ගන්ධචිතකං, මහාථූපං පදක්ඛිණං।
gae:කරොන්තො තත්ථ නෙත්වා තං, කූටාගාරං මනොරමං॥
gax:45:චිතකම්හි ඨපාපෙත්වා, සක්කාරං අන්තිමං අකා।
gae:චෙතියඤ්චෙත්ථ කාරෙසි, ගාහා පෙත්වාන ධාතුයො॥
gax:46:උපඩ්ඪධාතුං <pb M=.119/> ගාහෙත්වා, චෙතියෙ පබ්බතෙපි ච।
gae:සබ්බෙසු ච විහාරෙසු, ථූපෙ කාරෙසි ඛත්තියො॥
gax:47:ඉසිනො දෙහනික්ඛෙප-කතඨානඤ්හි තස්ස තං।
gae:වුච්චතෙ බහුමානෙන, ඉසිභූමඞ්ගනං ඉති॥
gax:48:තතො පභුත්ය’රියානං, සමන්තා යොජනත්තයෙ।
gae:සරීරං ආහරිත්වාන, තම්හි දෙසම්හි ඩය්හති॥
gax:49:සඞ්ඝමිත්තා මහාථෙරී, මහා’භිඤ්ඤා මහාමතී।
gae:කත්වා සාසනකිච්චානි, තථා ලොකහිතං බහුං॥
gax:50:එකූනසට්ඨිවස්සා සා, උත්තියස්සෙ’ව රාජිනො।
gae:වස්සම්හි නවමෙ ඛෙමෙ, හත්ථාළ්හකඋපස්සයෙ॥
gax:51:වසන්තී පරිනිබ්බායී, රාජා තස්සාපි කාරයි।
gae:ථෙරස්ස විය සත්තාහං, පූජාසක්කාර මුත්තමං॥
gax:52:සබ්බා අලඞ්කතා ලංකා, ථෙරස්ස විය ආසි ච।
gae:කූටාගාරගතං ථෙරි-දෙහං සත්තදිනච්චයෙ॥
gax:53:නික්ඛාමෙත්වාන නගරං, ථූපරාම පුරත්ථතො।
gae:චිත්තසාලා සමීපම්හි, මහාබොධිප දස්සයෙ॥
gax:54:ථෙරියා වුට්ඨඨානම්හි, අග්ගිකිච්ච මකාරයි।
gae:ථූපඤ්ච තත්ථ කාරෙසි, උත්තියො සො මහීපති॥
gax:55:පඤ්චාපි තෙ මහාථෙරා, ථෙරාරිට්ඨාදයොපි ච।
gae:තථා’නෙක සහස්සානි, භික්ඛු ඛීණාසවාපි ච॥
gax:56:සඞ්ඝමිත්තා පභුතියො, තා ච ද්වාදසථෙරියො।
gae:ඛීණාසවා භික්ඛුනියො, සහස්සානි බහූනි ච॥
gax:57:බහුස්සුතා මහාපඤ්ඤා, විනයාදිජානාගමං।
gae:ජොතයිත්වාන කාලෙන, පයාතා’නිච්චතාවසං॥
gax:58:දසවස්සානි සො රාජා, රජ්ජං කාරෙසි උත්තියො।
gae:එවං අනිච්චතා එසා, සබ්බලොකවිනාසිනී॥
gax:59:තං <pb M=.120/> එතං අතිසාහසං අතිබලං න වාරියං නරො।
gax:ජානන්තොපි අනිච්චතං භවගතෙ නිබ්බින්දතෙනෙව ච।
gax:නිබ්බින්දො විරතිං රතිං න කුරුතෙ පාපෙහි පුඤ්ඤෙහි ච।
gae:තස්සෙ’සාඅතිමොහජාලබලතාජානම්පි සම්මුය්හතීති॥
cen:සුජනප්පසාදසංවෙගත්ථාය කතෙ මහාවංසෙ
cen:ථෙරපරිනිබ්බානං නාම
cen:වීසතිමො පරිච්ඡෙදො।
