cha:පඤ්චම පරිච්ඡෙද
sub:තතියධම්මසංගීති
gax:1:යා මහාකස්සපාදීහි <pb M=.20/>, මහාථෙරෙහි ආදිතො।
gae:කතා සද්ධම්ම සංගීති, ථෙරියා’ති පවුච්චති॥
gax:2:එකො’ව ථෙරවාදො සො, ආදිවස්සසතෙ අහු।
gae:අඤ්ඤාචරියවාදාතු, තතො ඔරං අජායිසුං॥
gax:3:තෙහි සංගීතිකාරෙහි, ථෙරෙහි දුතියෙහි තෙ।
gae:නිග්ගහිතා පාපභික්ඛූ, සබ්බෙ දසසහස්සකා॥
gax:4:අකංසා’චරියවාදං තෙ, මහාසංගීතිනාමකා।
gae:තතො ගොකුලිකා ජාතා, එකබ්බොහාරිකාපි ච॥
gax:5:ගොකුලිකෙහි පණ්ණත්ති-වාදා බාහුලිකාපි ච।
gae:චෙතියවාදා තෙස්වෙව, සමතාසඞ්ඝිකා ඡ තෙ॥
gax:6:පුනාපි ථෙරවාදෙහි, මහිංසාසකභික්ඛවො।
gae:වජ්ජීපුත්තකභික්ඛූ ච, දුවෙ ජාතා ඉමෙ ඛලු॥
gax:7:ජාතා’ථ ධම්මුත්තරියා, භද්රයානිකභික්ඛවො।
gae:ඡන්නාගාරා සම්මිතියා, වජ්ජීපුත්තියභික්ඛූති॥
gax:8:මහිංසාසකභික්ඛූහි, භික්ඛූ සබ්බත්ථ වාදිනො।
gae:ධම්මගුත්තියභික්ඛූ ච, ජාතා ඛලු ඉමෙ දුවෙ॥
gax:9:ජාතා සබ්බත්ථිවාදීහි, කස්සපියා තතො පන।
gae:ජාතා සඞ්කන්තිකා භික්ඛූ, සුත්තවාදා තතො පන॥
gax:10:ථෙරවාදෙන සහ තෙ, හොන්ති ද්වාදසි’මෙපි ච।
gae:පුබ්බෙ වුත්තඡවාදා ච, ඉති අට්ඨාරසා ඛිලා॥
gax:11:සත්තරසාපි දුතියෙ, ජාතා වසස්සතෙ ඉති।
gae:අඤ්ඤාචරියවාදා තු, තතො ඔරමජායිසුං॥
gax:12:හෙමතා <pb M=.21/> රාජගිරියා, තථා සිද්ධත්ථිකාපි ච।
gae:පුබ්බසෙලියභික්ඛූ ච, තථා අපරසෙලියා॥
gax:13:වාජිරියා ඡ එතෙහි, ජම්බුදීපම්හි භින්නකා।
gae:ධම්මරුචි ච සාගලියා, ලංකාදීපම්හි භින්නකා॥
cen:ආචරියකුලවාදකථා නිට්ඨිතා।
sub:ධම්මාසොකාභිසෙක
gax:14:කාළාසොකස්ස පුත්තා තු, අහෙසුං දසභාතිකා।
gae:බාවීසතිං තෙ වස්සානි, රජ්ජං සමනුසාසිසුං॥
gax:15:නව නන්දා තතො ආසුං, කමෙනෙව නරාධිපා।
gae:තෙ’පි බාවීසවස්සානි, රජ්ජං සමනුසාසිසුං॥
gax:16:මොරියානං ඛත්තියානං, වංසෙ ජාතං සිරිධරං।
gae:චන්දගුත්තොති පඤ්ඤාතං, චාණක්කො බ්රාහ්මණො තතො॥
gax:17:නවමං ධනනන්දං තං, ඝාතෙත්වා චණ්ඩකොධසා।
gae:සකලෙ ජම්බුදීපස්මිං, රජ්ජෙ සමභිසිඤ්චී සො॥
gax:18:සො චතුවීසවස්සානිං, රාජා රජ්ජමකාරයි।
gae:තස්ස පුත්තො බින්දුසාරො, අට්ඨවීසති කාරයි॥
gax:19:බින්දුසාරසුතා ආසුං, සතං එකො ච විස්සුතා।
gae:අසොකො ආසි තෙසං තු, පුඤ්ඤතෙජොබලිද්ධිකො॥
gax:20:වෙමාතිකෙ භාතරො සො, හන්ත්වා එකූනකං සතං।
gae:සකලෙ ජම්බුදීපස්මිං, එකරජ්ජමපාපුණි॥
gax:21:ජිනනිබ්බානතො පච්ඡා, පුරෙ තස්සාභිසෙකතො।
gae:සාට්ඨාරසං වස්සසත-ද්වයමෙවං විජානිය॥
gax:22:පත්වා චතූහි වස්සෙහි, එකරජ්ජං මහායසො।
gae:පුරෙ පාටලිපුත්තස්මිං, අත්තානමභිසෙචයි॥
gax:23:තස්සා’භිසෙකෙන <pb M=.22/> සමං, ආකාසෙ භූමියං තථා।
gae:යොජනෙ යොජනෙ ආණා, නිච්චං පවත්තිතා අහු॥
gax:24:අනොතත්තො දකාකාජෙ, අට්ඨනෙසුං දිනෙ දිනෙ।
gae:දෙවා දෙවො අකා තෙහි, සංවිභාගං ජනස්සච॥
gax:25:නාගලතාදන්තකට්ඨං, ආනෙසුං හිමවන්තතො।
gae:අනෙකෙසං සහස්සානං, දෙවා එව පහොනකං॥
gax:26:අගදා’මලකඤ්චෙව, තථාගද හරිතකං।
gae:තතො’ව අමපක්කඤ්ච, වණ්ණගන්ධරසුත්තමං॥
gax:27:පඤ්චවණ්ණානි වත්ථානි, තත්ථපුඤ්ජනපට්ටකං।
gae:පීතඤ්ච දිබ්බපානඤ්ච, ඡද්දන්තදහතො මරු॥
gax:28:මරන්තා නගරෙ තස්මිං, මිගසූකරපක්ඛිනො।
gae:ආගන්ත්වාන මහානසං, සයමෙව මරන්ති ච॥
gax:29:ගාවො තත්ථ චරාපෙත්වා, වජමානෙන්ති දීපිනො।
gae:ඛෙත්ත වත්ථුතළාකාදිං, පාලෙන්ති මිගසූකරා॥
gax:30:සුමනං පුප්ඵපටකං, අභුත්තං දිබ්බමුප්පලං।
gae:විලෙපනං අඤ්ජනඤ්ච, නාගානාගාවිමානතො॥
gax:31:සාලිවාහසහස්සානි, නවුතිං තු සුවා පන।
gae:ඡද්දන්තදහතොයෙව, ආහරිංසු දිනෙ දිනෙ॥
gax:32:තෙ සාලිනිත්ථුසකණෙ, අඛණ්ඩෙත්වාන තණ්ඩුලෙ।
gae:අකංසු මූසිකා තෙහි, භත්තං රාජකුලෙ අහු॥
gax:33:අකංසු සස්සතං තස්ස, මධූනි මධුමක්ඛිකා।
gae:තථා කම්මාරසාලාසු, අච්ඡාකූටානි පාතයුං॥
gax:34:කරවිකා සකුණිකා, මනුඤ්ඤමධුරස්සරා।
gae:අකංසු තස්සා’ගන්ත්වාන, රඤ්ඤො මධුරවස්සිතං॥
gax:35:රාජා’භිසිත්තො සො’සොකො,
gax:කුමාරං තිස්සසව්හයං।
gae:කණිට්ඨං සංසොදරියං, උපරජ්ජෙ’භිසෙචයි॥
cen:ධම්මාසොකාභිසෙකො නිට්ඨිතො
sub:නිග්රොධසාමණෙර දස්සන
gax:36:පිතා <pb M=.23/> සට්ඨිසහස්සානි, බ්රාහ්මණෙ බ්රහ්මපක්ඛිකෙ।
gae:භොජෙසි සොපි තෙයෙව, තීණි වස්සානි භොජයි॥
gax:37:දිස්වා’නුපසමං තෙසං, අසොකො පරිවෙසනෙ।
gae:විචෙය්ය දානං දස්සන්ති, අමච්චෙ සන්නියොජිය॥
gax:38:ආණාපයිත්වා මතිමා, නානාපාසණ්ඩිකෙ විසුං।
gae:වීමංසිත්වා නිසජ්ජාය, භොජාපෙත්වා විසජ්ජයි॥
gax:39:කාලෙ වාතායනගතො, සන්තං රච්ඡාගතං යතිං।
gae:නිග්රොධසාමණෙරං සො, දිස්වා චිත්තං පසාදයි॥
gax:40:බින්දුසාරස්ස පුත්තානං, සබ්බෙසං ජෙට්ඨභාතුනො।
gae:සුමනස්ස කුමාරස්ස, පුත්තො සො හි කුමාරකො॥
gax:41:අසොකො පිතරා දින්නං, රජ්ජමුජ්ජෙනියඤ්හි සො।
gae:හිත්වා’ගතො පුප්ඵපුරං, බින්දුසාරෙ ගිලානකෙ॥
gax:42:කත්වා පුරං සකායත්තං, මතෙ පිතරි භාතරං।
gae:ඝාතෙත්වා ජෙට්ඨකං රජ්ජං, අග්ගහෙසි පුරෙ වරෙ॥
gax:43:සුමනස්ස කුමාරස්ස, දෙවී තන්නාමිකා තතො।
gae:ගබ්භිනී නික්ඛමිත්වාන, පාචිනද්වාරතො බහි॥
gax:44:චණ්ඩාලගාම මගමා, තත්ථ නිග්රොධදෙවතා।
gae:තමාලපියනාමෙන, මා පත්වා ඝරකං අදා॥
gax:45:තදහෙ’ව වරං පුත්තං, විජායිත්වා සුතස්ස සා।
gae:නිග්රොධොති අකා නාමං, දෙවතා නුග්ගහානුගා॥
gax:46:දිස්වා තං ජෙට්ඨචණ්ඩාලො, අත්තනො සාමිනිං විය।
gae:මඤ්ඤන්තො තං උපට්ඨාසි, සත්තවස්සානි සාධුකං॥
gax:47:තං මහාවරුණො ථෙරො, තදා දිස්වා කුමාරකං।
gae:උපනිස්සය සම්පන්නං, අරහා පුච්ඡි මාතරං॥
gax:48:පබ්බාජෙසි ඛුරග්ගෙ සො, අරහත්තමපාපුණි।
gae:දස්සනායො’ප ගච්ඡන්තො, සො තතො මාතුදෙවියා॥
gax:49:දක්ඛිණෙන ච ද්වාරෙන, පවිසිත්වා පුරුත්තමං।
gae:තං ගාමගාමිමග්ගෙන, යාති රාජඞ්ගණෙ තදා॥
gax:50:සන්තාය <pb M=.24/> ඉරියා යස්මිං, පසීදි සමහීපති।
gae:පුබ්බෙ’ව සන්නිවාසෙන, පෙමං තස්මිං අජායථ॥
gax:51:පුබ්බෙ කිර තයො ආසුං, භාතරො මධු වාණිජා।
gae:එකො මධුං වික්කිණාති, ආහරන්ති මධුං දුවෙ॥
gax:52:එකො පච්චෙකසම්බුද්ධො, වණරොගාතුරො අහු।
gae:අඤ්ඤො පච්චෙකසම්බුද්ධො, තදත්ථං මධුවත්ථිකො॥
gax:53:පිණ්ඩචාරිකවත්තෙන, නගරං පාවිසී තදා।
gae:තිත්ථං ජලත්ථං ගච්ඡන්ති, එකා චෙටී තමද්දස॥
gax:54:පුච්ඡිත්වා මධුකාමත්තං, ඤත්වා හත්ථෙන ආදිසි।
gae:එසො මධ්වාපණො භන්තෙ, තත්ථ ගච්ඡා’ති අබ්රවි॥
gax:55:තත්ථ පත්තස්ස බුද්ධස්ස, වාණිජො සො පසාදවා।
gae:විස්සන්දයන්තො මුඛතො, පත්තපුරං මධුං අදා॥
gax:56:පුණ්ණඤ්ච උප්පතන්තඤ්ච, පතිතඤ්ච මහීතලෙ।
gae:දිස්වා මධුං පසන්නො සො, එවං පණිදහී තදා॥
gax:57:ජම්බුදීපෙ එකරජ්ජං, දානෙනා’නෙන හොතු මෙ।
gae:ආකාසෙ යොජනෙ ආණා, භූමියං යොජනෙති ච॥
gax:58:භාතරෙ ආගතෙ ආහ, එදිසස්ස මධුං අදං।
gae:අනුමොදථ තුම්හෙ තං, තුම්හාකඤ්ච යතො මධු॥
gax:59:ජෙට්ඨො ආහ අතුට්ඨො සො,
gax:චණ්ඩාලො නූන සොසියං।
gax:නිවාසෙන්තීති චණ්ඩාලා,
gae:කාසායානි සදා ඉති॥
gax:60:මජ්ඣො පච්චෙකබුද්ධං තං, ඛිපපාරණ්ණවෙ ඉති।
gae:පත්තිදානවචො තස්ස, සුත්වා තෙ චානුමොදිසුං॥
gax:61:ආපණා දෙසිකං යාතු, දෙවිත්තං තස්ස පත්ථයි।
gae:ආදිස්සමානසන්ධි ච, රූපං අතිමනොරමං॥
gax:62:අසොකො මධුදො’සන්ධි-මිත්තාදෙවී තු චෙටිකා।
gae:චණ්ඩාලවාදී නිග්රොධො, තිස්සො සො පාරවාදිකො॥
gax:63:චණ්ඩාලවාදී චණ්ඩාල-ගාමෙ ආසි යතො තු සො।
gae:පත්ථෙසි මොක්ඛං මොක්ඛඤ්ච, සත්ත වස්සොව පාපුණි॥
gax:64:නිවිට්ඨපෙමො <pb M=.25/> තස්මිං සො, රාජා’ති තුරිතො තතො।
gae:පක්කොසාපෙසි තං සො තු, සන්තවුත්තී උපාගමි॥
gax:65:නිසිද තාතා’නුරූපෙ, ආසනෙ තා’හ භූපති।
gae:අදිස්වා භික්ඛුමඤ්ඤං සො, සීහාසනමුපාගමි॥
gax:66:තස්මිං පල්ලඞ්කමායාතෙ, රාජාඉති විචින්තයි।
gae:අජ්ජා’යං සාමණෙරො මෙ, ඝරෙ හෙස්සති සාමිකො॥
gax:67:ආලම්බිත්වා කරං රඤ්ඤො, සො පල්ලඞ්කෙ සමාරුහි।
gae:නිසීදි රාජපල්ලඞ්කෙ, සෙතච්ඡත්තස්ස හෙට්ඨතො॥
gax:68:දිස්වා තථා නිසින්නං තං, අසොකො සො මහීපති।
gae:සම්භාවෙත්වාන ගුණතො, තුට්ඨො’තීව තදා අහු॥
gax:69:අත්තනො පටියත්තෙන, ඛජ්ජභොජ්ජෙන තප්පිය।
gae:සම්බුද්ධදෙසිතං ධම්මං, සාමණෙරමපුච්ඡිතං॥
gax:70:තස්ස’ප්පමාදවග්ගං සො, සාමණෙරො අභාසථ।
gae:තං සුත්වා භූමිපාලො සො, පසන්නො ජිනසාසනෙ॥
gax:71:අට්ඨ තෙ නිච්චභත්තානි, දම්මි තාතා’ති ආහ තං।
gae:උපජ්ඣායස්ස මෙ රාජ, තානි දම්මීති ආහ සො॥
gax:72:පුන අට්ඨසු දින්නෙසු, තාන’දා චරියස්ස සො।
gae:පුන අට්ඨසු දින්නෙසු, භික්ඛුසඞ්ඝස්ස තාන’දා॥
gax:73:පුන අට්ඨසු දින්නෙසු, අධිවාසෙසි බුද්ධිමා।
gae:ද්වත්තිංසභික්ඛූ ආදාය, දුතියදිවසෙ ගතො॥
gax:74:සහත්ථා තප්පිතො රඤ්ඤා, ධම්මං දෙසිය භූපතිං।
gae:සරණෙසු ච සීලෙසු, ඨපෙසි සමහාජනං॥
cen:නිග්රොධසාමණෙරදස්සනං
sub:සාසනප්පවෙස
gax:75:තතො රාජා පසන්නො සො, දිගුණෙන දිනෙ දිනෙ।
gae:භික්ඛූ සට්ඨිසහස්සානි, අනුපුබ්බෙනු’පඨහි॥
gax:76:තත්ථියානං සහස්සානි, නිකඩ්ඪිත්වාන සට්ඨිසො।
gae:සට්ඨිභික්ඛුසහස්සානි, ඝරෙ නිච්චමභොජයි॥
gax:77:සට්ඨිභික්ඛුසහස්සානි <pb M=.26/>, භොජෙතුං තුරිතො හි සො।
gae:පටියාදාපයිත්වාන, ඛජ්ජභොජ්ජං මහාරහං॥
gax:78:භූසාපෙත්වාන නගරං, ගන්ත්වා සඞ්ඝං නිමන්තිය।
gae:ඝරං නෙත්වාන භොජෙත්වා, දත්වා සාමණකං බහුං॥
gax:79:සත්ථාරා දෙසිතො ධම්මො, කිත්තකොති අපුච්ඡථ।
gae:බ්යාකාසි මොග්ගලිපුත්තො, තිස්සත්ථෙරො තදස්සතං॥
gax:80:සුත්වාන චතුරාසීති, ධම්මක්ඛන්ධා’ති සො’බ්රවි।
gae:පූජෙමි තෙ’හං පච්චෙකං, විහාරෙනා’ති භූපති॥
gax:81:දත්වා තදා ඡන්නවුති-ධනකොටිං මහීපති।
gae:පුරෙසු චතුරාසීති-සහස්සෙසු මහීතලෙ॥
gax:82:තත්ථ තත්ථෙ’ව රාජූහි, විහාරෙ ආරභාපයි।
gae:සයං අසොකාරාමං තු, කාරාපෙතුං සමාරභි॥
gax:83:රතනත්තයනිග්රොධ-ගිලානානන්ති සාසනෙ।
gae:පච්චෙකං සතසහස්සං, සො දාපෙසි දිනෙ දිනෙ॥
gax:84:ධනෙන බුද්ධදින්නෙන, ථූපපූජා අනෙකධා।
gae:අනෙකෙසු විහාරෙසු, අනෙකෙ අකරුං සදා॥
gax:85:ධනෙන ධම්මදින්නෙන, පච්චයෙ චතුරො වරෙ।
gae:ධම්මධරානං භික්ඛූනං, උපනෙතුං සදා නරා॥
gax:86:අනොතත්තොදකාජෙසු, සඞ්ඝස්ස චතුරො අදා।
gae:තෙ පිටකානං ථෙරානං, සට්ඨියෙ’කං දිනෙ දිනෙ॥
gax:87:එකං අසන්ධිමිත්තාය, දෙවියා තු අදාපයි।
gae:සයං පන දුවෙයෙව, පරිභුඤ්ජි මහීපති॥
gax:88:සට්ඨිභික්ඛුසහස්සානං, දන්තකට්ඨං දිනෙ දිනෙ।
gae:සොළසිත්ථිසහස්සානං, අදා නාගලතාව්හයං॥
gax:89:අථෙකදිවසං රාජා, චතුසම්බුද්ධදස්සිනං।
gae:කප්පායුකං මහාකාළං, නාගරාජං මහිද්ධිකං॥
gax:90:සුණිත්වා තමානෙතුං, සොණ්ඩසඞ්ඛලිබන්ධනං।
gae:පෙසයිත්වා තමානෙත්වා, සෙතච්ඡත්තස්ස හෙට්ඨතො॥
gax:91:පල්ලඞ්කම්හි නිසීදෙත්වා, නානාපුප්ඵෙහි පූජිය।
gae:සොළසිත්ථිසහස්සෙහි, පරිවාරිය අබ්රවි॥
gax:92:සද්ධම්මචක්කවත්තිස්ස <pb M=.27/>, සම්බුද්ධස්ස මහෙසිනො।
gae:රූපං අනන්තඤාණස්ස, දස්සෙහි මම භො ඉති॥
gax:93:ද්වත්තිංසලක්ඛණූපෙතං, අසීතිබ්යඤ්ජනුජ්ජලං।
gae:බ්යාමප්පභාපරික්ඛිත්තං, කෙතුමාලාහි සොභිතං॥
gax:94:නිම්මාසි නාගරාජා සො, බුද්ධරූපං මනොහරං।
gae:තං දිස්වා’ති පසාදස්ස, විම්හයස්ස ච පූරිතො॥
gax:95:එතෙන නිම්මිතං රූපං, ඊදිසං කීදිසං නුඛො।
gae:තථාගතස්ස රූපන්ති, ආසි පිතුන්නතුන්නතො॥
gax:96:අක්ඛිපූජන්ති සඤ්ඤාතං, තං සත්තාහං නිරන්තරං।
gae:මහාමහං මහාරාජ, කාරාපෙසි මහිද්ධිකො॥
gax:97:එවං මහානුභාවො ච, සද්ධො චාපි මහීපති।
gae:ථෙරො ච මොග්ගලිපුත්තො, දිට්ඨා පුබ්බෙ වසීහි තෙ॥
cen:සාසනප්පවෙසො නිට්ඨිතො।
sub:මොග්ගලිපුත්තතිස්සථෙරාදයො
gax:98:දුතියෙ සඞ්ගහෙ ථෙරා, පෙක්ඛන්තා’නාගතෙහි තෙ।
gae:සාසනොපද්දවං තස්ස, රඤ්ඤො කාලම්හි අද්දසුං॥
gax:99:පෙක්ඛාන්තා සකලෙ ලොකෙ, තදුපද්දවඝාතකං।
gae:තිස්සබ්රහ්මානමද්දක්ඛුං, අචිරට්ඨායි ජීවිතං॥
gax:100:තෙසං සමුපසඞ්කම්ම, ආයාචිංසු මහාපතිං।
gae:මනුස්සෙසු’පපජ්ජිත්වා, තදුපද්දවඝාතනං॥
gax:101:අදා පටිඤ්ඤං තෙසං සො, සාසනුජ්ජොතනත්ථිකො।
gae:සිග්ගවං චණ්ඩවජ්ජිඤ්ච අවොචුං දහරෙ යති॥
gax:102:අට්ඨාරසාදිකා වස්ස-සතා උපරි හෙස්සති।
gae:උපද්දවො සාසනස්ස, න සම්භොස්සාම තං මයං॥
gax:103:ඉමං තුම්හා’ධිකරණං, නොපගඤ්ඡිත්ථ භික්ඛවො।
gae:දණ්ඩකම්මාරහා තස්මා, දණ්ඩකම්මපදඤ්හි වො॥
gax:104:සාසනුජ්ජොතනත්ථාය, තිස්සබ්රහ්මා මහාපති।
gae:මොග්ගලිබ්රාහ්මණඝරෙ, පටිසන්ධිං ගහෙස්සති॥
gax:105:කාලෙ <pb M=.28/> තුම්හෙසු එකො තං, පබ්බාජෙතු කුමාරකං।
gae:එකො තං බුද්ධවචනං, උග්ගණ්හාපෙතු සාධුකං॥
gax:106:අහු උපාලිථෙරස්ස,
gax:ථෙරො සද්ධිවිහාරිකො।
gax:දාසකො සොණකො තස්ස,
gae:ද්වෙ ථෙරා සොණකස්සිමෙ॥
gax:107:අහු වෙසාලියං පුබ්බෙ-දාසකො නාම සොත්ථියො।
gae:තිසිස්සසතජෙට්ඨො සො, වසං ආචරියන්තිකෙ॥
gax:108:ද්වාදසවස්සිකොයෙව, වෙදපාරගතො චරං।
gae:සසිස්සො වාලිකාරාමෙ, වසන්තං කතසඞ්ගහං॥
gax:109:උපාලිථෙරං පස්සිත්වා, නිසීදිත්වා තදන්තිකෙ।
gae:වෙදෙසු ගණ්ඨිඨානානි, පුච්ඡි සො තානි බ්යාකරි॥
gax:110:සබ්බධම්මානුපතිතො, එකධම්මො හි මාණව।
gae:සබ්බෙ ධම්මා ඔසරන්ති, එකධම්මො හි කො නු සො॥
gax:111:ඉච්චාහ නාමං සන්ධාය, ථෙරො මාණවකො තු සො।
gae:නා’ඤ්ඤාසි පුච්ඡිතො මන්තො, බුද්ධමන්තොති භාසිතො॥
gax:112:දෙහීති ආහ සො ආහ, දෙම නො වෙසධාරිනො।
gae:ගුරුං ආපුච්ඡි මන්තත්ථං, මාතරං පිතරං තථා॥
gax:113:මාණවානං සතෙහෙ’ස, තීහි ථෙරස්ස සන්තිකෙ।
gae:පබ්බජිත්වාන කාලෙන, උපසම්පජ්ජි මාණවො॥
gax:114:ඛීණාසවසහස්සං සො, දාසකත්ථෙරජෙට්ඨකං।
gae:උපාලිථෙරො වාචෙසි, සකලං පිටකත්තයං॥
gax:115:ගණනා වීතිවත්තා තෙ, සෙසා’රිය පුථුජ්ජනා।
gae:පිටකානුග්ගහිතානි, යෙහි ථෙරස්ස සන්තිකෙ॥
gax:116:කාසීසු කොසලො නාම, සත්ථවාහසුතො අහු।
gae:ගිරිබ්බජං වණිජ්ජාය, ගතො මාතාපිතූහි සො॥
gax:117:අගා වෙළුවනං පඤ්ච-දසවසො කුමාරකො।
gae:මාණවං පඤ්චපඤ්ඤාස, පරිවාරිය තං ගතා॥
gax:118:සගණං දාසකං ථෙරං, තත්ථ දිස්වා පසීදිය।
gae:පබ්බජ්ජං යාචි සො ආහ, තවා’පුච්ඡ ගුරුං ඉති॥
gax:119:භත්තත්තයමභුඤ්ජිත්වා <pb M=.29/>, සොණකො සො කුමාරකො।
gae:මාතාපිතූහි කාරෙත්වා, පබ්බජ්ජානුඤ්ඤමාගතො॥
gax:120:සද්ධිං තෙහි කුමාරෙහි, දාසකත්ථෙරසන්තිකෙ।
gae:පබ්බජ්ජං උපසම්පජ්ජ, උග්ගණ්හි පිටකත්තයං॥
gax:121:ඛීණාසවසහස්සස්ස, ථෙරසිස්ස ගණස්ස සො।
gae:අහොසි පිටකඤ්ඤුස්ස, ජෙට්ඨකො සොණකො යති॥
gax:122:අහොසි සිග්ගවො නාම, පුරෙ පාටලිනාමකො।
gae:පඤ්ඤවා’මච්චතනයො, අට්ඨාරසසමො තු සො॥
gax:123:පාසාදෙසු වසං තීසු, ඡළඩ්ඪඋතුසාධුසු।
gae:අමච්චපුත්තං ආදාය, චණ්ඩවජ්ජිං සහායකං॥
gax:124:පුරිසානං දසද්ධෙහි, සතෙහි පරිවාරිතො।
gae:ගන්ත්වාන කුක්කුටාරාමං, සොණකත්ථෙරමද්දස॥
gax:125:සමාපත්තිසමාපන්නං, නිසින්නං සංවුතින්ද්රියං।
gae:වන්දි තෙනාලපන්තං තං, ඤත්වා සඞ්ඝමපුච්ඡිතං॥
gax:126:සමාපත්තිසමාපන්නා, නාලපන්තී’ති ආහු තෙ।
gae:කථන්නු වුට්ඨහන්තීති, වුත්තා ආහංසු භික්ඛවො॥
gax:127:පක්කොසනාය සත්ථුස්ස, සඞ්ඝපක්කොසනාය ච।
gae:යථා කාලපරිච්ඡෙදා, ආයුක්ඛයවසෙන ච॥
gax:128:වුට්ඨහන්තීති වත්වාන, තෙසං දිස්වො’පනිස්සයං।
gae:පාහෙසුං සඞ්ඝවචනං, වුට්ඨාය ස තහිං අගා॥
gax:129:කුමාරො පුච්ඡි කිං භන්තෙ, නාලපිත්ථාති ආහ සො।
gae:භුඤ්ජිම්හ භුඤ්ජිතබ්බන්ති, ආහ භොජෙථ නො අපි॥
gax:130:ආහ අම්හාදිසෙ ජාහෙ, සක්කා භොජයිතුං ඉති।
gae:මාතාපිතු අනුඤ්ඤාය, සො කුමාරොථ සිග්ගවො॥
gax:131:චණ්ඩවජ්ජී ච තෙපඤ්ච-සතානි පුරිසාපි ච।
gae:පබ්බජ්ජිත්වො’පසම්පජ්ජුං, සොණත්ථෙරස්ස සන්තිකෙ॥
gax:132:උපජ්ඣායන්තිකෙයෙව, තෙ දුවෙ පිටකත්තයං।
gae:උග්ගහෙසුඤ්ච කාලෙන, ඡළභිඤ්ඤං ලභිංසු ච॥
gax:133:ඤත්වා <pb M=.30/> තිස්ස පටිසන්ධිං, තතො පභුති සිග්ගවො।
gae:ථෙරො සො සත්තවස්සානි, තං ඝරං උපසඞ්කමි॥
gax:134:ගච්ඡාති වාචාමත්තම්පි, සත්තවස්සානි නාලභි।
gae:අලත්ථ අට්ඨමෙ වස්සෙ, ගච්ඡාති වචනං තහිං॥
gax:135:තං නික්ඛමන්තං පවිසන්තො, දිස්වා මොග්ගලිබ්රාහ්මණො।
gae:කිඤ්චි ලද්ධං ඝරෙ නොති, පුච්ඡි ආමාති සො’බ්රවි॥
gax:136:ඝරං ගන්ත්වාන පුච්ඡිත්වා, දුතියෙ දිවසෙ තතො।
gae:මුසාවාදෙන නිග්ගණ්හි, ථෙරං ඝරමුපාගතං॥
gax:137:ථෙරස්ස වචනං සුත්වා, සො පසන්නමනො ද්විජො।
gae:අත්තනො පකතෙන’ස්ස, නිච්චං භික්ඛං පවත්තයි॥
gax:138:කමෙන’ස්ස පසීදිංසු, සබ්බෙ’පි ඝරමානුසා।
gae:භොජාපෙසි දිජො නිච්චං, නිසීදාපිය තං ඝරෙ॥
gax:139:එවං කමෙන ගච්ඡන්තො, කාලෙ සොළසවස්සිකො।
gae:අහු තිස්සකුමාරො සො, තිවෙදොදධිපාරගො॥
gax:140:ථෙරො කථාසමුට්ඨානං, හෙස්සතෙ’ව ඝරෙ ඉති।
gae:ආසනානි න දස්සෙසි, ඨපෙත්වා මාණවාසනං॥
gax:141:බ්රහ්මලොකගතත්තාව, සුචිකාමො අහොසි සො।
gae:තස්මා සො තස්ස පල්ලඞ්කො, වාසයිත්වා ලගීයති॥
gax:142:අඤ්ඤාසනං අපස්සන්තො, ඨිතෙ ථෙරෙ සසම්භමො।
gae:තස්ස තං ආසනං තස්ස, පඤ්ඤපෙසි ඝරෙ ජනො॥
gax:143:දිස්වා තත්ථ නිසින්නං තං, ආගම්මා’චරියන්තිකා।
gae:කුජ්ඣිත්වා මාණවො වාචං, අමනාපං උදීරයි॥
gax:144:ථෙරො මාණව කිං මන්තං, ජානාසීති තමබ්රවි।
gae:තමෙව පුච්ඡං ථෙරස්ස, පච්ඡා රොචෙසි මාණවො॥
gax:145:ජානාමීති පටිඤ්ඤාය, ථෙරෙ ථෙරං අපුච්ඡිසො।
gae:ගණ්ඨිඨානානි වෙදෙසු, තස්ස ථෙරො’ථ බ්යාකරි॥
gax:146:ගහට්ඨොයෙව <pb M=.31/> ථෙරො සො,
gax:වෙදපාරගතො අහු।
gax:න බ්යාකරෙය්ය කිං තස්ස,
gae:පභින්නපටිසම්භිදො॥
gax:යස්ස චිත්තං උප්පජ්ජති න නිරුජ්ඣති,
gax:තස්ස චිත්තං නිරුජ්ඣිස්සති। න උප්පජ්ජිස්සති,
gax:යස්ස වා පන චිත්තං නිරුජ්ඣිසති න උප්පජ්ජිස්සති।
gae:තස්ස චිත්තං උප්පජ්ජති, න නිරුජ්ඣතීති॥
gax:147:තං චිත්තයමකෙ පඤ්හං, පුච්ඡි ථෙරො විසාරදො।
gae:අන්ධකාරො විය අහු, තස්ස සො තමවොච සො॥
gax:148:භික්ඛුකො නාම මන්තොති, බුද්ධ මන්තොති සො බ්රවි।
gae:දෙහීති වුත්තෙ නොවෙස-ධාරිනො දම්මි තං ඉති॥
gax:149:මාතාපිතූහි’නුඤ්ඤාතො, මන්තත්ථාය ස පබ්බජ්ජි।
gae:කම්මට්ඨානමදා ථෙරො, පබ්බාජෙත්වා යථාරහං॥
gax:150:භාවනං අනුයුඤ්ජන්තො, අචිරෙන මහාමතී।
gae:සොතාඵත්තිඵලං පත්තො, ථෙරො ඤත්වාන තං තථා॥
gax:151:පෙසෙසි චණ්ඩවජ්ජිස්ස, ථෙරස්සන්තිකමුග්ගහං।
gae:කාතුං සුත්තාභිධම්මානං, සොතත්ථා’කාතදුග්ගහං॥
gax:152:තතො සො තිස්සදහරො, ආරභිත්වා විපස්සනං।
gae:ඡළභිඤ්ඤො අහු කාලෙ, ථෙරභාවඤ්ච පාපුණි॥
gax:153:අතීව පාකටො ආසි, චන්දො’ව සූරියො’වසො।
gae:ලොකො තස්ස වචො’මඤ්ඤී, සම්බුද්ධස්ස වචොපිය॥
cen:මොග්ගලිපුත්තතිස්සථෙරොදයො නිට්ඨීතො।
gax:154:එකාහං <pb M=.32/> උපරාජා සො, අදක්ඛි මිගවං ගතො।
gae:කීළමානෙ මිගෙ’රඤ්ඤෙ, දිස්වා එතං විචින්තයි॥
gax:155:මිගාපි එවං කිළන්ති, අරඤ්ඤෙ තිණගොචරා।
gae:න කිළිස්සන්ති කිං භික්ඛූ, සුඛාහාරවිහාරිනො॥
gax:156:අත්තනො චින්තිතං රඤ්ඤො, ආරොචෙසි ඝරං ගතො।
gae:සඤ්ඤාපෙතුං තු සත්තාහං, රජ්ජං තස්ස අදාසි සො॥
gax:157:අනුභොහි ඉමෙ රජ්ජං, සත්තාහං ත්වං කුමාරක।
gae:තතො තං ඝාතයිස්සාමි, ඉච්ච’වොච මහීපති॥
gax:158:ආහා’ති තම්හි සත්තාහෙ,
gax:ත්වං කෙනා’සි කිසො ඉති।
gax:මරණස්ස භයෙනාති,
gae:වුත්තෙ රාජා’හ තං පුන॥
gax:159:සත්තාහා’හං මරිස්සංති, ත්වං න කීළි ඉමෙ කථං।
gae:කීළිස්සන්ති යති තාත, සදා මරණසඤ්ඤිනො॥
gax:160:ඉච්චෙවං භාකරා වුත්තො, සාසනස්මිං පසීදි සො।
gae:කාලෙන මිගවං ගන්ත්වා, ථෙරමදක්ඛි සඤ්ඤතං॥
gax:161:නිසින්නං රුක්ඛමූලස්මිං, සො මහාධම්මරක්ඛිතං।
gae:සාලසාඛාය නාගෙන, බීජයන්ත මනාසවං॥
gax:162:අයං ථෙරො වියා’හම්පි, පබ්බජ්ජ ජින සාසනෙ।
gae:විහරිස්සං කදා රඤ්ඤෙ, ඉති චින්තයි පඤ්ඤවා॥
gax:163:ථෙරො තස්ස පසාදත්ථං,
gax:උපතිත්වා විහායසා।
gax:ගන්ත්වා අසොකාරාමස්ස,
gae:පොක්ඛරඤ්ඤො ජලෙ ඨිතො॥
gax:164:ආකාසෙ ඨපයිත්වාන, චීවරානි වරානි සො।
gae:ඔගාහිත්වා පොක්ඛරණී, ගත්තානි පරිසිඤ්චථ॥
gax:165:තං <pb M=.33/> ඉද්ධිං උපරාජා සො, දිස්වා’තීව පසීදිය।
gae:අජ්ජෙව පබ්බජිස්සංති, බුද්ධිංචා’කාසි බුද්ධිමා॥
gax:166:උපසඞ්කම්ම රාජානං, පබ්බජ්ජං යාචි සාදරො।
gae:නිවාරෙතුමසක්කොන්තො, තමාදාය මහීපති॥
gax:167:මහතා පරිවාරෙන, විහාරමගමා සයං।
gae:පබ්බජි සො මහාධම්ම-රක්ඛිතත්ථෙරසන්තිකෙ॥
gax:168:සද්ධිං තෙන චතුසත-සහස්සානි නරාපි ච।
gae:අනුපබ්බජිතානන්තු, ගණනා ච න වජ්ජති॥
gax:169:භාගිනෙය්යො නරින්දස්ස, අග්ගි බ්රහ්මාති විස්සුතො।
gae:අහොසි රඤ්ඤො ධීතාය, සඞ්ඝමිත්තාය සාමිකො॥
gax:170:තස්සා තස්ස සුතො චාපි,
gax:සුමනො නාම නාමසො।
gax:යාචිත්වා සො’පි රාජානං,
gae:උපරාජෙන පබ්බජි॥
gax:171:උපරාජස්ස පබ්බජ්ජා, තස්සා’සොකස්ස රාජිනො।
gae:චතුත්ථෙ ආසිවස්සෙසා, මහාජනහිතොදයා॥
gax:172:තත්ථෙව උපසම්පන්නො, සම්පන්නඋපනිස්සයො।
gae:ඝටෙන්තො උපරාජා සො, ඡළ’භිඤ්ඤො’රහා අහු॥
gax:173:විහාරෙ තෙසමාරද්ධෙ, සබ්බෙ සබ්බපුරෙසුපි।
gae:සාධුකං තීහි වස්සෙහි, නිට්ඨාපෙසුං මනොරමෙ॥
gax:174:ථෙරස්ස ඉන්දගුත්තස්ස, කම්මාදිට්ඨායකස්ස තු।
gae:ඉද්ධියා චා’සු නිට්ඨාසි, අසොකාරාමසව්හයො॥
gax:175:ජනෙන පරිභුත්තෙසු, ඨානෙසු ච තහිං තහිං।
gae:චෙතියානි අකාරෙසි, රමණීයානි භූපති॥
gax:176:පුරෙහි චතුරාසීති-සහස්සෙහි සමන්තතො।
gae:ලෙඛෙ එකාහමානෙසුං, විහාරා නිට්ඨිතා ඉති॥
gax:177:ලෙඛෙ සුත්වා මහාරාජා, මහාතෙජිද්ධි වික්කමො।
gae:කාතුකාමො සකිංයෙව, සබ්බාරාම මහාමහං॥
gax:178:පුරෙ භෙරිං චරාපෙසි, සත්තමෙ දිවසෙ ඉතො।
gae:සබ්බාරාමමහො හොතු, සබ්බදෙසෙසු එකදා॥
gax:179:යොජනෙ <pb M=.34/> යොජනෙ දෙන්තු, මහාදානං මහීතලෙ।
gae:කරොන්තු ගාමාරාමානං, මග්ගානඤ්ච විභූසනං॥
gax:180:විහාරෙසු ච සබ්බෙසු, භික්ඛුසඞ්ඝස්ස සබ්බථා।
gae:මහාදානානි වත්තෙන්තු, යථාකාලං යථාබලං॥
gax:181:දීපමාලා පුම්ඵමාලා-ලඞ්කාරෙහි තහිං තහිං।
gae:තූරියෙහි ච සබ්බෙහි, උපහාරං අනෙකධා॥
gax:182:උපොසථඞ්ගානා’දාය, සබ්බෙ ධම්මං සුණන්තු ච।
gae:පූජාවිසෙසෙන’නෙකෙ ච, කරොන්තු තදහෙපි ච॥
gax:183:සබ්බෙ සබ්බත්ථ සබ්බථා, යථාණත්තාධිකාපි ච।
gae:පූජා සම්පටියාදෙසුං, දෙවලොකමනොරමා॥
gax:184:තස්මිං දිනෙ මහාරාජා, සබ්බාලඞ්කාර භූසිතො।
gae:සහොරොධො සහාමච්චො, බලොඝ පරිවාරිතො॥
gax:185:අගමාසි සකාරාමං, භින්දන්තො විය මෙදිනිං।
gae:සඞ්ඝමජ්ඣම්හි අට්ඨාසි, වන්දිත්වා සඞ්ඝමුත්තමං॥
gax:186:තස්මිං සමාගමෙ ආසුං, අසීති භික්ඛුකොටි යො।
gae:අහෙසුං සතසහස්සං, තෙසු ඛීණාසවා යති॥
gax:187:නවුති භික්ඛුසහස්සානි, අහූ භික්ඛුනියො තහිං।
gae:ඛිණාසවා භික්ඛුනියො, සහස්සං ආසු තාසු තු॥
gax:188:ලොකවිවරණං නාම, පාටිහීරං අකංසු තෙ।
gae:ඛීණාසවා පසාදත්ථං, ධම්මාසොකස්ස රාජිනො॥
gax:189:චණ්ඩාසොකොති ඤායිත්ථ, පුබ්බෙ පාපෙන කම්මුනා।
gae:ධම්මාසොකොති ඤායිත්ථ, පච්ඡා පුඤ්ඤෙන කම්මුනා॥
gax:190:සමුද්දපරියන්තං සො, ජම්බුදීපං සමන්තතො।
gae:පස්සි සබ්බෙ විහාරෙ ච, නානාපූජා විභූසිතෙ॥
gax:191:අතීව තුට්ඨො තෙ දිස්වා, සඞ්ඝං පුච්ඡි නිසීදිය।
gae:කස්ස භන්තෙ පරිච්චාගො, මහාසුගත සාසනෙ॥
gax:192:ථෙරො සො මොග්ගලිපුත්තො, රඤ්ඤො පඤ්හං වියාකරි।
gae:ධරමානෙ’පි සුගතෙ, නත්ථි චාගී තයාසමො॥
gax:193:තං සුත්වා වචනං භිය්යො, තුට්ඨො රාජා අපුච්ඡි තං।
gae:බුද්ධසාසන දායාදො, හොති ඛො මාදිසො ඉති॥
gax:194:ථෙරො <pb M=.35/> තු රාජපුත්තස්ස, මහින්දස්සූ’පනිස්සයං।
gae:තථෙව රාජධීතාය, සඞ්ඝමිත්තාය පෙක්ඛිය॥
gax:195:සාසනස්සා’භි වුද්ධිඤ්ච, තං හෙතුකම වෙක්ඛිය।
gae:පච්චාභාසථ රාජානං, සො සාසනධුරන්ධරො॥
gax:196:තාදිසො’පි මහාචාගී, දායාදො සාසනස්ස න।
gae:පච්චයදායකො’ච්චෙව, වුච්චතෙ මනුජාධීප॥
gax:197:යො තු පුත්තං ධීතරං වා,
gax:පබ්බජ්ජාපෙති සාසනෙ।
gax:සො සාසනස්ස දායාදො,
gae:හොති නො දායකො අපි॥
gax:198:අථ සාසන දායාද-භාවමිච්ඡං මහීපති।
gae:මහින්දං සඞ්ඝමිත්තඤ්ච, ඨිතෙ තත්ර අපුච්ඡථ॥
gax:199:පබ්බජිස්සථ කිං තාතා, පබ්බජ්ජා මහතී මතා।
gae:පිතුනො වචනං සුත්වා, පිතරං තෙ අභාසිසුං॥
gax:200:අජ්ජෙව පබ්බජිස්සාම, සචෙ ත්වං දෙව ඉච්ඡසි।
gae:අම්හඤ්ච ලාභො තුම්හඤ්ච, පබ්බජ්ජාය භවිස්සති॥
gax:201:උපරාජස්ස පබ්බජ්ජ-කාලභො පභුතීහි සො।
gae:සා චාපි අග්ගිබ්රහ්මස්ස, පබ්බජ්ජා කතනිච්ඡයා॥
gax:202:උපරජ්ජං මහීන්දස්ස, දාතුකාමො’පි භූපති।
gae:තතො’පි අධිකාසා’ති, පබ්බජ්ජංයෙව රොචයි॥
gax:203:පියං පුත්තං මහින්දඤ්ච, බුද්ධිරූපබලොදිතං।
gae:පබ්බජ්ජා පෙසි සමහං, සඞ්ඝ මිත්තඤ්ච ධීතරං॥
gax:204:තදා වීසතිවස්සො සො, මහින්දො රාජනන්දනො।
gae:සඞ්ඝමිත්තා රාජධීතා, අට්ඨාරසසමා තදා॥
gax:205:තදහෙව අහු තස්ස, පබ්බජ්ජා උපසම්පදා।
gae:පබ්බජ්ජා සික්ඛාදානඤ්ච, තස්සා ච තදහු අහු॥
gax:206:උපජ්ඣායො කුමාරස්ස, අහු මොග්ගලිසව්හයො।
gae:පබ්බාජෙසි මහාදෙව-ත්ථෙරො මජ්ඣන්තිකො පන॥
gax:207:කම්මවාචං අකා තස්මිං, සො’පසම්පදමණ්ඩලෙ।
gae:අරහත්තං මහින්දො සො, පත්තො සපටිසම්භිදං॥
gax:208:සඞ්ඝමිත්තා’හු’පජ්ඣායා <pb M=.36/>, ධම්මපාලාති විස්සුතා।
gae:ආචරියා ආයුපාලි, කාලෙ සා’සි අනාසවා॥
gax:209:උභො සාසනපජ්ජොතා, ලංකාදීපොපකාරිනො।
gae:ඡට්ඨෙ වස්සෙ පබ්බජිංසු, ධම්මාසොකස්ස රාජිනො॥
gax:210:මහාමහින්දො වස්සෙහි, තීහි දීපප්පසාදකො।
gae:පිටකත්තයං මුග්ගණ්හි, උපජ්ඣායස්ස සන්තිකෙ॥
gax:211:සා භික්ඛුනී චන්දලෙඛා, මහින්දො භික්ඛූ සූරියො।
gae:සම්බුද්ධ සාසනාකාසං, තෙ සදා සොභයුං තදා॥
gax:212:වනෙ පාටලිපුත්තම්හා, වනෙ වනචරො චරං।
gae:කුන්තකින්නරියා සද්ධිං, සංවාසං කප්පයී කිර॥
gax:213:තෙන සංවාසමන්වාය,
gax:සා පුත්තෙ ජනයී දුවෙ।
gax:තිස්සො ජෙට්ඨො කණිට්ඨො තු,
gae:සුමිත්තො නාම නාමතො॥
gax:214:මහාවරුණත්ථෙරස්ස, කාලෙ පබ්බජ්ජ සන්තිකෙ।
gae:අරහත්තං පාපුණිංසු, ඡළභිඤ්ඤං ගුණං උභො॥
gax:215:පාදෙ කීටවිසෙනා’සි, ඵුට්ඨො ජෙට්ඨො සවෙදනො।
gae:ආහ පුට්ඨො කණිට්ඨෙන, භෙසජ්ජං පසතං ඝටං॥
gax:216:රඤ්ඤො නිවෙදනං ථෙරො, ගිලානවත්තතො’පි සො।
gae:සප්පිසත්ථඤ්ච චරණං, පච්ඡාභත්තං පටික්ඛිපි॥
gax:217:පිණ්ඩාය චෙ චරං සප්පිං, ලභසෙ ත්වං තමාහර।
gae:ඉච්ඡාහ තිස්සථෙරො සො, සුමිත්තං ථෙරමුත්තමං॥
gax:218:පිණ්ඩාය චරතා තෙන, න ලද්ධං පසතං ඝතං।
gae:සප්පිකුම්භසතෙනාපි, බ්යාධිජාතො අසාධියො॥
gax:219:තෙනෙව බ්යාධිනා ථෙරො, පත්තො ආයුක්ඛයන්තිකං।
gae:ඔවදිත්වාප්පමාදෙන, නිබ්බාතුං මානසං අකා॥
gax:220:ආකාසම්හි නිසීදිත්වා, තෙජොධාතුවසෙන සො।
gae:යථාරුචි අධිට්ඨාය, සරීරං පරිනිබ්බුතො॥
gax:221:ජාලාසරීරා නික්ඛම්ම, නිම්මංසඡාරිකං ඩහි।
gae:ථෙරස්ස සකලං කායං, අට්ඨිකානිතුනො ඩහි॥
gax:222:සුත්වා <pb M=.37/> නිබ්බූතිමෙතස්ස, තිස්සථෙරස්ස භූපති।
gae:අගමාසි සකාරාමං, ජනොඝ පරිවාරිතො॥
gax:223:හත්තික්ඛන්ධගතො රාජා, තානට්ඨින’වරොපිය।
gae:කාරෙත්වා ධාතුසක්කාරං, සඞ්ඝං බ්යාධිමපුච්ඡිතං॥
gax:224:තං සුත්වා ජාතසංවෙගො, පුරද්වාරෙසු කාරිය।
gae:සුධාචිතා පොක්ඛරණී, භෙසජ්ජානඤ්ච පූරිය॥
gax:225:පාපෙසි භික්ඛුසඞ්ඝස්ස, භෙසජ්ජානි දිනෙ දිනෙ।
gae:මා හොතු භික්ඛුසඞ්ඝස්ස, භෙසජ්ජං දුල්ලභං ඉති॥
gax:226:සුමිත්තථෙරො නිබ්බායි, චඞ්කමන්තො’ව චඞ්කමෙ।
gae:පසීදි සාසනෙ’තීව, තෙනාපි ච මහාජනො॥
gax:227:කුන්තිපුත්තා දුවෙ ථෙරා,
gax:තෙ ලොකහිතකාරිනො।
gax:නිබ්බායිංසු අසොකස්ස,
gae:රඤ්ඤො වස්සම්හි අට්ඨමෙ॥
gax:228:තතො පභුති සඞ්ඝස්ස, ලාභො’තීව මහා අහු।
gae:පච්ඡා පසන්නා ච ජනා, යස්මා ලාභං පවත්තයුං॥
gax:229:පහීනලාභසක්කාරා, තිත්ථියා ලාභකාරණා।
gae:සයං කාසායමාදාය, වසිංසු සහ භික්ඛූහි॥
gax:230:යථාසකඤ්ච තෙ වාදං, බුද්ධවාදො’ති දීපයුං।
gae:යථාසකඤ්ච කිරියා, අකරිංසු යථාරුචි॥
gax:231:තතො මොග්ගලිපුත්තො සො,
gax:ථෙරො ථිර ගුණොදයො।
gax:සාසනබ්බුදමුප්පන්නං,
gae:දිස්වා තමතිකක්ඛලං॥
gax:232:තස්සො’පසමනෙ කාලං, දීඝදස්සී අවෙක්ඛිය।
gae:දත්වා මහින්දථෙරස්ස, මහාභික්ඛුගණං සකං॥
gax:233:උද්ධං ගඞ්ගාය එකො’ව, අහොගඞ්ගම්හි පබ්බතෙ।
gae:විහාසි සත්තවස්සානි, විවෙක මනුබ්රූහයං॥
gax:234:තිත්ථියානං බහුචත්තා ච, දුබ්බච්චත්තා ච භික්ඛවො।
gae:තෙසං කාතුං න සක්ඛිංසු, ධම්මෙන පටිසෙධනං॥
gax:235:තෙනෙව <pb M=.38/> ජම්බුදීපම්හි, සබ්බාරාමෙසු භික්ඛවො।
gae:සත්තවස්සානි නාකංසු, උපොසථ පවාරණං॥
gax:236:තං සුත්වා මහාරාජා, ධම්මාසොකො මහායසො।
gae:එකං අමච්චං පෙසෙසි, අසොකාරාම මුත්තමං॥
gax:237:ගන්ත්වා’ධිකරණං එතං, වුපසම්ම උපොසථං।
gae:කාරෙහි භික්ඛුසඞ්ඝෙන, පමා’රාමෙ තුවං ඉති॥
gax:238:ගන්ත්වාන සන්නිපාතෙත්වා, භික්ඛුසඞ්ඝං සදුම්මති।
gae:උපොසථං කරොථාති, සාවෙසි රාජසාසනං॥
gax:239:උපොසථං තිත්තියෙහි, න කරොම මයං ඉති।
gae:අවො ච භික්ඛුසඞ්ඝො තං, අමච්චං මූළ්හමානසං॥
gax:240:සො’මච්චො කතිපයානං, ථෙරානං පටිපාටියා।
gae:අච්ඡින්දි අසිනා සීසං, කාරෙමීති උපොසථං॥
gax:241:රාජභාතා තිස්සත්ථෙරො, තං දිස්වා කිරියං ලහුං।
gae:ගන්ත්වාන තස්ස ආසන්නෙ, සාසනම්හි නිසිදි සො॥
gax:242:ථෙරං දිස්වා අමච්චො සො, ගන්ත්වා රඤ්ඤො නිවෙදයි।
gae:සබ්බං පවත්තිං තං සුත්වා, ජාතදාහො මහීපති॥
gax:243:සීඝං ගන්ත්වා භික්ඛුසඞ්ඝං, පුච්ඡි උබ්බිග්ගමානසො।
gae:එවං කතෙන කම්මෙන, කස්ස පාපං සියා ඉති॥
gax:244:තෙසං අපණ්ඩිතා කෙචි, පාපං තුය්හන්ති කෙචි තු।
gae:උභින්නංචා’ති ආහංසු, නත්ථි තුය්හන්ති පණ්ඩිතා॥
gax:245:තං සුත්වා’හ මහාරාජා, සමත්ථො අත්ථි භික්ඛුන।
gae:විමතිං මෙ විනොදෙත්වා, කාතුං සාසනපග්ගහං॥
gax:246:අත්ථි මොග්ගලිපුත්තො සො,
gax:තිස්සත්ථෙරො රථෙසභ।
gax:ඉච්ඡාහ සඞ්ඝො රාජානං,
gae:රාජ තත්ථා’සි සාදරො॥
gax:247:විසුං භික්ඛුසහස්සෙන, චතුරො පරිවාරිතෙ।
gae:ථෙරො නරසහස්සෙන, අමච්චෙ චතුරො තථා॥
gax:248:තදහෙයෙව පෙසෙසි, අත්තනො වචනෙන සො।
gae:ථෙරං ආනෙතු මෙ තෙහි, තථා වුත්තෙ සනාගමි॥
gax:249:තං <pb M=.39/> සුත්වා පුන අට්ඨ’ත්ථ, ථෙරෙ’මච්චෙ ච පෙසයි।
gae:විසුං සහස්සපුරිසෙ, පුබ්බෙ විය සනාගමි॥
gax:250:රාජා පුච්ඡි කථං ථෙරො, ආගච්ඡෙය්ය නු ඛො ඉති।
gae:භික්ඛූ ආහංසු ථෙරස්ස, තස්ස’ගමනකාරණං॥
gax:251:හොති භන්තෙ උපත්ථම්භො, කාතුං සාසනපග්ගහං।
gae:ඉති වුත්තෙ මහාරාජ, ථෙරො එස්සති සො ඉති॥
gax:252:පුනාපි ථෙරො’මච්චෙ ච, රාජා සොළස සොළස।
gae:විසුං සහස්ස පුරිසෙ, තථා වත්වාන පෙසයි॥
gax:253:ථෙරො මහල්ලත්තෙ’පි, නාරොහිස්සති යානකං।
gae:ථෙරං ගඞ්ගාය නාවාය, ආනෙථා’ති ච අබ්රවි॥
gax:254:ගන්ත්වා තෙ තං තථා’වොචුං,
gax:සො තං සුත්වා’ව උට්ඨහි।
gax:නාවාය ථෙරං ආනෙසුං,
gae:රාජා පච්චුග්ගමී තහිං॥
gax:255:ජාණුමත්තං ජලං රාජො’ගහෙත්වා දක්ඛිණං කරං।
gae:නාවාය ඔතරන්තස්ස, ථෙරස්සා’දාසි ගාරවො॥
gax:256:දක්ඛිණං දක්ඛිණෙය්යො සො, කරං රඤ්ඤො’නුකම්පකො।
gae:ආලම්බිත්වා’නුකම්පාය, ථෙරො නාවාය ඔතරි॥
gax:257:රාජා ථෙරං නයිත්වාන, උය්යානං රතිවඩ්ඪනං।
gae:ථෙරස්ස පාදෙ ධොවිත්වා, මක්ඛෙත්වා ච නිසීදිය॥
gax:258:සමත්ථභාවං ථෙරස්ස, වීමංසන්තො මහීපති।
gae:දට්ඨුකාමො අහං භන්තෙ, පාටිහීරන්ති අබ්රවි॥
gax:259:කන්ති වුත්තෙ මහීකම්පං, ආහ තං පුන රාහසො।
gae:සකලායෙ’ක දෙසාය, කතරං දට්ඨුමිච්ඡසි॥
gax:260:කො දුක්කරොති පුච්ඡිත්වා, එක දෙසාය කම්පනං।
gae:දුක්කරන්ති සුණිත්වාන, තං දුට්ඨුකාමතං බ්රවී॥
gax:261:රථං අස්සං මනුස්සඤ්ච, පාතිඤ්චොදක පූරිතං।
gae:ථෙරො යොජන සීමාය, අන්තරම්හි චතුද්දිසෙ॥
gax:262:ඨපාපෙත්වා <pb M=.40/> තදඩ්ඪෙහි, සහ තං යොජනං මහිං।
gae:චාලෙසි ඉද්ධියා තත්ර, නිසින්නස්ස ච දස්සයි॥
gax:263:තෙනා’මච්චෙන භික්ඛූනං, මරණෙන’ත්තනොපි ච।
gae:පාපස්ස’ත්ථිත්ත නත්ථිත්තං, ථෙරං පුච්ඡි මහීපති॥
gax:264:පටිච්ච කම්මං නත්ථීති, කිලිට්ඨං චෙතනං විනා।
gae:ථෙරො බොධෙසි රාජානං, වත්වා තිත්තිරජාතකං॥
gax:265:වසන්තො තත්ථ සත්තාහං, රාජුය්යානෙ මනොරමෙ।
gae:සික්ඛාපෙසි මහීපාලං, සම්බුද්ධසමයං සුභං॥
gax:266:තස්මිංයෙව ච සත්තා හෙ, දුවෙ යක්ඛෙ මහීපති।
gae:පෙසෙත්වා මහියං භික්ඛූ, අසෙසෙ සන්නිපාතයි॥
gax:267:සත්තමෙ දිවසෙ ගන්ත්වා, සකාරාමං මනොරමං।
gae:කාරෙසි භික්ඛුසඞ්ඝස්ස, සන්නිපාතමසෙසතො॥
gax:268:ථෙරෙන සහ එකන්තෙ, නිසින්නො සාණිඅන්තරෙ।
gae:එකෙකලද්ධිකෙ භික්ඛු, පක්කොසිත්වාන සන්තිකං॥
gax:269:කිංවාදී සුගතො භන්තෙ, ඉති පුච්ඡි මහීපති।
gae:තෙ සස්සතාදිකං දිට්ඨිං, බ්යාකරිංසු යථාසකං॥
gax:270:තෙ මිච්ඡාදිට්ඨිකෙ සබ්බෙ, රාජා උප්පබ්බාජාපයී।
gae:සබ්බෙ සට්ඨිසහස්සානි, ආසුං උප්පබ්බජාපිතා॥
gax:271:අපුච්ඡි ධම්මිකෙ භික්ඛූ, කිංවාදී සුගතො ඉති।
gae:විභජ්ජවාදී තාහංසු, තං ථෙරං පුච්ඡි භූපති॥
gax:272:විභජ්ජවාදී සම්බුද්ධො,
gax:හොති භන්තෙ’ති ආහ සො।
gax:ථෙරො’ ආමා’ති තං සුත්වා,
gae:රාජා තුට්ඨමනො තදා॥
gax:273:සඞ්ඝො පිසොධිතො යස්මා,
gax:තස්මා සඞ්ඝො උපොසථං।
gax:කරොතු භන්තෙ ඉච්චෙවං,
gae:වත්වා ථෙරස්ස භූපති॥
gax:274:සඞ්ඝස්ස රක්ඛං දත්වාන, නගරං පාවිසී සුභං।
gae:සඞ්ඝො සමග්ගො හුත්වාන, තදා’කාසි උපොසථං॥
gax:275:ථෙරො <pb M=.41/> අනෙක සඞ්ඛම්හා, භික්ඛුසඞ්ඝා විසාරදෙ।
gae:ඡළභිඤ්ඤෙ තෙපිටකෙ, පභින්නපටිසම්භිදෙ॥
gax:276:භික්ඛුසහස්සං උච්චිනි, කාතුං සද්ධම්මං සඞ්ගහං।
gae:තෙහි අසොකාරාමම්හි, අකා සද්ධම්ම සඞ්ගහං॥
gax:277:මහාකස්සපත්ථෙරො ච, යසත්ථෙරො ච කාරයුං।
gae:යථා තෙ ධම්ම සංගීතිං, තිස්සත්ථෙරොපි තං තථා॥
gax:278:තථාවත්ථුප්පකරණං, පරවාදප්පමද්දනං।
gae:අභාසි තිස්සත්ථෙරො ච, තස්මිං සංගීති මණ්ඩලෙ॥
gax:279:එවං භික්ඛුසහස්සෙන, රක්ඛාය’සොක රාජිනො।
gae:අයං නවහි මාසෙහි, ධම්ම සංගීති නිට්ඨිතා॥
gax:280:රඤ්ඤො සත්තරසෙ වස්සෙ, ද්වාසත්තතිසමො ඉසි।
gae:මහාපවාරණාය’සො, සංගීති තං සමාපයි॥
gax:281:සාධුකාරං දදන්තීව, සාසනට්ඨිති කාරණං।
gae:සංගීති පරියොසානෙ, අකම්මිත්ථ මහාමහී॥
gax:282:හිත්වා සෙට්ඨං බ්රහ්මවිමානම්පි මනුඤ්ඤං।
gax:ජෙගුච්ඡං සො සාසනහෙතුනරලොකං।
gax:ආගම්මා’කා සාසනකිච්චං කතකිච්චො।
gae:කොනාම’ඤ්ඤො සාසනකිච්චම්හි පමජ්ජෙති॥
cen:සුජනප්පසාදසංවෙගත්ථාය කතෙ මහාවංසෙ
cen:තතියධම්මසංගීති නාම
cen:පඤ්චමො පරිච්ඡෙදො।
