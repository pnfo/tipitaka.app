cha:11:ද්වාදසකනිපාතො
sub:1:උප්පලවණ්ණාථෙරීගාථා
gax:224:“උභො <pb M=.404/> <pb V=.330/> මාතා ච ධීතා ච, මයං ආසුං <n>ආභුං (සී॰)</n> සපත්තියො।
gae:තස්සා මෙ අහු සංවෙගො, අබ්භුතො ලොමහංසනො॥
gax:225:“ධිරත්ථු කාමා අසුචී, දුග්ගන්ධා බහුකණ්ටකා।
gae:යත්ථ මාතා ච ධීතා ච, සභරියා මයං අහුං॥
gax:226:“කාමෙස්වාදීනවං <pb P=.145/> දිස්වා, නෙක්ඛම්මං දට්ඨු ඛෙමතො।
gae:සා පබ්බජ්ජිං රාජගහෙ, අගාරස්මානගාරියං॥
gax:227:“පුබ්බෙනිවාසං ජානාමි, දිබ්බචක්ඛුං විසොධිතං।
gae:චෙතොපරිච්චඤාණඤ්ච, සොතධාතු විසොධිතා॥
gax:228:“ඉද්ධීපි මෙ සච්ඡිකතා, පත්තො මෙ ආසවක්ඛයො।
gae:ඡළභිඤ්ඤා සච්ඡිකතා, කතං බුද්ධස්ස සාසනං॥
gax:229:“ඉද්ධියා <pb T=.472/> අභිනිම්මිත්වා, චතුරස්සං රථං අහං।
gae:බුද්ධස්ස පාදෙ වන්දිත්වා, ලොකනාථස්ස තාදිනො” <n>සිරීමතො (ස්යා॰ ක॰)</n>॥
gax:230:“සුපුප්ඵිතග්ගං උපගම්ම පාදපං, එකා තුවං තිට්ඨසි සාලමූලෙ <n>රුක්ඛමූලෙ (ස්යා॰ ක॰)</n>।
gae:න චාපි තෙ දුතියො අත්ථි කොචි, න ත්වං බාලෙ භායසි ධුත්තකානං”॥
gax:231:“සතං සහස්සානිපි ධුත්තකානං, සමාගතා එදිසකා භවෙය්යුං।
gae:ලොමං න ඉඤ්ජෙ නපි සම්පවෙධෙ, කිං මෙ තුවං මාර කරිස්සසෙකො॥
gax:232:“එසා අන්තරධායාමි, කුච්ඡිං වා පවිසාමි තෙ।
gae:භමුකන්තරෙ තිට්ඨාමි, තිට්ඨන්තිං මං න දක්ඛසි॥
gax:233:“චිත්තම්හි <pb M=.405/> වසීභූතාහං, ඉද්ධිපාදා සුභාවිතා।
gae:ඡළභිඤ්ඤා සච්ඡිකතා, කතං බුද්ධස්ස සාසනං॥
gax:234:“සත්තිසූලූපමා කාමා, ඛන්ධාසං අධිකුට්ටනා।
gae:යං ත්වං ‘කාමරතිං’ බ්රූසි, ‘අරතී’ දානි සා මම॥
gax:235:“සබ්බත්ථ <pb V=.331/> විහතා නන්දී, තමොඛන්ධො පදාලිතො।
gae:එවං ජානාහි පාපිම, නිහතො ත්වමසි අන්තකා”ති॥
cen:… උප්පලවණ්ණා ථෙරී…।
cen:ද්වාදසනිපාතො නිට්ඨිතො।
