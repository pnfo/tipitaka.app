cha:තෙරසම පරිච්ඡෙද
sub:මහින්දාගමනො
gax:1:මහාමහින්දත්ථෙරො සො, තදා ද්වාදසවස්සිකො।
gae:උපජ්ඣායෙන ආණත්තො, සඞ්ඝෙන ච මහාමතී॥
gax:2:ලංකාදීපං පසාදෙතුං,
gax:කාලං පෙක්ඛං විචින්තයී।
gax:“වුඩ්ඪො මුටසිවො රාජා,
gae:රාජා හොතු සුතො” ඉති॥
gax:3:තදන්තරෙ <pb M=.73/> ඤාතිගණං, දට්ඨුං කත්වාන මානසං।
gae:උපජ්ඣායඤ්ච සඞ්ඝඤ්ච, වන්දිත්වා පුච්ඡ භූපතිං॥
gax:4:ආදාය චතුරො ථෙරෙ, සඞ්ඝමිත්තාය අත්රජං।
gae:සුමනං සාමණෙරඤ්ච, ඡළාභිඤ්ඤං මහිද්ධිකං॥
gax:5:ඤාතීනං සඞ්ගහං කාතුං, අගමා දක්ඛිණාගිරිං।
gae:තතො තත්ථ චරන්තස්ස, ඡම්මාසා සමතික්කමුං॥
gax:6:කමෙන වෙදිසගිරිං, නගරං මාතුදෙවියා।
gae:සම්පත්වා මතරං පස්සි, දෙවී දිස්වා පියං සුතං॥
gax:7:භොජයිත්වා සපරිසං, අත්තනායෙව කාරිතං।
gae:විහාරං චෙතියගිරිං, ථෙරං ආරොපයී සුභං॥
gax:8:අවන්තිරට්ඨං භුඤ්ජන්තො, පිතරා දින්නමත්තනො।
gae:සො අසොක කුමාරො හි, උජ්ජෙනීගමනා පුරා॥
gax:9:වෙදිසෙ නගරෙ වාසං, උපගන්ත්වා තහිං සුභං।
gae:දෙවින්නාම ලභිත්වාන, කුමාරිං සෙට්ඨිධීතරං॥
gax:10:සංවාසං තාය කප්පෙසි, ගබ්භං ගණ්හිය තෙන සා।
gae:උජ්ජෙනියං කුමාරං තං, මහින්දං ජනයී සුභං॥
gax:11:වස්සද්වයමතික්කම්ම, සඞ්ඝමිත්තඤ්ච ධීතරං।
gae:තස්මිං කාලෙ වසති සා, වෙදිසෙ නගරෙ තහිං॥
gax:12:ථෙරො තත්ථ නිසීදිත්වා, කාලඤ්ඤූ ඉති චින්තයි।
gae:පිතරා මෙ සමාණත්තං, අභිසෙක මහුස්සවං॥
gax:13:දෙවානංපියතිස්සො සො, මහාරාජා’නුභොතු ච।
gae:වත්ථුත්තයගුණෙ චාපි, සුත්වා ජානාතු දූහතො॥
gax:14:ආරොහතු මිස්සනගං, ජෙට්ඨමාසස්සු’පොසථෙ।
gae:තදහෙව ගමිස්සාම, ලංකාදීපවරං මයං॥
gax:15:මහින්දො උපසඞ්කම්ම, මහින්දත්ථෙර මුත්තමං।
gae:යාහි ලංකං පසාදෙතුං, සම්බුද්ධෙනා’සි බ්යාකතො॥
gax:16:මයම්පි තත්ථුපත්ථම්භා, භවිස්සාමා’ති අබ්රවි।
gae:දෙවියා භගිනී ධීතු-පුත්තො භණ්ඩුක නාමකො॥
gax:17:ථෙරෙන දෙවියා ධම්මං, සුත්වා දෙසිතමෙව තු।
gae:අනාගාමිඵලං පත්වා, වසි ථෙරස්ස සන්තිකෙ॥
gax:18:තත්ථ <pb M=.74/> මාසං වසිත්වාන, ජෙට්ඨමාසස්සු’ පොසථෙ।
gae:ථෙරො චතූහි ථෙරෙහි, සුමනෙනා’ථ භණ්ඩුනා॥
gax:19:සද්ධිං තෙන ගහට්ඨෙන, න රතො ඤාතිහෙතුනා।
gae:තස්මා විහාරා ආකාසං, උග්ගන්ත්වා සො මහිද්ධිකො॥
gax:20:ඛණෙනෙව ඉධාගම්ම, රම්මෙ මිස්සක පබ්බතෙ।
gae:අට්ඨාසි විලුකූටම්හි, රුචිරම්බත්ථලෙ වරෙ॥
gax:21:ලංකාපසාද ගුණෙන වියාකතො සො।
gax:ලංකාහිතාය මුනිනා සයිතෙන අන්තෙ।
gax:ලංකාය සත්ථුසදිසො හිතහෙතු තස්සා।
gae:ලංකාමරූහි මහිතො’භිනිසීදි තත්තාති॥
cen:සුජනප්පසාදසංවෙගත්ථාය කතෙ මහාවංසෙ
cen:මහින්දාගමනො නාම
cen:තෙරසමො පරිච්ඡෙදො।
