cha:5:රොහිතස්සවග්ගො
sub:1:සමාධිභාවනාසුත්තං
bod:41:“චතස්සො <pb T=2.57/> <pb V=1.51/> ඉමා, භික්ඛවෙ, සමාධිභාවනා। කතමා චතස්සො? අත්ථි, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති; අත්ථි, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති।
bod:“කතමා <pb P=2.45/> ච, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති? ඉධ, භික්ඛවෙ, භික්ඛු විවිච්චෙව කාමෙහි… චතුත්ථං ඣානං උපසම්පජ්ජ විහරති। අයං, භික්ඛවෙ, සමාධිභාවනා භාවිතා බහුලීකතා දිට්ඨධම්මසුඛවිහාරාය සංවත්තති।
bod:“කතමා <pb M=1.354/> ච, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති? ඉධ, භික්ඛවෙ, භික්ඛු ආලොකසඤ්ඤං මනසි කරොති, දිවාසඤ්ඤං අධිට්ඨාති – යථා දිවා තථා රත්තිං, යථා <pb T=2.58/> රත්තිං තථා දිවා। ඉති විවටෙන චෙතසා අපරියොනද්ධෙන සප්පභාසං චිත්තං භාවෙති। අයං, භික්ඛවෙ, සමාධිභාවනා භාවිතා බහුලීකතා ඤාණදස්සනප්පටිලාභාය සංවත්තති।
bod:“කතමා ච, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති? ඉධ, භික්ඛවෙ, භික්ඛුනො විදිතා වෙදනා උප්පජ්ජන්ති, විදිතා උපට්ඨහන්ති, විදිතා අබ්භත්ථං <pb V=1.52/> ගච්ඡන්ති; විදිතා සඤ්ඤා…පෙ॰… විදිතා විතක්කා උප්පජ්ජන්ති, විදිතා උපට්ඨහන්ති, විදිතා අබ්භත්ථං ගච්ඡන්ති। අයං, භික්ඛවෙ, සමාධිභාවනා භාවිතා බහුලීකතා සතිසම්පජඤ්ඤාය සංවත්තති।
bod:“කතමා ච, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති? ඉධ, භික්ඛවෙ, භික්ඛු පඤ්චසු උපාදානක්ඛන්ධෙසු උදයබ්බයානුපස්සී විහරති – ‘ඉති රූපං, ඉති රූපස්ස සමුදයො, ඉති රූපස්ස අත්ථඞ්ගමො <n>අත්ථගමො (සී॰ පී॰)</n>; ඉති වෙදනා, ඉති වෙදනාය සමුදයො, ඉති වෙදනාය අත්ථඞ්ගමො; ඉති සඤ්ඤා, ඉති සඤ්ඤාය සමුදයො, ඉති සඤ්ඤාය අත්ථඞ්ගමො; ඉති සඞ්ඛාරා, ඉති සඞ්ඛාරානං සමුදයො, ඉති සඞ්ඛාරානං අත්ථඞ්ගමො; ඉති විඤ්ඤාණං, ඉති විඤ්ඤාණස්ස සමුදයො, ඉති විඤ්ඤාණස්ස අත්ථඞ්ගමො’ති। අයං, භික්ඛවෙ, සමාධිභාවනා භාවිතා බහුලීකතා ආසවානං ඛයාය සංවත්තති। ඉමා ඛො, භික්ඛවෙ, චතස්සො සමාධිභාවනා। ඉදඤ්ච පන මෙතං, භික්ඛවෙ, සන්ධාය භාසිතං පාරායනෙ පුණ්ණකපඤ්හෙ –
gax:“සඞ්ඛාය ලොකස්මිං පරොපරානි,
gax:යස්සිඤ්ජිතං නත්ථි කුහිඤ්චි ලොකෙ।
gax:සන්තො <pb P=2.46/> විධූමො අනීඝො නිරාසො,
gae:අතාරි <pb T=2.59/> සො ජාතිජරන්ති බ්රූමී”ති <n>සු॰ නි॰ 1054; චූළනි॰ පුණ්ණකමාණවපුච්ඡා 73</n>॥ පඨමං।
sub:2:පඤ්හබ්යාකරණසුත්තං
bod:42:“චත්තාරිමානි <pb M=1.355/>, භික්ඛවෙ, පඤ්හබ්යාකරණානි <n>පඤ්හාබ්යාකරණානි (ක॰)</n>। කතමානි චත්තාරි? අත්ථි, භික්ඛවෙ, පඤ්හො එකංසබ්යාකරණීයො; අත්ථි, භික්ඛවෙ, පඤ්හො විභජ්ජබ්යාකරණීයො; අත්ථි, භික්ඛවෙ, පඤ්හො පටිපුච්ඡාබ්යාකරණීයො; අත්ථි, භික්ඛවෙ, පඤ්හො ඨපනීයො। ඉමානි ඛො, භික්ඛවෙ, චත්තාරි පඤ්හබ්යාකරණානී”ති।
gax:“එකංසවචනං එකං, විභජ්ජවචනාපරං।
gae:තතියං පටිපුච්ඡෙය්ය, චතුත්ථං පන ඨාපයෙ॥
gax:“යො <pb V=1.53/> ච තෙසං <n>නෙසං (සී॰ ස්යා॰ කං॰)</n> තත්ථ තත්ථ, ජානාති අනුධම්මතං।
gae:චතුපඤ්හස්ස කුසලො, ආහු භික්ඛුං තථාවිධං॥
gax:“දුරාසදො දුප්පසහො, ගම්භීරො දුප්පධංසියො।
gae:අථො අත්ථෙ අනත්ථෙ ච, උභයස්ස හොති කොවිදො <n>උභයත්ථස්ස කොවිදො (ස්යා॰ කං॰)</n>॥
gax:“අනත්ථං පරිවජ්ජෙති, අත්ථං ගණ්හාති පණ්ඩිතො।
gae:අත්ථාභිසමයා ධීරො, පණ්ඩිතොති පවුච්චතී”ති॥ දුතියං।
sub:3:පඨමකොධගරුසුත්තං
bod:43:“චත්තාරොමෙ, භික්ඛවෙ, පුග්ගලා සන්තො සංවිජ්ජමානා ලොකස්මිං। කතමෙ චත්තාරො? කොධගරු න සද්ධම්මගරු, මක්ඛගරු න සද්ධම්මගරු, ලාභගරු න සද්ධම්මගරු, සක්කාරගරු න සද්ධම්මගරු। ඉමෙ ඛො, භික්ඛවෙ, චත්තාරො පුග්ගලා සන්තො සංවිජ්ජමානා ලොකස්මිං।
bod:“චත්තාරොමෙ, භික්ඛවෙ, පුග්ගලා සන්තො සංවිජ්ජමානා ලොකස්මිං। කතමෙ චත්තාරො? සද්ධම්මගරු න කොධගරු, සද්ධම්මගරු න මක්ඛගරු, සද්ධම්මගරු න ලාභගරු <pb T=2.60/>, සද්ධම්මගරු න සක්කාරගරු। ඉමෙ <pb P=2.47/> ඛො, භික්ඛවෙ, චත්තාරො පුග්ගලා සන්තො සංවිජ්ජමානා ලොකස්මි”න්ති।
gax:“කොධමක්ඛගරූ භික්ඛූ, ලාභසක්කාරගාරවා।
gae:න තෙ ධම්මෙ විරූහන්ති, සම්මාසම්බුද්ධදෙසිතෙ॥
gax:“යෙ <pb M=1.356/> ච සද්ධම්මගරුනො, විහංසු විහරන්ති ච।
gae:තෙ වෙ ධම්මෙ විරූහන්ති, සම්මාසම්බුද්ධදෙසිතෙ”ති॥ තතියං।
sub:4:දුතියකොධගරුසුත්තං
bod:44:“චත්තාරොමෙ <pb V=1.54/>, භික්ඛවෙ, අසද්ධම්මා। කතමෙ චත්තාරො? කොධගරුතා න සද්ධම්මගරුතා, මක්ඛගරුතා න සද්ධම්මගරුතා, ලාභගරුතා න සද්ධම්මගරුතා, සක්කාරගරුතා න සද්ධම්මගරුතා। ඉමෙ ඛො, භික්ඛවෙ, චත්තාරො අසද්ධම්මා।
bod:“චත්තාරොමෙ, භික්ඛවෙ, සද්ධම්මා। කතමෙ චත්තාරො? සද්ධම්මගරුතා න කොධගරුතා, සද්ධම්මගරුතා න මක්ඛගරුතා, සද්ධම්මගරුතා න ලාභගරුතා, සද්ධම්මගරුතා න සක්කාරගරුතා। ඉමෙ ඛො, භික්ඛවෙ, චත්තාරො සද්ධම්මා”ති।
gax:“කොධමක්ඛගරු භික්ඛු, ලාභසක්කාරගාරවො।
gae:සුඛෙත්තෙ පූතිබීජංව, සද්ධම්මෙ න විරූහති॥
gax:“යෙ ච සද්ධම්මගරුනො, විහංසු විහරන්ති ච।
gae:තෙ වෙ ධම්මෙ විරූහන්ති, ස්නෙහාන්වයමිවොසධා”ති <n>ස්නෙහමන්වායමිවොසධාති (සී॰ ස්යා॰ කං॰ පී॰)</n>॥ චතුත්ථං।
sub:5:රොහිතස්සසුත්තං
bod:45:එකං සමයං භගවා <n>සං॰ නි॰ 1.107</n> සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। අථ ඛො රොහිතස්සො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙන භගවා <pb T=2.61/> තෙනුපසඞ්කමි; උපසඞ්කමිත්වා භගවන්තං අභිවාදෙත්වා එකමන්තං අට්ඨාසි। එකමන්තං ඨිතො ඛො රොහිතස්සො දෙවපුත්තො භගවන්තං එතදවොච –
bod:“යත්ථ නු ඛො, භන්තෙ, න ජායති න ජීයති න මීයති න <pb P=2.48/> චවති න උපපජ්ජති, සක්කා නු ඛො සො, භන්තෙ, ගමනෙන ලොකස්ස අන්තො ඤාතුං වා දට්ඨුං වා පාපුණිතුං වා”ති? “යත්ථ ඛො, ආවුසො, න ජායති න <pb M=1.357/> ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී”ති।
bod:“අච්ඡරියං <pb V=1.55/>, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා – ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී’”ති।
bod:“භූතපුබ්බාහං, භන්තෙ, රොහිතස්සො නාම ඉසි අහොසිං භොජපුත්තො ඉද්ධිමා වෙහාසඞ්ගමො। තස්ස මය්හං, භන්තෙ, එවරූපො ජවො අහොසි, සෙය්යථාපි නාම දළ්හධම්මා <n>දළ්හධම්මො, අ॰ නි॰ 9.38; ම॰ නි॰ 1.161 (සබ්බත්ථ) ටීකා ච මොග්ගල්ලානබ්යාකරණං ච ඔලොකෙතබ්බං</n> ධනුග්ගහො සික්ඛිතො කතහත්ථො කතූපාසනො ලහුකෙන අසනෙන අප්පකසිරෙන තිරියං තාලච්ඡායං අතිපාතෙය්ය। තස්ස මය්හං, භන්තෙ, එවරූපො පදවීතිහාරො අහොසි, සෙය්යථාපි නාම පුරත්ථිමා සමුද්දා පච්ඡිමො සමුද්දො। තස්ස මය්හං, භන්තෙ, එවරූපෙන ජවෙන සමන්නාගතස්ස එවරූපෙන ච පදවීතිහාරෙන එවරූපං ඉච්ඡාගතං උප්පජ්ජි – ‘අහං ගමනෙන ලොකස්ස අන්තං පාපුණිස්සාමී’ති। සො ඛො අහං, භන්තෙ, අඤ්ඤත්රෙව අසිතපීතඛායිතසායිතා අඤ්ඤත්ර උච්චාරපස්සාවකම්මා අඤ්ඤත්ර නිද්දාකිලමථපටිවිනොදනා වස්සසතායුකො වස්සසතජීවී වස්සසතං ගන්ත්වා අප්පත්වාව ලොකස්ස <pb T=2.62/> අන්තං අන්තරායෙව කාලඞ්කතො।
bod:“අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා – ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී’”ති।
bod:“‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්ය’න්ති වදාමි। න චාහං, ආවුසො, අප්පත්වාව ලොකස්ස අන්තං දුක්ඛස්ස අන්තකිරියං වදාමි। අපි චාහං, ආවුසො, ඉමස්මිංයෙව බ්යාමමත්තෙ කළෙවරෙ <n>කළෙබරෙ (සී॰ පී॰)</n> සසඤ්ඤිම්හි සමනකෙ ලොකඤ්ච පඤ්ඤාපෙමි ලොකසමුදයඤ්ච ලොකනිරොධඤ්ච ලොකනිරොධගාමිනිඤ්ච පටිපද”න්ති।
gax:“ගමනෙන <pb M=1.358/> <pb P=2.49/> න පත්තබ්බො, ලොකස්සන්තො කුදාචනං।
gae:න ච අප්පත්වා ලොකන්තං, දුක්ඛා අත්ථි පමොචනං॥
gax:“තස්මා <pb V=1.56/> හවෙ ලොකවිදූ සුමෙධො,
gax:ලොකන්තගූ වුසිතබ්රහ්මචරියො।
gax:ලොකස්ස අන්තං සමිතාවි ඤත්වා,
gae:නාසීසතී <n>නාසිංසතී (සී॰)</n> ලොකමිමං පරඤ්චා”ති॥ පඤ්චමං।
sub:6:දුතියරොහිතස්සසුත්තං
bod:46:අථ ඛො භගවා තස්සා රත්තියා අච්චයෙන භික්ඛූ ආමන්තෙසි – “ඉමං, භික්ඛවෙ, රත්තිං රොහිතස්සො දෙවපුත්තො අභික්කන්තාය රත්තියා අභික්කන්තවණ්ණො කෙවලකප්පං ජෙතවනං ඔභාසෙත්වා යෙනාහං තෙනුපසඞ්කමි; උපසඞ්කමිත්වා මං අභිවාදෙත්වා එකමන්තං අට්ඨාසි। එකමන්තං ඨිතො ඛො <pb T=2.63/>, භික්ඛවෙ, රොහිතස්සො දෙවපුත්තො මං එතදවොච – ‘යත්ථ නු ඛො, භන්තෙ <n>සං॰ නි॰ 1.107</n>, න ජායති න ජීයති න මීයති න චවති න උපපජ්ජති, සක්කා නු ඛො සො, භන්තෙ, ගමනෙන ලොකස්ස අන්තො ඤාතුං වා දට්ඨුං වා පාපුණිතුං වා’ති? එවං වුත්තෙ අහං, භික්ඛවෙ, රොහිතස්සං දෙවපුත්තං එතදවොචං – ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී’ති। එවං වුත්තෙ, භික්ඛවෙ, රොහිතස්සො දෙවපුත්තො මං එතදවොච – ‘අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා – යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමි’”।
bod:“භූතපුබ්බාහං, භන්තෙ, රොහිතස්සො නාම ඉසි අහොසිං භොජපුත්තො ඉද්ධිමා වෙහාසඞ්ගමො। තස්ස මය්හං, භන්තෙ, එවරූපො ජවො අහොසි, සෙය්යථාපි නාම දළ්හධම්මා ධනුග්ගහො සික්ඛිතො කතහත්ථො කතූපාසනො ලහුකෙන අසනෙන අප්පකසිරෙන තිරියං තාලච්ඡායං අතිපාතෙය්ය <pb M=1.359/>। තස්ස මය්හං, භන්තෙ, එවරූපො පදවීතිහාරො අහොසි, සෙය්යථාපි නාම පුරත්ථිමා සමුද්දා පච්ඡිමො සමුද්දො। තස්ස මය්හං, භන්තෙ, එවරූපෙන ජවෙන සමන්නාගතස්ස එවරූපෙන ච පදවීතිහාරෙන එවරූපං ඉච්ඡාගතං උප්පජ්ජි – අහං ගමනෙන ලොකස්ස අන්තං පාපුණිස්සාමී”ති। සො ඛො අහං, භන්තෙ, අඤ්ඤත්රෙව අසිතපීතඛායිතසායිතා <pb P=2.50/> අඤ්ඤත්ර උච්චාරපස්සාවකම්මා <pb T=2.64/> අඤ්ඤත්ර නිද්දාකිලමථපටිවිනොදනා <pb V=1.57/> වස්සසතායුකො වස්සසතජීවී වස්සසතං ගන්ත්වා අප්පත්වාව ලොකස්ස අන්තං අන්තරායෙව කාලඞ්කතො।
bod:“අච්ඡරියං, භන්තෙ, අබ්භුතං, භන්තෙ! යාව සුභාසිතමිදං, භන්තෙ, භගවතා – ‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී’”ති। එවං වුත්තෙ අහං, භික්ඛවෙ, රොහිතස්සං දෙවපුත්තං එතදවොචං –
bod:“‘යත්ථ ඛො, ආවුසො, න ජායති න ජීයති න මීයති න චවති න උපපජ්ජති, නාහං, තං ගමනෙන ලොකස්ස අන්තං ඤාතෙය්යං දට්ඨෙය්යං පත්තෙය්යන්ති වදාමී’ති। න චාහං, ආවුසො, අප්පත්වාව ලොකස්ස අන්තං දුක්ඛස්සන්තකිරියං වදාමි। අපි චාහං, ආවුසො, ඉමස්මිංයෙව බ්යාමමත්තෙ කළෙවරෙ සසඤ්ඤිම්හි සමනකෙ ලොකඤ්ච පඤ්ඤාපෙමි ලොකසමුදයඤ්ච ලොකනිරොධඤ්ච ලොකනිරොධගාමිනිඤ්ච පටිපද”න්ති।
gax:“ගමනෙන න පත්තබ්බො, ලොකස්සන්තො කුදාචනං।
gae:න ච අප්පත්වා ලොකන්තං, දුක්ඛා අත්ථි පමොචනං॥
gax:“තස්මා හවෙ ලොකවිදූ සුමෙධො,
gax:ලොකන්තගූ වුසිතබ්රහ්මචරියො।
gax:ලොකස්ස අන්තං සමිතාවි ඤත්වා,
gae:නාසීසතී ලොකමිමං පරඤ්චා”ති॥ ඡට්ඨං।
sub:7:සුවිදූරසුත්තං
bod:47:“චත්තාරිමානි, භික්ඛවෙ, සුවිදූරවිදූරානි। කතමානි චත්තාරි? නභඤ්ච <pb T=2.65/>, භික්ඛවෙ, පථවී ච; ඉදං පඨමං සුවිදූරවිදූරෙ। ඔරිමඤ්ච, භික්ඛවෙ, තීරං සමුද්දස්ස පාරිමඤ්ච; ඉදං දුතියං සුවිදූරවිදූරෙ। යතො ච, භික්ඛවෙ, වෙරොචනො අබ්භුදෙති <pb M=1.360/> යත්ථ ච අත්ථමෙති <n>අත්ථඞ්ගමෙති (ස්යා॰), වෙති (ක॰)</n>; ඉදං තතියං සුවිදූරවිදූරෙ। සතඤ්ච, භික්ඛවෙ, ධම්මො අසතඤ්ච ධම්මො; ඉදං චතුත්ථං සුවිදූරවිදූරෙ। ඉමානි ඛො, භික්ඛවෙ, චත්තාරි සුවිදූරවිදූරානී”ති।
gax:<n>ජා॰ 2.21.414, 448</n> “නභඤ්ච <pb V=1.58/> <pb P=2.51/> දූරෙ පථවී ච දූරෙ,
gax:පාරං සමුද්දස්ස තදාහු දූරෙ।
gax:යතො ච වෙරොචනො අබ්භුදෙති,
gax:පභඞ්කරො යත්ථ ච අත්ථමෙති।
gax:තතො හවෙ දූරතරං වදන්ති,
gae:සතඤ්ච ධම්මං අසතඤ්ච ධම්මං॥
gax:“අබ්යායිකො හොති සතං සමාගමො,
gax:යාවාපි <n>යාවම්පි (සී॰ ස්යා॰ කං॰ පී॰)</n> තිට්ඨෙය්ය තථෙව හොති।
gax:ඛිප්පඤ්හි වෙති අසතං සමාගමො,
gae:තස්මා සතං ධම්මො අසබ්භි ආරකා”ති॥ සත්තමං।
sub:8:විසාඛසුත්තං
bod:48:එකං සමයං භගවා සාවත්ථියං විහරති ජෙතවනෙ අනාථපිණ්ඩිකස්ස ආරාමෙ। තෙන ඛො පන සමයෙන ආයස්මා විසාඛො පඤ්චාලපුත්තො <n>පඤ්චාලිපුත්තො (සී॰ ස්යා॰ කං॰ පී॰)</n> උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති <pb T=2.66/> සමුත්තෙජෙති සම්පහංසෙති, පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතාය। අථ ඛො භගවා සායන්හසමයං පටිසල්ලානා වුට්ඨිතො යෙන උපට්ඨානසාලා තෙනුපසඞ්කමි; උපසඞ්කමිත්වා පඤ්ඤත්තෙ ආසනෙ නිසීදි। නිසජ්ජ ඛො භගවා භික්ඛූ ආමන්තෙසි –
bod:“කො නු ඛො, භික්ඛවෙ, උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායා”ති <pb M=1.361/>? “ආයස්මා, භන්තෙ, විසාඛො පඤ්චාලපුත්තො උපට්ඨානසාලායං භික්ඛූ ධම්මියා කථාය සන්දස්සෙති සමාදපෙති සමුත්තෙජෙති සම්පහංසෙති පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායා”ති।
bod:අථ ඛො භගවා ආයස්මන්තං විසාඛං පඤ්චාලපුත්තං එතදවොච – “සාධු සාධු, විසාඛ! සාධු <pb V=1.59/> ඛො ත්වං, විසාඛ, භික්ඛූ ධම්මියා කථාය සන්දස්සෙසි සමාදපෙසි සමුත්තෙජෙසි සම්පහංසෙසි පොරියා වාචාය විස්සට්ඨාය අනෙලගලාය අත්ථස්ස විඤ්ඤාපනියා පරියාපන්නාය අනිස්සිතායාති।
gax:“නාභාසමානං ජානන්ති, මිස්සං බාලෙහි පණ්ඩිතං।
gae:භාසමානඤ්ච ජානන්ති, දෙසෙන්තං අමතං පදං॥
gax:“භාසයෙ ජොතයෙ ධම්මං, පග්ගණ්හෙ ඉසිනං ධජං।
gae:සුභාසිතධජා ඉසයො, ධම්මො හි ඉසිනං ධජො”ති॥ අට්ඨමං।
sub:9:විපල්ලාසසුත්තං
bod:49:“චත්තාරොමෙ <pb P=2.52/>, භික්ඛවෙ, සඤ්ඤාවිපල්ලාසා චිත්තවිපල්ලාසා දිට්ඨිවිපල්ලාසා <pb T=2.67/>। කතමෙ චත්තාරො? අනිච්චෙ, භික්ඛවෙ, නිච්චන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; දුක්ඛෙ, භික්ඛවෙ, සුඛන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; අනත්තනි, භික්ඛවෙ, අත්තාති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො; අසුභෙ, භික්ඛවෙ, සුභන්ති සඤ්ඤාවිපල්ලාසො චිත්තවිපල්ලාසො දිට්ඨිවිපල්ලාසො। ඉමෙ ඛො, භික්ඛවෙ, චත්තාරො සඤ්ඤාවිපල්ලාසා චිත්තවිපල්ලාසා දිට්ඨිවිපල්ලාසා।
bod:“චත්තාරොමෙ, භික්ඛවෙ, නසඤ්ඤාවිපල්ලාසා නචිත්තවිපල්ලාසා නදිට්ඨිවිපල්ලාසා। කතමෙ චත්තාරො? අනිච්චෙ, භික්ඛවෙ, අනිච්චන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; දුක්ඛෙ, භික්ඛවෙ, දුක්ඛන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; අනත්තනි, භික්ඛවෙ, අනත්තාති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො; අසුභෙ, භික්ඛවෙ, අසුභන්ති නසඤ්ඤාවිපල්ලාසො නචිත්තවිපල්ලාසො නදිට්ඨිවිපල්ලාසො <pb M=1.362/>। ඉමෙ ඛො, භික්ඛවෙ, චත්තාරො නසඤ්ඤාවිපල්ලාසා නචිත්තවිපල්ලාසා නදිට්ඨිවිපල්ලාසා”ති।
gax:“අනිච්චෙ <pb V=1.60/> නිච්චසඤ්ඤිනො, දුක්ඛෙ ච සුඛසඤ්ඤිනො।
gax:අනත්තනි ච අත්තාති, අසුභෙ සුභසඤ්ඤිනො।
gae:මිච්ඡාදිට්ඨිහතා සත්තා, ඛිත්තචිත්තා විසඤ්ඤිනො॥
gax:“තෙ යොගයුත්තා මාරස්ස, අයොගක්ඛෙමිනො ජනා।
gae:සත්තා ගච්ඡන්ති සංසාරං, ජාතිමරණගාමිනො॥
gax:“යදා ච බුද්ධා ලොකස්මිං, උප්පජ්ජන්ති පභඞ්කරා।
gae:තෙ <pb T=2.68/> ඉමං ධම්මං <n>තෙමං ධම්මං (සී॰ ස්යා॰ කං॰)</n> පකාසෙන්ති, දුක්ඛූපසමගාමිනං॥
gax:“තෙසං සුත්වාන සප්පඤ්ඤා, සචිත්තං පච්චලද්ධා තෙ।
gae:අනිච්චං අනිච්චතො දක්ඛුං, දුක්ඛමද්දක්ඛු දුක්ඛතො॥
gax:“අනත්තනි අනත්තාති, අසුභං අසුභතද්දසුං।
gae:සම්මාදිට්ඨිසමාදානා, සබ්බං දුක්ඛං උපච්චගු”න්ති <n>පටි॰ ම॰ 1.236</n>॥ නවමං।
sub:10:උපක්කිලෙසසුත්තං
bod:50:“චත්තාරොමෙ <pb P=2.53/>, භික්ඛවෙ <n>චූළව॰ 447</n>, චන්දිමසූරියානං උපක්කිලෙසා, යෙහි උපක්කිලෙසෙහි උපක්කිලිට්ඨා චන්දිමසූරියා න තපන්ති න භාසන්ති න විරොචන්ති। කතමෙ චත්තාරො? අබ්භා, භික්ඛවෙ, චන්දිමසූරියානං උපක්කිලෙසා, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති।
bod:“මහිකා, භික්ඛවෙ, චන්දිමසූරියානං උපක්කිලෙසා, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති।
bod:“ධූමො රජො, භික්ඛවෙ, චන්දිමසූරියානං උපක්කිලෙසො, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති।
bod:“රාහු <pb V=1.61/>, භික්ඛවෙ, අසුරින්දො චන්දිමසූරියානං උපක්කිලෙසො, යෙන උපක්කිලෙසෙන උපක්කිලිට්ඨා චන්දිමසූරියා න තපන්ති න භාසන්ති න විරොචන්ති। ඉමෙ ඛො <pb M=1.363/>, භික්ඛවෙ, චත්තාරො චන්දිමසූරියානං උපක්කිලෙසා, යෙහි උපක්කිලෙසෙහි උපක්කිලිට්ඨා චන්දිමසූරියා න තපන්ති න භාසන්ති න විරොචන්ති।
bod:“එවමෙවං ඛො, භික්ඛවෙ, චත්තාරොමෙ සමණබ්රාහ්මණානං උපක්කිලෙසා, යෙහි උපක්කිලෙසෙහි උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්ති। කතමෙ චත්තාරො? සන්ති, භික්ඛවෙ <pb T=2.69/>, එකෙ සමණබ්රාහ්මණා සුරං පිවන්ති මෙරයං, සුරාමෙරයපානා අප්පටිවිරතා। අයං, භික්ඛවෙ, පඨමො සමණබ්රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්ති।
bod:“සන්ති, භික්ඛවෙ, එකෙ සමණබ්රාහ්මණා මෙථුනං ධම්මං පටිසෙවන්ති, මෙථුනස්මා ධම්මා අප්පටිවිරතා। අයං, භික්ඛවෙ, දුතියො සමණබ්රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්ති।
bod:“සන්ති, භික්ඛවෙ, එකෙ සමණබ්රාහ්මණා ජාතරූපරජතං සාදියන්ති, ජාතරූපරජතපටිග්ගහණා අප්පටිවිරතා। අයං, භික්ඛවෙ, තතියො සමණබ්රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්ති।
bod:“සන්ති, භික්ඛවෙ, එකෙ සමණබ්රාහ්මණා මිච්ඡාජීවෙන ජීවන්ති, මිච්ඡාජීවා අප්පටිවිරතා। අයං, භික්ඛවෙ, චතුත්ථො සමණබ්රාහ්මණානං උපක්කිලෙසො, යෙන උපක්කිලෙසෙන උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්ති। ඉමෙ ඛො, භික්ඛවෙ, චත්තාරො සමණබ්රාහ්මණානං උපක්කිලෙසා <pb P=2.54/>, යෙහි උපක්කිලෙසෙහි උපක්කිලිට්ඨා එකෙ සමණබ්රාහ්මණා න තපන්ති න භාසන්ති න විරොචන්තී”ති।
gax:“රාගදොසපරික්කිට්ඨා, එකෙ සමණබ්රාහ්මණා।
gae:අවිජ්ජානිවුතා පොසා, පියරූපාභිනන්දිනො॥
gax:“සුරං <pb V=1.62/> පිවන්ති මෙරයං, පටිසෙවන්ති මෙථුනං।
gax:රජතං <pb T=2.70/> ජාතරූපඤ්ච, සාදියන්ති අවිද්දසූ।
gae:මිච්ඡාජීවෙන ජීවන්ති, එකෙ සමණබ්රාහ්මණා॥
gax:“එතෙ <pb M=1.364/> උපක්කිලෙසා වුත්තා, බුද්ධෙනාදිච්චබන්ධුනා।
gax:යෙහි උපක්කිලෙසෙහි <n>උපක්කිලිට්ඨා (සී॰ පී॰)</n>, එකෙ සමණබ්රාහ්මණා।
gae:න තපන්ති න භාසන්ති, අසුද්ධා සරජා මගා॥
gax:“අන්ධකාරෙන ඔනද්ධා, තණ්හාදාසා සනෙත්තිකා।
gae:වඩ්ඪෙන්ති කටසිං ඝොරං, ආදියන්ති පුනබ්භව”න්ති॥ දසමං।
cen:රොහිතස්සවග්ගො පඤ්චමො।
bod:තස්සුද්දානං –
gax:සමාධිපඤ්හා ද්වෙ කොධා, රොහිතස්සාපරෙ දුවෙ।
gae:සුවිදූරවිසාඛවිපල්ලාසා, උපක්කිලෙසෙන තෙ දසාති॥
cen:පඨමපණ්ණාසකං සමත්තං।
tit:2:දුතියපණ්ණාසකං
