cha:(14) 4:සාධුවග්ගවණ්ණනා
bod:134:චතුත්ථස්ස පඨමෙ <b>සාධු</b>න්ති භද්දකං සිලිට්ඨකං। දුතියාදීනි උත්තානත්ථානෙවාති। අරියමග්ගවග්ගො උත්තානත්ථොයෙවාති।
cen:සාධුවග්ගො චතුත්ථො।
cen:තතියපණ්ණාසකං නිට්ඨිතං।
tit:4:චතුත්ථපණ්ණාසකං
bod:155:චතුත්ථස්ස <pb V=3.336/> <pb M=3.338/> පඨමාදීනි උත්තානත්ථානෙවාති।
sub:8:කම්මනිදානසුත්තවණ්ණනා
bod:174:අට්ඨමෙ <b>ලොභහෙතුකම්පී</b>ති පාණාතිපාතස්ස ලොභො උපනිස්සයකොටියා හෙතු හොති දොසමොහසම්පයුත්තොපි। ඉමිනා උපායෙන සබ්බත්ථ අත්ථො වෙදිතබ්බො।
sub:9:පරික්කමනසුත්තවණ්ණනා
bod:175:නවමෙ <b>පරික්කමනං හොතී</b>ති පරිවජ්ජනං හොති।
sub:10:චුන්දසුත්තවණ්ණනා
bod:176:දසමෙ <b>කම්මාරපුත්තස්සා</b>ති සුවණ්ණකාරපුත්තස්ස। <b>කස්ස නො ත්ව</b>න්ති කස්ස නු ත්වං। <b>පච්ඡාභූමකා</b>ති පච්ඡාභූමිවාසිකා। <b>කමණ්ඩලුකා</b>ති කමණ්ඩලුධාරිනො। <b>සෙවාලමාලිකා</b>ති සෙවාලමාලා විය ධාරෙන්ති। සෙවාලපටනිවාසිතාතිපි වුත්තමෙව। <b>උදකොරොහකා</b>ති සායතතියකං උදකොරොහනානුයොගමනුයුත්තා। <b>ආමසෙය්යාසී</b>ති හත්ථෙන පරිමජ්ජෙය්යාසි।
sub:11:ජාණුස්සොණිසුත්තවණ්ණනා
bod:177:එකාදසමෙ <b>උපකප්පතූ</b>ති පාපුණාතු। <b>ඨානෙ</b>ති ඔකාසෙ। <b>නො අට්ඨානෙ</b>ති නො අනොකාසෙ। <b>නෙරයිකානං</b> <pb P=5.75/> <b>ආහාරො</b> නාම තත්ථ නිබ්බත්තනකම්මමෙව। තෙනෙව හි තෙ තත්ථ යාපෙන්ති। <b>තිරච්ඡානයොනිකානං</b> පන තිණපණ්ණාදිවසෙන ආහාරො වෙදිතබ්බො। <b>මනුස්සානං</b> ඔදනකුම්මාසාදිවසෙන <pb V=3.337/>, <b>දෙවානං</b> සුධාභොජනාදිවසෙන, <b>පෙත්තිවෙසයිකානං</b> ඛෙළසිඞ්ඝාණිකාදිවසෙන। <b>යං වා පනස්ස ඉතො අනුප්පවෙච්ඡන්තී</b>ති යං තස්ස මිත්තාදයො ඉතො දදන්තා අනුපවෙසෙන්ති। පෙත්තිවෙසයිකා එව හි පරදත්තූපජීවිනො හොන්ති, න අඤ්ඤෙසං පරෙහි දින්නං <pb M=3.339/> උපකප්පති। <b>දායකොපි අනිප්ඵලො</b>ති යං සන්ධාය තං දානං දින්නං, තස්ස උපකප්පතු වා මා වා, දායකෙන පන න සක්කා නිප්ඵලෙන භවිතුං, දායකො තස්ස දානස්ස විපාකං ලභතියෙව।
bod:<b>අට්ඨානෙපි භවං ගොතමො පරිකප්පං වදතී</b>ති අනොකාසෙ උප්පන්නෙපි තස්මිං ඤාතකෙ භවං ගොතමො දානස්ස ඵලං පරිකප්පෙතියෙව පඤ්ඤාපෙතියෙවාති පුච්ඡති। බ්රාහ්මණස්ස හි “එවං දින්නස්ස දානස්ස ඵලං දායකො න ලභතී”ති ලද්ධි। අථස්ස භගවා පඤ්හං පටිජානිත්වා “දායකො නාම යත්ථ කත්ථචි පුඤ්ඤඵලූපජීවිට්ඨානෙ නිබ්බත්තො දානස්ස ඵලං ලභතියෙවා”ති දස්සෙතුං <b>ඉධ බ්රාහ්මණා</b>තිආදිමාහ। <b>සො තත්ථ ලාභී හොතී</b>ති සො තත්ථ හත්ථියොනියං නිබ්බත්තොපි මඞ්ගලහත්ථිට්ඨානං පත්වා ලාභී හොති। අස්සාදීසුපි එසෙව නයො। සාධුවග්ගො උත්තානත්ථොයෙවාති।
cen:ජාණුස්සොණිවග්ගො දුතියො।
cen:චතුත්ථපණ්ණාසකං නිට්ඨිතං।
