cen:॥ නමො තස්ස භගවතො අරහතො සම්මාසම්බුද්ධස්ස॥
cha:මහාපණාමපාඨ
tit:(බුද්ධවන්දනා)
gax:1:සො <pb M=.41/>, කො। නෙ, සං।
gax:2:සත්ථා, නෙසං। ඛෙමං, දාතා।
gax:3:හෙළාත-ක්කාරො සො। ජන්තූනං, නො මා නු।
gax:4:සො ලොකන්ධං, හන්ත්වා නක්කො।
gae:සත්තම්බොජං, බොධෙතා නු॥
gax:5:ජිනසූරියො, තිභවනභෙ।
gae:මුහතිමිරං, අභිතපයෙ॥
gax:6:ජෙනො ජිනමූලෙ, දිස්වා ජනකායං।
gae:සංසාරනිමුග්ගං, සබ්බඤ්ඤුත මිච්ඡං॥
gax:7:හිත්වා කරුපෙතං, මොක්ඛං පණිධානං।
gae:වත්තෙසි දයාණා, යො තං මුනි වන්දෙ॥
gax:8:සුතායුභරියා මෙ, ධනඞ්ගමපි චජ්ජං॥
gae:චිනං බුධිනිදානෙ, අගා මුනියං මෙතං॥
gax:9:සො සසජාතිය දෙහං, චජ්ජිය දානවරඤ්ච।
gae:නාගුසභො වරසීලං, පූරයි සම්පරිචාගො॥
gax:10:නෙක්ඛම්මග්ගං රාජා හුත්වා, සෙනබ්බිද්වා පඤ්ඤාසෙට්ඨං।
gae:වෙදෙහින්දො වීරුක්කංසං, ඛන්තීවාදී ඛන්තීසෙට්ඨං॥
gax:11:සො සුතසොමො තථගං, තෙමිය ධිට්ඨානවරං।
gae:එකභුගො මෙත්තවරං, ලොමහසොපෙක්ඛතරං॥
gax:12:පාරමී <pb M=.42/> තිදුක්කරාව, පූරියාන සෙට්ඨබොධි।
gae:පාපුණිත්ථ යො අනන්ත-ධම්මසාරදං නමාමි॥
gax:13:පහාය චක්කවත්තිකං, කරොපනීත මද්දියං।
gae:භුසිධරෙ සසෙනකං, අජෙනි පාපිමං නමෙ॥
gax:14:අථුත්තරං ජයාකරං, බහූපකාරතං ජිනො।
gae:පටිච්ච නිම්මිසක්ඛිභි, උදික්ඛතෙ නමාමි තං॥
gax:15:චඞ්කමෙ මරුවිමති යො, ඡින්දයං කමි රතනියෙ।
gae:ඉද්ධිපාටිහිරණකරො, චක්ඛුමං තමභිපණමෙ॥
gax:16:අථ රතනඝරෙ බුද්ධො, ඡදිධිති ජනයං සඞ්ඛ්යං।
gae:සීමීසා තමභිධම්මං යො, සුරනරමහිතං වන්දෙ॥
gax:17:නිග්රොධන්තික නුබ්භවී සුඛං, ධම්මං යො විචිනං නධීවරො।
gae:කිච්ඡාලද්ධ මනඤ්ඤබොධියං, වන්දෙ තං සුගතං නිග්රොචරං॥
gax:18:සබ්භොගෙහි ථ මුචලින්දෙන,
gax:නාගින්දෙන රහසි පාවුත්තො।
gax:සොඛ්යං යො නුභවි විමුත්තිංතං,
gae:වන්දෙ මාරාජි අතුලප්පඤ්ඤො॥
gax:19:කාරුණිකො රාජායතනෙ යො,
gax:භොජ මුළාරං භොජ්ජරසෙකං।
gax:වාස මකා නන්තග්ගුණධාරො,
gae:එකගතො වන්දාමි මහෙසී॥
gax:20:කෙය්යං කෙය්යං අභිජයකෙතුං,
gax:ජෙය්යං ජෙය්යං වරජයපානං।
gax:පෙය්යං පෙය්යං සුවිචි නමෙ තං,
gae:නෙය්යං නෙය්යං සමතමුපෙක්ඛිං॥
gax:21:සත්ත ච සත්තාහෙ විජිතාවී,
gax:ඛෙපිය නිග්රොධං පුන ගන්ත්වා।
gax:ධම්මසුදුද්දස්යං පති ජාතො,
gae:ධම්මකථා ප්පොසුක්ක විතක්කො॥
gax:22:මරුගණෙහි <pb M=.43/> බ්රහ්මුනා සමං,
gax:රතනදාමමෙරුණා දදා।
gax:සමභියාචිතො පටිස්සවං,
gae:දසබලො නමාමි දෙසිතුං॥
gax:23:ගන්ත්වා ඉසිප්පාතක්කානනඤ්ච,
gax:සත්ථා මිගද්දායං දෙසයිත්ථ।
gax:සච්චප්පකාරං යො ධම්මචක්ක-
gae:සුත්තං නමෙ ඡබ්බීධංසු තාව॥
gax:24:රඤ්ඤො මගධස්ස කතප්පටිඤ්ඤො,
gax:ගන්ත්වානථ රාජගහං විනෙති।
gax:සත්තෙ මලරොගයුතෙ ගදග්ගං,
gae:පායෙතුන තං පණමෙ භිසක්කං॥
gax:25:සක්යාධිවාසෙ කපිලෙ සඤ්ඤතිං,
gax:මානද්ධජං භින්දිය මිද්ධිවාතා।
gax:ධම්මාමතං පායි පිතුප්පභුති,
gae:වන්දාමි සක්යින්ද මනොමදස්සිං॥
gax:26:අනාථපිණ්ඩොති ව්හයෙන නන්ත-
gax:ද්ධනං චජිත්වා සුකතෙ විහාරෙ।
gax:විහාසි භිය්යො ජනතා හිතත්ථං,
gae:සුධම්මභෙරිං වදයං භිවන්දෙ॥
gax:27:උපෙතපුඤ්ඤං වරලක්ඛණොකං-
gax:ණොකං විසුද්ධං ජලිතප්පදීමං।
gax:දීපං පජානං අනිඝං නවජ්ජං-
gae:නවජ්ජවාචං සුගතං නමාමි॥
gax:28:මුනිභානු ධම්මපභාහි ජන-
gax:ම්බුජ මුද්ධතන්ධතමො සුතපො।
gax:කරුණාරුණො සමබොධයි යො,
gae:භවිසීතලත්තපනො පණමෙ॥
gax:29:ඉන්දු වියම්බරමජ්ඣතලෙ යො,
gax:රාජති තාරගණෙන මුනින්දො।
gax:අරියගණප්පරිතො තිභවෙ තං,
gae:සාදර මුග්ගතසොභ මවන්දි॥
gax:30:මූලාමූලා <pb M=.44/> තිංසතිපාරමියො,
gax:සාඛාසාඛා මජ්ඣිමජ්ඣානකායා।
gax:පත්තාපත්තා බුද්ධචක්ඛුනි යස්ස,
gae:පුප්ඵාපුප්ඵා කාරුණා මග්ගඛන්ධො॥
gax:31:සාරාසාරා යමකා ඵෙග්ගුභිඤ්ඤා,
gax:සබ්බාලම්බඞ්කුරකං සීලවණ්ටං।
gax:සෙසාධම්මා මධුපක්කප්ඵලානි,
gae:රංසීඡල්ලී සුතචා ලක්ඛණානි॥
gax:32:ඡායුපගා සුං පුථුනරදෙවා,
gax:මාරජිදීපඞ්කර මහිජාතං।
gax:පත්ථතනන්තඤ්ච කුසලබීජං,
gae:එකරුහං පාදපමුනි වන්දෙ॥
gax:33:මාරතිත්ථියරිපුං තමඤ්ච යො,
gax:ධංසයං නගරධම්ම මාපයං।
gax:සීලනීවරණ ද්වාරකොට්ඨකං,
gae:එසිකාපරමසද්ධ මුත්තමං॥
gax:34:ද්වාරපාලසුයතං සතිටාලං,
gax:ඤාණචච්චර සිඝාටපදිද්ධිං।
gax:ධම්මමග්ගකුටිසාල සහිත්තං,
gae:ධම්මසෙනපතිසාරිජභූතං॥
gax:35:දුතියසුතපරොහිතං මහා-
gax:ධුතගුණධරමග්ඝ දස්සිකං।
gax:විනයචිනක ධම්මරක්ඛකං,
gae:තිභවපතික ධම්මරාජියං॥
gax:36:සුතං සුතං සබ්බධි සජ්ජනංජනං,
gax:මිතං මිතං නන්තගුණාලයං ලයං।
gax:හුතං හුතං ජන්තුනමානමං නමං,
gae:භවෙ භවෙ තෙභවමඞ්ගලං ගලං॥
gax:37:ලොකාභිරාමං රමණෙය්යවෙදුරං,
gax:ලොකන්තගුං අන්තුභයානුපාගතං।
gax:ලොකද්ධජං මානධජප්පහාරකං,
gae:ලොකග්ගරුං අග්ගරු පච්චයෙ නමෙ॥
gax:38:මකුටග්ගඵලං <pb M=.45/> නයනඤ්චනිකං,
gax:සවනබ්භුසනං වදනබ්භුසනං।
gax:ගලමණ්ඩනමිද්ධි මනඤ්ඤුරසං,
gae:කිරියඤ්ඤුදරං ද්විඛණඤ්ඤුකරං॥
gax:39:කටිවිභූසන මජ්ඣිමඤ්ඤණකං,
gax:දයවිලෙපන ධාරණමණ්ඩනං।
gax:පටඛිලඤ්ඤුනිවත්ථ මනුත්තරං,
gae:මුනිමරුත්තම මෙක මහං නමෙ॥
gax:40:සතිවර සුචකං ඉබ්භග්ගපඤ්ඤං,
gax:සුවීරියවසුවාහං පීතිසෙලං।
gax:ගහපතිසමථග්ගං ථීපසද්ධිං,
gae:අසණියසුනුපෙක්ඛං සත්තභොගං॥
gax:41:චතුදිසිකිද්ධිප්පද මසහායං,
gax:සුපරිවුතං ඛත්තියවිරජානං।
gax:සුචිපරිසං දෙවනර මනාපං,
gae:දසබලචක්කාධිපති භිවන්දෙ॥
gax:42:සමාධිබ්බහිද්ධං සතිච්ඡට්ඨසෙලං,
gax:විරප්පඤ්චමා ජීවමජ්ඣං සුකම්ම-
gax:ත්තතියං සුවාචාදුතියං භිසෙට්ඨං,
gae:සමාතක්කපුබ්බඤ්ච සත්තප්පවාරං॥
gax:43:විවිධඤාණපභුතිබ්බසාකරං,
gax:බහුමහිද්ධික මරූන මාසයං।
gax:ධුංවපභාජලිතරාමණෙය්යකං,
gae:සුගතනෙරුනගරාජ මානමෙ॥
gax:44:සීලජ්ජලං රතනධම්ම මාකරං,
gax:භිඤ්ඤාවිචිං සතිකුලට්ඨි ගම්භිරං।
gax:විත්ථිණ්ණඤාණ මරියොදජාසයං,
gae:අට්ඨම්බීධච්ඡරියකං අසන්දනං॥
gax:45:බහුනජ්ජමොසරණ මෙකරසං,
gax:දුරුපග්ගමං අචිතසම්භරිනං।
gax:පුථුපොතපුඤ්ඤවතමෙව නමෙ,
gae:ද්වීපදුත්තමණ්ණව නදින්දවරං॥
gax:46:අභිනිහරධනුං <pb M=.46/> ගුණපාරමිං,
gax:නළමතිමනබාජරහම්මුඛා।
gax:ධිතිසමිතසරෙන සුධාරයං,
gae:මලම ගගණ මෙකපවෙදනා॥
gax:47:යො පාවෙධෙසිං අග්ගමග්ගඤ්ච තූණිං,
gax:ධම්මාලඞ්කාරබ්බම්ම මෙකබ්බලං තං।
gax:නෙත්තිංසානන්තඤාණ ගීරෙල්ලිමන්තං,
gae:සබ්බඤ්ඤුස්සාසං ඉද්ධිදණ්ඩං නමාමි॥
gax:48:වරතපවුට්ඨි සුබීජකසද්ධා,
gax:මතියුගනඞ්ගල හීරුතපීසා।
gax:සුසමථරජ්ජු සතිද්විජතුත්තං,
gae:වීරියදුරාවහ සච්චනිදානං॥
gax:49:වතිසංවරං සොරතමොචනඤ්චං,
gax:සරණා නිවත්තබ්බහනත්ථං යස්ස।
gax:අමතප්ඵලං නෙකරසෙහුපෙතං,
gae:සුගතං මහාකස්සක මාභිවන්දෙ॥
gax:50:දෙවග්ගො තිදසපුරෙ වරාසනෙ යො,
gax:දෙවානං ජනිකපභුතිනං භිධම්මං।
gax:බාලක්කොව ලළයමාචලෙ තිමාසං,
gae:දෙසෙස්යා පරවිසයං නමෙ අජෙය්යො॥
gax:51:මහායසො විවිධසුභප්පකාසකං,
gax:කුරූසු යො අමිතගුණො තමොනුදො।
gax:පරප්පවාදහරි සුභානුයොගිනං,
gae:නමාමි තං කථයි සතිප්පඨානකං॥
gax:52:සමථකපලිකො සස්නෙහසම්මාසති,
gax:පරමමතිගිනී සවට්ටිපරක්කමො।
gax:සකලජුතිකරො සුධම්මපදීපකො,
gae:ඉම මුපජලිතො ජිනෙන නමාමහං॥
gax:53:විගතගතමලං මලගතවිගතං,
gax:මහිත හිතමනං මනහිතමහිතං।
gax:විභවභවකරං කරභවවිභවං,
gae:සුජන ජනගුණං ගුණජනසුජනං॥
gax:54:සීලග්ගදණ්ඩවිචිතං <pb M=.47/> සුසමාධිපත්තං,
gax:සොභාසමුජ්ජල මනන්තග ඤාණසීඛං।
gax:සද්ධම්මසෙට්ඨරතනඤ්ච තිලොකකෙතුං,
gae:වන්දාමි ලොචනභිසෙක සුසොභයුත්තං॥
gax:55:විනයනය මනයවිනය මනමිතං,
gax:විජයජය මජයවිජය මතුලිතං।
gax:විභජභජ මභජවිභජ මනනකං,
gae:විසමසම මසමවිසම මභිනමෙ॥
gax:56:පරමරම මරමපරම මතිගුණං,
gax:පගහගති මගතිපගත මමමකං।
gax:පචයචය මචයපපය මනණකං,
gae:පකතකත මකතපකත මචලකං॥
gax:57:උජුක මයනමග්ගෙ මොක්ඛදෙසං නියාසි,
gax:වරරථකුජරෙන චම්මචක්කෙන සත්ථා।
gax:හිරිතපදුකපාලම්බෙන ධම්මස්සුතෙන,
gae:සතිනිවරයුතෙන ප්පාටිහිරද්ධජෙන॥
gax:58:අවිහනනක්ඛිනා සුයම නෙමුපක්ඛරා,
gax:උදරියමබ්භිනා පරිපුරඞ්ගසච්චිනා।
gax:කුසලවිභූසිනා නිමදකුප්පරෙන යො,
gae:අඛරනතෙසිනා ගුපිතසිලනන්දනා॥
gax:59:අනුසනුඝාතිනා මතිපුරෙජවෙන කාල-
gax:ඤ්ඤුතමතිසාරිකෙ න ච විසාරදත්ථිදණ්ඩා।
gax:සතිතුද ධීතිරස්මි මනදම්මසින්ධවෙන,
gae:විනයගණෙ නමාමි ත මතුල්යසත්ථවාහං॥
gax:60:යමක්කග්ගිජාලං පරවිසය මච්ඡෙරසහිතං,
gax:දුදිට්ඨන්ධුබ්බාහං යුගගහණතිත්ථීන මකරී।
gax:බහූනං මජ්ඣෙ යො රතනකමනෙ පාටිහරියං,
gae:ජයක්කෙතුස්සාපි ත මභිනමි කණ්ටම්බසමිපෙ॥
gax:61:නඛජුතිරජං චක්කඞ්ගොපෙත පාදවරම්බුජං,
gax:සුභසිරිමතො රංසිජාලඞ්ගුලිදසසංසුභිං।
gax:පවරසිරසා දෙවාදෙවා සදා න පිලන්ධයුං,
gae:ත මතිව මනොරම්මං තිත්තීකරා නමි යස්ස කෙ॥
gax:62:බුද්ධොප්යෙකො <pb M=.48/> නිධනගුණිනො වණ්ණයෙ යාවජීවං,
gax:කාමං අඤ්ඤං කථමභණ මාසුං ඛියෙථා යුකප්පො।
gax:න ත්වෙවා යං ඛය මුපවජ්ජෙ යස්ස වණ්ණො අනන්තො,
gae:තං සබ්බඤ්ඤුං සකලරිරී නෙකනාථං නමාමි॥
gax:63:පාදිදීපාදං ද්විනයනදිජං ධම්මකායං ධිසොණ්ඩං,
gax:භාණීසොණ්ඩග්ගං සරණසිරසිං මග්ගාවාලං සුභඞ්ගං।
gax:සීලාලඞ්කාරං විමලිභවු තං සත්තතිට්ඨිධිදබ්බං,
gae:නාථෙභින්දග්ගං ඵලකරිණුකං මොක්ඛභොජං නමාමි॥
gax:64:මලාලොළුල්ලොලං අතිභයජනං දුග්ගසංසාරසින්දුං,
gax:ඵියබ්භානිග්ගාහො සිවතටමුඛො නාවි කජ්ජෙට්ඨනාථො।
gax:පදප්පාරක්කාමං බහුජනගණං එකමග්ගත්තරම්හි,
gae:සමාරොපෙත්වා මත්තරි ත මතුලසාදරඤ්චා භිවන්දෙ॥
gax:65:බ්යාමංසුග්ඝනධාර මක්කුළුසතබ්භාණුජ්ජලන්තත්තනං,
gax:උක්කංසජ්ජුති කෙතුමාලවිචිතං සද්ධම්මජොතින්ධරං।
gax:බුන්දින්නිග්ගතපජ්ජලන්ත දිධිතිං අජ්ජත්ථනා යාව ච,
gae:වන්දෙතං මුනි සක්යපුඞ්ගව මහං පුණ්ණින්දුවත්තම්පි ච॥
gax:66:සත්තමංතමං විනාසකංසකං දදං විනෙය්යකානමෙව,
gax:භාවනංවනං ධුලීකරං කරං තිදුක්කරං පජාභිභුඤ්ජ।
gax:ගාරවංරවං මනොහරංහරං නරානරානයං නමාමි,
gae:සාදරංදරං විනොදකංදකං පවස්සකං පජානමිව॥
gax:67:බුද්ධො නිග්රොධබිම්බො මුදුකරචරණො බ්රහ්මඝොසෙණිජඞ්ඝො,
gax:කොසච්ඡාදඞ්ගජාතො පුනරපි සුගතො සුප්පතිට්ඨිතපාදො।
gax:මුදොදාතුණ්ණලොමො අථමපි සුගතො බ්රහ්මුජුග්ගත්තභාවො,
gae:නීලක්ඛී දීඝපණ්හී සුඛුමමලඡවී ථොම්යරස්සග්ගසග්ගී॥
gax:68:චත්තාලීසග්ගදන්තො සමකලපනජො අන්තරංසප්පපීණො,
gax:චක්කෙනඞ්කීතපාදො අවිරළදසනො මාරජුස්සඞ්ඛපාදො।
gax:තිට්ඨන්තොනොමෙන්තො භයකරමුදුනා ජණ්ණුකානා මසන්තො,
gae:වට්ටක්ඛන්ධො ජිනො ගොතරුණපඛුමකො සීහපුබ්බඩ්ඪුකායො॥
gax:69:සත්තප්පීණො ච දීඝඞ්ගුලං මථ සුගතො ලොමකූපෙකලොමො,
gax:සම්පන්නොදාතදාඨො කනකසමතචො නීලමුද්ධග්ගලොමො।
gax:සම්බුද්ධො ථූලජිව්හො අථ සීහහනුකො ජාලිකප්පාදහත්ථො,
gae:නාථො උණ්හීසසීසො ඉති ගුණසහිතං තං මහෙසිං නමාමි॥
gax:70:වට්ටචිතානුපුබ්බකසුභඞ්ගුලී <pb M=.49/> රුහිරමට්ඨතුඞ්ගනඛකො,
gax:නිග්ගුළගොප්ඵකො සමපදො සීහොසභිභ හංසසන්නිභකමො।
gax:දක්ඛිණතාවතක්කමි සමන්තමණ්ඩල නිගණ්ඨි ජාණුසුභකො,
gae:බ්යඤ්ජනපුණ්ණපොසතනු නාභිගම්භීර අඡිද්දදක්ඛිණවටො॥
gax:71:ද්විරදකරප්පකාසුරුභුජො සුවිබ්භජනුපුබ්බමට්ඨඅනුනා-
gax:නුනඅලිනානුපුබ්බරුචිර ත්තිලාදිරහිතබ්බිසුද්ධතනුකො।
gax:දසසතකොටි හත්ථිබලධාරණො කනකතුඞ්ගනාසිකසුභො,
gae:සුරුහිරදන්තමංසථ සුචිසිනිද්ධදසනො ථ ලොකසරණො॥
gax:72:සුද්ධපසාදින්ද්රි ච වට්ටතරදාඨො රුහිරොට්ඨ ච සුරනරනාථො,
gax:ආයතසොභබ්බදනො ථ මුනි ගම්භීරුජුකායතසුරුචිරලෙඛො।
gax:බ්යාමපභාමණ්ඩලබුන්දි සුපුරග්ගණ්ණි ච ආයතවිසටසුභක්ඛී,
gae:පඤ්චපසාදක්ඛි ච කුඤ්චිකසුභග්ගපඛුමො මුදුතනුරුණජිව්හො॥
gax:73:සොම්මසිනිද්ධ ත්යුජ්ජලකොමල වරුණවිමලතනු ච අමිතගුණො,
gax:කොමල දක්ඛිණාවට අඤ්ජනභිදසරිසනිලක මුදුතනුරුහො।
gax:දක්ඛිණවට්ටකොමල සණුසමසුනිල අලුලිත සිරරුහි ජිනො,
gae:සොභණසණ්ඨානො ථ සිනිද්ධසිරරුහි ච සුපචිතසතකුසල ජො॥
gax:74:නිග්ගුළොනිග්ගන්තිච්ඡත්තස්සරිසඅතිසුභගසිර චායතාරුචි කණ්ණකො,
gax:සොසණ්ඨානස්සණ්හාහාරානුකමපහුතභමුථ සුආයතබ්භමුකො ච සො।
gax:සුග්ගන්ධග්ගත්තො මුද්ධිචාථ වදනි ච පුථුලකනලාට ආයතසොභණො,
gae:අස්සාසප්පස්සාසාතිස්සණු ධරමසමසම නමි කෙතුමාලවිචිත්තකං॥
gax:75:බුද්ධුප්පාදො කිමඞ්ගං අතිදුලභතරං ඝොසමත්තම්පි ලොකෙ,
gax:තස්මා නානප්පකාරං සපරහිතසුඛං විද්ධසූ පත්ථයන්තා।
gax:යාතිට්ඨත්ථාව හං තං සුරනරසරණං අන්තරායප්පහානං,
gae:පුඤ්ඤක්ඛෙත්තෙකභූතං සුගතමවිරතං සාධු වන්දන්තු සන්තො॥
gax:76:ඛෙත්තවරඞ්ගතත්ථුතිපුරෙ ජවපණම තෙජසා ඉධ භවෙ,
gax:රොගභයාද්යුපද්දවහතො අනුනසුඛ භොගපුඤ්ඤමතිකො।
gax:දෙවමනුස්සභොගපවරං පරත්ථනුභාවඤ්ච අන්තිමභවෙ,
gae:අඤ්ඤතරො තිබොධිපවරෙ භවිස්සති යථාසයං කතනතො॥
gax:77:පුඤ්ඤෙනානෙන <pb M=.50/> සොහං නිපුණජවමති පෙමවාචො සඛීලො,
gax:සද්ධො කල්යාණමිත්තොතිසරණගමනො සීලවා චාගයොගො।
gax:හිරොත්තප්පී සුදක්ඛො අවිතසුචරිතො ධිතිමා සච්චභාණී,
gae:බාහුස්සච්චි විභාගි සපරහිතකරො වග්ගුරාවො භිරුපො॥
gax:78:දීඝජ්ජීවි නිරොගො සුචිකුලපස්සුතො ධම්මරත්තො විරත්තො,
gax:නිච්චාපල්යො කතඤ්ඤු අතිමුදුජුමනො සාධුභාවාදිවිඤ්ඤූ।
gax:ධම්මාජීවො භවෙය්යං බහුකුසලරතො අප්පකොධො අලුද්ධො,
gae:එවඤ්චඤ්ඤං කරෙය්යං පණිධි චරිමකෙ මොක්ඛනිබ්බානභාගී॥
gax:79:(1) මහාකථං බුද්ධඝොසො, තනුමෙව කරංඅපි।
gae:චජං හෙය්යා දියා දෙය්යං, අකරිත්ථ යථා තථා॥
gax:80:(2) මහාපණාමපොරාණං, කිඤ්චි එව පුනප්පුනං।
gae:කාමොක්කමං දුධාරඤ්ච, චජං දෙය්යා දියඤ්ඤත්ථ॥
gax:81:(3) සුතජ්ජය අනුභව-ට්ඨපනත්ථෙන ලඤ්ඡිනා।
gae:සුතෙන ගරුනානෙන, කතොයං පණාමො නවො॥
gax:82:(4) එකක්ඛරාය ගාථායො, යාව ඡබ්බිසතක්ඛරා।
gae:ජාතිය පජ්ජසත්තත්යා, සඞ්ඛතො චතුරාධිකා॥
gax:83:(5) අට්ඨාධිකා සහෙවුය්යො- ජනාදීහි මිදං නතං।
gae:යථාවුත්තත්ථකා කාමා, යෙ නිච්චං ධාරයන්තු තෙ॥
gax:84:රාජාතිරාජාතිමනොහරො යො,
gax:දෙවාතිදෙවාතිගුණොඝධාරී।
gax:බ්රහ්මාතිබ්රහ්මාතිභවන්තගූ තං,
gae:සඞ්ඝාතිසඞ්ඝාතිවිරාව වන්දෙ॥
gax:85:අනඞ්ගනඞ්ගං නරදෙවදෙවං,
gax:අනිඤ්ජනිඤ්ජං භයතාණතාණං।
gax:අනණ්ඩනණ්ඩඤ්ච අනාථනාථං,
gae:ඛයන්තයන්තං පණමාමි මාමි॥
gax:86:තම්බසිනිද්ධතුඞ්ගනඛකො නුංවට්ටසුචිතුරඞ්ගුලි ච මුනිසො,
gax:සීහුසභොභහංසසමගො නිගූළසම ගොප්ඵකායතමුඛො।
gax:කොමලදක්ඛාණාවටතනුරුහො සුචිමලුජ්ජලාභසරිරො,
gae:පඤ්චපසාදයුත්තනයනො සුගන්ධමුඛතුඞ්ගනාසිකයුතො॥
gax:87:කොටිසහස්සනාගබලිකො <pb M=.51/> සුරත්තමධරො සුවට්ටදසනො,
gax:ආයතසණුලොමභමූකො මුදුත්තනුකරත්ත ජිව්හසහිතො।
gax:ඡත්තසමානසොභණසිරො සුකෙසවර කෙතුමාලවිචිතො,
gae:ඉච්චනුබ්යඤ්ජනෙභි සහිතං මුනින්දපවරං නමාමි සිරසා॥
gax:88:සකලමලෙහි සො මුනි සුදූරතාය ච මලාරිනිං හතතයා,
gax:තිභවරථෙ සමානිතමනාරකානි ච නමාලයො නරවරො।
gax:මලකරණෙ රහාරහ මනන්තඤෙය්ය මභිජානනා මුනි තථා,
gae:චරණයුතො තිවිජ්ජි ච සුවාචතා සුගමනා ජනෙසු සුගතො॥
gax:89:ලොකවිදූ සො නිතලොකතයතා සාකලතො අසමනරදමා සො,
gax:සාරථි ජිනො අනුසාසනකරො සත්ථවහො දුපථතරණසත්තා।
gax:බුජ්ඣති සාමං චතුසච්චමඛිලං බොධයි ජන්තුගණමිති ච බුද්ධො,
gae:භාකරආභාඵුටපඞ්කජසමො මග්ගියඤාණඵුවිකසිතො ච॥
gax:90:භග්ගකිලෙසො සො භගවා තිභව වමිත ගමන සුජන භජනතො,
gax:සො භජි සද්ධම්මෙ පවිභත්ත සරස ඡභගයුත ගරුකරණියතො।
gax:සත්තනිකායෙ කෙනපිතුල්යගුණමපමිත සිරිඝංනජුතිසුසුභං,
gae:දෙවනරානං එකපතිට්ඨ මවිතථුතියස මසකි මභංනමෙ॥
gax:91:බුද්ධුප්පාදො කිම්මඞ්ගං භො අතිදුලභතරමිධ භවෙ සුඝොස මපාපරො,
gax:තස්මා පත්ථෙන්තා සබ්බඤ්ඤුං විවිධහිතසුඛ මනධිකං නමන්තු ච සාධවො।
gax:පුඤ්ඤෙනානෙනෙතෙ දිට්ඨෙ භයඅඝංපීළනට්ඨ විරහිතා පරත්ථ චුභො සුභෙ,
gae:භුත්වානන්තෙ වෙ හෙස්සන්තෙ අවිකලසුඛසිරිමතිකා අනුත්තර භාගිනො॥
gax:92:සො චක්කොපෙතපාදො මුදුභුජචරණො සුප්පතිට්ඨිතපාදො,
gax:එණීජඞ්ඝො ච බුද්ධො කනකනිභතචො ආයතපණ්හි නාථො।
gax:කොසොනද්ධඞ්ගජාතො අතිසුධුමඡවී ජාලිකප්පානහෙට්ඨා,
gae:උස්සඞ්ඛපාදයුත්තො අභිනිලනයනො ආයතඞ්ගුලියොගො॥
gax:93:ඨිතො <pb M=.52/> ඛො නො නමන්තො කිරුභයපුථුනාජාණුයො ආමසන්තො,
gax:ලොමකූපෙකෙකලොමො සමතලදසනො අඤ්ජනුද්ධග්ගලොමො।
gax:බ්රහ්මද්දෙහුජ්ජුගත්තො අවිරළමුඛතො සත්තකඞ්ගුස්සදො සො,
gae:නිග්රොධප්පාරිබිම්බො මිගපතිහනුකො සීහපුබ්බඩ්ඪකායො॥
gax:94:පුණ්ණත්තාලීසදන්තො සුපහුතරසනො සොභණොදාතදාඨො,
gax:සණ්හොදාතුණ්ණලොමො සමවටලගලො අන්තරංසපිණො සො।
gax:බ්රහ්මග්ඝොසො මුනින්දො පුනපි ගුපඛුමො උණ්හිසසම්ඵුල්ලසීසො,
gae:බාත්තිංසඞ්ගොපසොභං මුදුරසහණී ලොකජෙට්ඨං නමෙ තං॥
cen:මහාපණාම නිට්ඨිතා।
