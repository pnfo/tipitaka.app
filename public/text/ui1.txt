cha:1:සග්ගකණ්ඩ
gax:1:බුද්ධො දසබලො සත්ථා, සබ්බඤ්ඤූ ද්විපදුත්තමො।
gae:මුනින්දො භගවා නාථො, චක්ඛුම’ඞ්ගීරසො මුනි॥
gax:2:ලොකනාථො’ නධිවරො, මහෙසි ච විනායකො।
gae:සමන්තචක්ඛු සුගතො, භූරිපඤ්ඤො ච මාරජි॥
gax:3:නරසීහො නරවරො, ධම්මරාජා මහාමුනි।
gae:දෙවදෙවො ලොකගරු, ධම්මස්සාමී තථාගතො॥
gax:4:සයම්භූ සම්මාසම්බුද්ධො, වරපඤ්ඤො ච නායකො।
gae:ජිනො, සක්කො තු සිද්ධත්ථො, සුද්ධොදනි ච ගොතමො॥
gax:5:සක්යසීහො තථා සක්ය, මුනි චාදිච්චබන්ධු ච।
gax:6:මොක්ඛො නිරොධො නිබ්බානං, දීපො තණ්හක්ඛයො පරං।
gae:තාණං ලෙණ මරූපඤ්ච, සන්තං සච්ච මනාලයං॥
gax:7:අසඞ්ඛතං සිව මමතං සුදුද්දසං,
gax:පරායණං සරණ මනීතිකං තථා।
gax:අනාසවං ධුව මනිදස්සනා’ කතා,
gae:පලොකිතං නිපුණ මනන්ත මක්ඛරං॥
gax:8:දුක්ඛක්ඛයො <pb M=.3/> බ්යාබජ්ඣඤ්ච <n>බ්යාපජ්ජං (ටීකා)</n>, විවට්ටං ඛෙම කෙවලං।
gae:අපවග්ගො විරාගො ච, පණීත මච්චුතං පදං॥
gax:9:යොගක්ඛෙමො පාර මපි, මුත්ති සන්ති විසුද්ධියො।
gae:විමුත්ය’ සඞ්ඛතධාතු, සුද්ධි නිබ්බුතියො සියුං॥
gax:10:ඛීණාසවො ත්ව’සෙක්ඛො ච, වීතරාගො තථා’ රහා।
gax:දෙවලොකො දිවො සග්ගො <n>නාකො (සී॰)</n>,
gae:තිදිවො තිදසාලයො॥
gax:11:තිදසා ත්ව’මරා දෙවා, විබුධා ච සුධාසිනො।
gae:සුරා මරූ දිවොකා චා, මතපා සග්ගවාසිනො॥
gax:12:නිජ්ජරා’ නිමිසා දිබ්බා, අපුමෙ දෙවතානි ච <n>දෙවතා එව දෙවතානි, සකත්ථෙ නිපච්චයො (ටීකා)</n>।
gax:13:සිද්ධො භූතො ච ගන්ධබ්බො, ගුය්හකො යක්ඛ රක්ඛසා।
gae:කුම්භණ්ඩො ච පිසාචා’දී, නිද්දිට්ඨා <b>දෙවයොනියො॥</b>
gax:14:පුබ්බදෙවා සුරරිපූ, අසුරා දානවා පුමෙ।
gae:තබ්බිසෙසා පහාරාදො, සම්බරො බලිආදයො॥
gax:15:පිතාමහො පිතා බ්රහ්මා, ලොකෙසො කමලාසනො।
gae:තථා හිරඤ්ඤගබ්භො ච, සුරජෙට්ඨො පජාපති॥
gax:16:වාසුදෙවො හරි <n>හරී (ටීකා)</n> කණ්හො, කෙසවො චක්කපාණ්ය’ථ।
gae:මහිස්සරො සිවො සූලී, ඉස්සරො පසුපත්ය’පි॥
gax:17:හරො වුත්තො කුමාරො තු, ඛන්ධො සත්තිධරො භවෙ।
gax:18:සක්කො පුරින්දදො දෙව, රාජා වජිරපාණි ච।
gae:සුජම්පති සහස්සක්ඛො, මහින්දො වජිරාවුධො॥
gax:19:වාසවො ච දසසත, නයනො තිදිවාධිභූ।
gae:සුරනාථො ච වජිර, හත්ථො ච භූතපත්ය’පි॥
gax:20:මඝවා කොසියො ඉන්දො, වත්රභූ පාකසාසනො।
gae:විඩොජො ථ <b>සුජා</b> තස්ස <n>සුජාතා’ස්ස (ටීකා)</n>, භරියා ථ පුරං භවෙ॥
gax:21:මසක්කසාරා <pb M=.4/> <n>මසක්කසාරො (සී॰)</n> වස්සොක, සාරා චෙවා’ මරාවතී।
gax:<b>වෙජයන්තො</b> තු පාසාදො,
gae:<b>සුධම්මා</b> තු සභා මතා॥
gax:22:<b>වෙජයන්තො</b> රථො තස්ස,
gax:වුත්තො <b>මාතලි</b> සාරථි।
gae:<b>එරාවණො</b> ගජො <b>පණ්ඩු, කම්බලො</b> තු සිලාසනං॥
gax:23:<b>සුවීරො</b>ච්චාදයො පුත්තා, <b>නන්දා</b> පොක්ඛරණී භවෙ।
gae:නන්දනං මිස්සකං චිත්ත, ලතා ඵාරුසකං <b>වනා॥</b>
gax:24:අසනි ද්වීසු කුලිසං, වජිරං පුන්නපුංසකෙ।
gax:අච්ඡරායොත්ථියං වුත්තා, රම්භා අලම්බුසාදයො।
gae:දෙවිත්ථියො ථ ගන්ධබ්බා, <b>පඤ්චසිඛො</b>ති ආදයො॥
gax:25:විමානො නිත්ථියං බ්යම්හං, පීයූසං ත්වමතං සුධා।
gae:සිනෙරු මෙරු තිදිවා, ධාරො නෙරු සුමෙරු ච॥
gax:26:යුගන්ධරො ඊසධරො, කරවීකො සුදස්සනො।
gae:නෙමින්ධරො විනතකො, අස්සකණ්ණො <b>කුලාචලා॥</b>
gax:27:මන්දාකිනී තථා’කාස, ගඞ්ගා සුරනදී ප්යථ।
gax:28:කොවිළාරො තථා පාරි, ච්ඡත්තකො පාරිජාතකො।
gae:කප්පරුක්ඛො තු සන්තානා, දයො <b>දෙවද්දුමා</b> සියුං॥
gax:29:පාචී පතීඣු’ දීචි’ත්ථී, පුබ්බ පච්ඡිම උත්තරා।
gae:දිසාථ දක්ඛිණා’ පාචී, විදිසා’නුදිසා භවෙ॥
gax:30:එරාවතො <n>එරාවණො (සී॰), අමරකොසෙ පන එරාවතො එව අත්ථි</n> පුණ්ඩරීකො, වාමනො කුමුදො’ ඤ්ජනො।
gae:පුප්ඵදන්තො සබ්බභුම්මො, සුප්පතීකො <b>දිසාගජා॥</b>
gax:31:<b>ධතරට්ඨො</b> ච ගන්ධබ්බා, ධිපො, කුම්භණ්ඩසාමි තු।
gae:<b>විරුළ්හකො, විරූපක්ඛො,</b> තු නාගාධිපතීරිතො॥
gax:32:යක්ඛාධිපො වෙස්සවණො, <b>කුවෙරො</b> නරවාහනො।
gax:<b>අළකා</b> <n>අලකා (අමරකොස)</n> <b>ළකමන්දා</b>ස්ස, පුරී, පහරණං <b>ගදා।</b>
gae:චතුද්දිසාන මධිපා, පුබ්බාදීනං කමා ඉමෙ॥
gax:33:ජාතවෙදො <pb M=.5/> සිඛී ජොති, පාවකො දහනො’ නලො।
gae:හුතාවහො’ ච්චිමා ධූම, කෙත්ව’ග්ගි ගිනි භානුමා॥
gax:34:තෙජො ධූමසිඛො වායු, සඛො ච කණ්හවත්තනී।
gae:වෙස්සානරො හුතාසො ථ, සිඛාජාල’ච්චි චාපුමෙ॥
gax:35:විප්ඵුලිඞ්ගං ඵුලිඞ්ගඤ්ච, භස්මා <n>‘භස්මා’ තිපදං රාජාදිගණෙ පරියාපන්නං (රූපසිද්ධි-උණාදි), භස්මං (සී॰)</n> තු සෙට්ඨි ඡාරිකා।
gax:36:<b>කුක්කුළො</b> තු’ණ්හභස්මස්මි, මඞ්ගාරො’ලාත මුම්මුකං <n>තිකං දිත්තකට්ඨාදින්ධනෙ (ටීකා)</n>।
gae:සමිධා ඉධුමං චෙ’ධො, උපාදානං තථින්ධනං॥
gax:37:අථො’භාසො පකාසො චා,
gax:'ලොකො’ජ්ජොතා’තපා සමා।
gax:මාලුතො පවනො වායු, වාතො’නිල සමීරණා।
gae:ගන්ධවාහො තථා වායො, සමීරො ච සදාගති॥
gax:38:<b>වායුභෙදා</b> ඉමෙ ඡු’ද්ධ, ඞ්ගමො චාධොගමො තථා।
gae:කුච්ඡිට්ඨො ච කොට්ඨාසයො, අස්සාසඞ්ගානුසාරිනො॥
gax:39:අථො අපානං පස්සාසො,
gae:අස්සාසො ආන මුච්චතෙ॥
gax:40:වෙගො ජවො රයො ඛිප්පං, තු සීඝං තුරිතං ලහු।
gae:ආසු තුණ්ණ මරං චාවි, ලම්බිතං තුවටංපි ච॥
gax:41:සතතං නිච්ච මවිරතා, නාරත සන්තත මනවරතඤ්ච ධුවං।
gax:භුස මතිසයො ච දළ්හං, තිබ්බෙ’කන්තා’තිමත්ත, බාළ්හානි।
gae:ඛිප්පාදී පණ්ඩකෙ දබ්බෙ, දබ්බගා තෙසු යෙ තිසු॥
gax:42:අවිග්ගහො තු කාමො ච, මනොභූ මදනො භවෙ।
gae:අන්තකො වසවත්තී ච, පාපිමා ච පජාපති॥
gax:43:පමත්තබන්ධු කණ්හො ච, මාරො නමුචි, තස්ස තු।
gae:තණ්හා’රතී රගා <b>ධීතූ,</b> හත්ථී තු <b>ගිරිමෙඛලො॥</b>
gax:44:යමරාජා ච වෙසායී, යමො’ස්ස <b>නයනා</b>වුධං।
gae:වෙපචිත්ති පුලොමො ච, කිම්පුරිසො තු කින්නරො॥
gax:45:අන්තලික්ඛං ඛ’මාදිච්ච, පථො’බ්භං ගගන’ම්බරං।
gae:වෙහාසො චානිලපථො, ආකාසො නිත්ථියං නභං॥
gax:46:දෙවො <pb M=.6/> වෙහායසො තාරා,
gae:පථො සුරපථො අඝං॥
gax:47:මෙඝො වලාහකො දෙවො, පජ්ජුන්නො’ම්බුධරො ඝනො।
gae:ධාරාධරො ච ජීමූතො, වාරිවාහො තථා’ම්බුදො॥
gax:48:අබ්භං තීස්වථ වස්සඤ්ච, වස්සනං වුට්ඨි නාරියං।
gae:සතෙරතා’ක්ඛණා විජ්ජු, විජ්ජුතා චාචිරප්පභා॥
gax:49:මෙඝනාදෙ තු ධනිතං, ගජ්ජිතං රසිතාදි ච।
gae:ඉන්දාවුධං ඉන්දධනු, වාතක්ඛිත්තම්බු සීකරො॥
gax:50:ආසාරො ධාරා සම්පාතො,
gax:කරකා තු ඝනොපලං।
gae:<b>දුද්දිනං</b> මෙඝච්ඡන්නාහෙ, පිධානං ත්වපධාරණං॥
gax:51:තිරොධාන’න්තරධානා, පිධාන ඡාදනානි ච।
gae:ඉන්දු චන්දො ච නක්ඛත්ත, රාජා සොමො නිසාකරො॥
gax:52:ඔසධීසො හිමරංසි, සසඞ්කො චන්දිමා සසී।
gae:සීතරංසි නිසානාථො, උළුරාජා ච මා පුමෙ॥
gax:53:<b>කලා</b> සොළසමො භාගො, බිම්බං තු මණ්ඩලං භවෙ।
gae:අඩ්ඪො ත්වද්ධො උපඩ්ඪො ච, වා ඛණ්ඩං සකලං පුමෙ॥
gax:54:<b>අද්ධං</b> වුත්තං සමෙ භාගෙ, පසාදො තු පසන්නතා।
gae:කොමුදී චන්දිකා ජුණ්හා, කන්ති සොභා ජුති ච්ඡවි॥
gax:55:කලඞ්කො ලඤ්ඡනං ලක්ඛං, අඞ්කො’භිඤ්ඤාණ ලක්ඛණං।
gae:චිහනං චාපි සොභා තු, පරමා <b>සුසමා</b> ථ ච॥
gax:56:සීතං ගුණෙ, ගුණිලිඞ්ගා, සීත සිසිර සීතලා।
gae:හිමං තුහින මුස්සාවො, නීහාරො මහිකා ප්යථ॥
gax:57:නක්ඛත්තං ජොති භං තාරා, අපුමෙ තාරකො’ළු ච।
gax:58:අස්සයුජො භරණිත්ථී, සකත්තිකා රොහිණී පිච।
gae:මිගසිර <n>මගසිර (සී॰)</n> මද්දා ච පුනබ්බසු, ඵුස්සො <n>පුස්සො (ටී॰)</n> චාසිලෙස’පි॥
gax:59:මාඝා <n>මඝ (සී॰)</n> ච ඵග්ගුනී ද්වෙ ච, හත්ථා චිත්තා ච ස්වාතිපි।
gae:විසාඛා’ නුරාධා ජෙට්ඨා, මූලා’ සාළ්හා දුවෙ තථා॥
gax:60:සවණො <pb M=.7/> ච ධනිට්ඨා ච, සතභිසජො පුබ්බු’ත්තරභද්දපදා।
gae:රෙවත්යපීති කමතො, <b>සත්තාධිකවීසනක්ඛත්තා॥</b>
gax:61:සොබ්භානු කථිතො රාහු, <b>සූරා</b>දී තු නවග්ගහා।
gae:රාසි <b>මෙසා</b>දිකො භද්ද, පදා පොට්ඨපදා සමා॥
gax:62:ආදිච්චො සූරියො සූරො, සතරංසි දිවාකරො।
gae:වෙරොචනො දිනකරො, උණ්හරංසි පභඞ්කරො॥
gax:63:අංසුමාලී දිනපති, තපනො රවි භානුමා।
gae:රංසිමා භාකරො භානු, අක්කො සහස්සරංසි ච॥
gax:64:රංසි ආභා පභා දිත්ති, රුචි භා ජුති දීධිති।
gae:මරීචි ද්වීසු භාන්වං’සු, මයූඛො කිරණො කරො॥
gax:65:පරිධි පරිවෙසො ථ, මරීචි මිගතණ්හිකා।
gae:සූරස්සොදයතො පුබ්බු’, ට්ඨිතරංසි සියා’ <b>රුණො॥</b>
gax:66:කාලො’ද්ධා සමයො වෙලා,
gax:තබ්බිසෙසා ඛණාදයො।
gax:<b>ඛණො</b> දසච්ඡරාකාලො,
gae:ඛණා දස <b>ලයො</b> භවෙ॥
gax:67:ලයා දස <b>ඛණලයො,</b>
gax:<b>මුහුත්තො</b> තෙ සියා දස।
gae:දස <b>ඛණමුහුත්තො</b> තෙ, දිවසො තු අහං දිනං॥
gax:68:පභාතඤ්ච විභාතඤ්ච, පච්චූසො කල්ල මප්යථ।
gax:අභිදොසො පදොසො ථ,
gae:සායො සඤ්ඣා දිනච්චයො॥
gax:69:නිසා ච රජනී රත්ති, තියාමා සංවරී භවෙ।
gae:<b>ජුණ්හා</b> තු චන්දිකායුත්තා, තමුස්සන්නා <b>තිමිසිකා॥</b>
gax:70:නිසීථො මජ්ඣිමා රත්ති, අඩ්ඪරත්තො මහානිසා।
gae:අන්ධකාරො තමො නිත්ථී, තිමිසං තිමිරං මතං॥
gax:71:<b>චතුරඞ්ගතමං</b> එවං, කාළපක්ඛචතුද්දසී।
gae:වනසණ්ඩො ඝනො මෙඝ, පටලං චා’ඩ්ඪරත්ති ච॥
gax:72:<b>අන්ධතමං</b> <pb M=.8/> ඝනතමෙ, පහාරො යාම, සඤ්ඤිතො।
gae:<b>පාටිපදො</b> තු දුතියා, තතියාදී <b>තිථී</b> <n>තිථි</n>, තායති පාලෙතීති තිථි, තා+ඉති (ණ්වාදි) ද්විසු॥
gax:73:පන්නරසී පඤ්චදසී, පුණ්ණමාසී තු පුණ්ණමා।
gae:අමාවසී ප්යමාවාසී, ථියං පන්නරසී’ පරා॥
gax:74:ඝටිකා සට්ඨ්ය’ <b>හොරත්තො, පක්ඛො</b> තෙ දස පඤ්ච ච।
gax:තෙ තු පුබ්බාපරා <b>සුක්ක,</b>
gae:<b>කාළා, මාසො</b> තු තෙ දුවෙ॥
gax:75:චිත්තො වෙසාඛ, ජෙට්ඨො චා, සාළ්හො ද්වීසු ච සාවණො।
gae:පොට්ඨපාද’ස්සයුජා ච, මාසා ද්වාදස කත්තිකො॥
gax:76:මාගසිරො තථා ඵුස්සො, කමෙන මාඝ ඵග්ගුණා।
gae:කත්තික’ස්සයුජා මාසා, පච්ඡිම පුබ්බකත්තිකා॥
gax:77:සාවණො <b>නික්ඛමනීයො,</b>
gae:චිත්තමාසො තු <b>රම්මකො॥</b>
gax:78:චතුරො චතුරො මාසා, කත්තිකකාළපක්ඛතො।
gae:කමා <b>හෙමන්ත ගිම්හාන, වස්සානා</b> උතුයො ද්විසු॥
gax:79:<b>හෙමන්තො සිසිර</b> මුතූ,
gax:ඡ වා <b>වසන්තො</b> ච <b>ගිම්හ වස්සානා।</b>
gae:<b>සරදො</b>ති කමා මාසා, ද්වෙ ද්වෙ වුත්තානුසාරෙන॥
gax:80:උණ්හො නිදාඝො ගිම්හොථ,
gax:වස්සො වස්සාන පාවුසා।
gae:උතූහි තීහි වස්සානා, දිකෙහි <b>දක්ඛිණායනං॥</b>
gax:81:<b>උත්තරායන</b> මඤ්ඤෙහි, තීහි වස්සායනද්වයං।
gae:වස්ස සංවච්ඡරා නිත්ථී, සරදො හායනො සමා॥
gax:82:කප්පක්ඛයො තු සංවට්ටො, යුගන්ත පලයා අපි।
gae:අලක්ඛී කාලකණ්ණිත්ථී, අථ ලක්ඛී සිරි’ත්ථියං॥
gax:83:දනු දානවමාතා ථ, දෙවමාතා පනා’දිති।
gax:84:පාපඤ්ච කිබ්බිසං වෙරා, ඝං දුච්චරිත දුක්කටං।
gae:අපුඤ්ඤා’කුසලං කණ්හං, කලුසං දුරිතා’ගු ච॥
gax:85:කුසලං <pb M=.9/> සුකතං සුක්කං, පුඤ්ඤං ධම්ම මනිත්ථියං।
gae:සුචරිත මථො දිට්ඨ, ධම්මිකං ඉහලොකිකං॥
gax:86:සන්දිට්ඨික මථො පාර, ලොකිකං සම්පරායිකං।
gax:තක්කාලං තු තදාත්වං චො,
gae:ත්තරකාලො තු ආයති॥
gax:87:හාසො’ ත්තමනතා පීති, විත්ති තුට්ඨි ච නාරියං।
gae:ආනන්දො පමුදා’මොදො, සන්තොසො නන්දි සම්මදො॥
gax:88:පාමොජ්ජඤ්ච පමොදො ථ, සුඛං සාතඤ්ච ඵාස්ව’ථ।
gae:භද්දං සෙය්යො සුභං ඛෙමං, කල්යාණං මඞ්ගලං සිවං॥
gax:89:දුක්ඛඤ්ච කසිරං කිච්ඡං, නීඝො ච බ්යසනං අඝං।
gae:දබ්බෙ තු පාපපුඤ්ඤානි, තීස්වාකිච්ඡං සුඛාදි ච॥
gax:90:භාග්යං නියති භාගො ච, භාගධෙය්යං විධී’රිතො।
gae:අථො උප්පත්ති නිබ්බත්ති, ජාති ජනන මුබ්භවො॥
gax:91:නිමිත්තං කාරණං ඨානං, පදං බීජං නිබන්ධනං।
gae:නිදානං පභවො හෙතු, සම්භවො සෙතු පච්චයො॥
gax:92:කාරණං යං සමාසන්නං, <b>පදට්ඨාන</b>න්ති තං මතං।
gae:ජීවො තු පුරිසො’ත්තා ථ, පධානං පකතිත්ථියං॥
gax:93:පාණො සරීරී භූතං වා, සත්තො දෙහී ච පුග්ගලො।
gax:ජීවො පාණී පජා ජන්තු,
gae:ජනො ලොකො තථාගතො॥
gax:94:රූපං සද්දො ගන්ධ රසා, ඵස්සො ධම්මො ච ගොචරා।
gae:ආලම්බා විසයා තෙ ඡා, රම්මණා ලම්බණානි ච॥
gax:95:සුක්කො ගොරො සිතො’දාතා,
gax:ධවලො සෙත, පණ්ඩරා।
gax:සොණො තු ලොහිතො රත්තො,
gae:තම්බ මඤ්ජිට්ඨ රොහිතා॥
gax:96:නීලො කණ්හා’සිතා කාළො,
gax:මෙචකො සාම සාමලා।
gae:සිතපීතෙතු <b>පණ්ඩු</b>’ත්තො, ඊසංපණ්ඩුතු <b>ධූසරො॥</b>
gax:97:<b>අරුණො</b> <pb M=.10/> කිඤ්චිරත්තො ථ,
gax:<b>පාටලො</b> සෙතලොහිතො।
gax:අථො පීතො හලිද්යාභො,
gae:පලාසො හරිතො හරි॥
gax:98:<b>කළාරො කපිලො</b> නීල, පීතෙ ථ රොචනප්පභෙ।
gae:<b>පිඞ්ගො පිසඞ්ගො</b> ප්යථවා, කළාරාදී තු පිඞ්ගලෙ॥
gax:99:කම්මාසො සබලො චිත්තො,
gax:<b>සාවො</b> තු කණ්හපීතකෙ।
gae:වාච්චලිඞ්ගා ගුණින්යෙතෙ, ගුණෙ සුක්කාදයො පුමෙ॥
gax:100:නච්චං නට්ටඤ්ච නටනං, නත්තනං ලාසනං භවෙ।
gae:නච්චං තු වාදිතං ගීත, මිති <b>නාටු</b>මිදං තයං॥
gax:101:නච්චට්ඨානං සියා <b>රඞ්ගො, භිනයො</b> සූච්යසූචනං।
gae:අඞ්ගහාරො’ඞ්ගවික්ඛෙපො, නට්ටකො නටකො නටො॥
gax:102:සිඞ්ගාරො කරුණො වීර, බ්භුත හස්ස භයානකා।
gae:සන්තො බීභච්ඡ රුද්දානි, නව <b>නාට්යරසා</b> ඉමෙ॥
gax:103:පොසස්ස නාරියං පොසෙ, ඉත්ථියා සඞ්ගමං පති।
gae:යා පිහා එස <b>සිඞ්ගාරො,</b> රතිකීළාදිකාරණො॥
gax:104:උත්තම ප්පකතිප්පායො, ඉත්ථිපුරිසහෙතුකො।
gax:සො <b>සම්භොගො වියොගො</b>ති,
gae:සිඞ්ගාරො දුවිධො මතො॥
gax:105:භාසිතං <pb M=.11/> ලපිතං භාසා, වොහාරො වචනං වචො।
gae:උත්ති වාචා ගිරා වාණී, භාරතී කථිතා <n>කථා (කත්ථචි)</n> වචී॥
gax:106:එකාඛ්යාතො පදචයො, සියා <b>වාක්යං</b>සකාරකො।
gae:<b>ආමෙඩිත</b>න්ති විඤ්ඤෙය්යං, ද්වත්තික්ඛත්තු මුදීරණං॥
gax:107:භයෙ කොධෙ පසංසායං, තුරිතෙ කොතූහලෙ’ච්ඡරෙ।
gae:හාසෙ සොකෙ පසාදෙ ච, කරෙ ආමෙඩිතං බුධො॥
gax:108:<b>ඉරු</b> නාරී <b>යජු සාම,</b> මිති වෙදා තයො සියුං।
gae:එතෙ එව තයී නාරී, වෙදො මන්තො සුතිත්ථියං॥
gax:109:අට්ඨකො වාමකො වාම, දෙවො චඞ්ගීරසො භගු।
gax:යමදග්ගි ච වාසිට්ඨො, භාරද්වාජො ච කස්සපො।
gae:වෙස්සාමිත්තොති මන්තානං, කත්තාරො ඉසයො ඉමෙ॥
gax:110:කප්පො බ්යාකරණං ජොති, සත්ථං සික්ඛා නිරුත්ති ච।
gae:ඡන්දොවිචිති චෙතානි, <b>වෙදඞ්ගානි</b> වදන්ති ඡ॥
gax:111:<b>ඉතිහාසො</b> පුරාවුත්ත, ප්පබන්ධො භාරතාදිකො।
gae:නාමප්පකාසකං සත්ථං, රුක්ඛාදීනං <b>නිඝණ්ඩු</b> සො॥
gax:112:විතණ්ඩසත්ථං විඤ්ඤෙය්යං, යං තං <b>ලොකායතං</b> ඉති।
gae:<b>කෙටුභං</b> තු ක්රියාකප්ප, විකප්පො කවිනං හිතො॥
gax:113:<b>ආඛ්යායිකො</b>පලද්ධත්ථා, පබන්ධකප්පනා <b>කථා।</b>
gae:<b>දණ්ඩනීත්ය’</b>ත්ථසත්ථස්මිං, වුත්තන්තො තු පවත්ති ච॥
gax:114:සඤ්ඤා, ඛ්යා, ව්හා සමඤ්ඤා චා, භිධානං නාම මව්හයො।
gae:නාමධෙය්යා’ ධිවචනං, පටිවාක්යං තු උත්තරං॥
gax:115:පඤ්හො තීස්ව නුයොගො ච, පුච්ඡා ප්යථ නිදස්සනං।
gae:උපොග්ඝාතො ච දිට්ඨන්තො, තථො’දාහරණං භවෙ॥
gax:116:සමා සඞ්ඛෙප සංහාරා, සමාසො සඞ්ගහො ප්යථ।
gae:සතං ධාරයසී ත්යාද්ය, <b>බ්භක්ඛානං</b> තුච්ඡභාසනං॥
gax:117:වොහාරො තු විවාදො ථ, සපනං සපථොපි ච।
gax:යසො සිලොකො කිත්තිත්ථී,
gae:ඝොසනා තු’ච්චසද්දනං॥
gax:118:පටිඝොසො පටිරවො, ථො’ පඤ්ඤාසො වචීමුඛං।
gae:කත්ථනා ච සිලාඝා ච, වණ්ණනා ච නුති ත්ථුති॥
gax:119:ථොමනඤ්ච <n>ථොමනං වා (කත්ථචි ථොමනං ථොමනා ද්විලිඞ්ගෙ)</n> පසංසාථ, <b>කෙකා</b> නාදො සිඛණ්ඩිනං।
gax:ගජානං <b>කොඤ්ච</b>නාදො ථ,
gae:මතා <b>හෙසා</b> හයද්ධනි॥
gax:120:පරියායො වෙවචනං, සාකච්ඡා තු ච සංකථා।
gax:උපවාදො චු’පක්කොසා, වණ්ණවාදා’නුවාදො ච।
gae:ජනවාදා’පවාදාපි, පරිවාදො ච තුල්යත්ථා॥
gax:121:ඛෙපො <pb M=.12/> නින්දා තථා කුච්ඡා, ජිගුච්ඡා ගරහා භවෙ।
gae:නින්දාපුබ්බො උපාරම්භො, <b>පරිභාසන</b> මුච්චතෙ॥
gax:122:අට්ඨානරියවොහාර, වසෙන යා පවත්තිතා।
gae:<b>අභිවාක්යං</b> සියා වාචා, සා වීතික්කමදීපනී॥
gax:123:මුහුංභාසා <b>නුලාපො</b>ථ, <b>පලාපො</b> නත්ථිකා ගිරා।
gax:ආදොභාසන <b>මාලාපො,</b>
gae:<b>විලාපො</b> තු පරිද්දවො॥
gax:124:විප්පලාපො විරොධොත්ති, සන්දෙසොත්ති තු වාචිකං।
gae:සම්භාසනං තු <b>සල්ලාපො,</b> විරොධරහිතං මිථු॥
gax:125:<b>ඵරුසං</b> නිට්ඨුරං වාක්යං, මනුඤ්ඤං <b>හදයඞ්ගමං।</b>
gae:<b>සංකුලං</b> තු <b>කිලිට්ඨ</b>ඤ්ච, පුබ්බාපරවිරොධිනී॥
gax:126:සමුදායත්ථරහිතං, <b>අබද්ධ</b>මිති <n>අබන්ධ (ක॰)</n> කිත්තිතං।
gae:<b>විතථං</b> තු මුසා චාථ <n>ආහතං තු මුසාත්ථකං (කත්ථචි, අමරකොසෙ)</n>, ඵරුසාදී තිලිඞ්ගිකා॥
gax:127:සම්මා බ්යයඤ්චා විතථං, සච්චං තච්ඡං යථාතථං।
gae:තබ්බන්තා තීස්ව ලීකං ත්ව, සච්චං මිච්ඡා මුසා බ්යයං॥
gax:128:රවො නිනාදො නිනදො ච සද්දො,
gax:නිග්ඝොස නාද ද්ධනයො ච රාවො।
gax:ආරාව සංරාව විරාව ඝොසා,
gae:රවා සුතිත්ථී සර නිස්සනා ච॥
gax:129:විස්සට්ඨ මඤ්ජු විඤ්ඤෙය්යා, සවනීයා විසාරිනො।
gae:බින්දු ගම්භීර නින්නාදී, ත්යෙව <b>මට්ඨඞ්ගිකො සරො॥</b>
gax:130:තිරච්ඡානගතානඤ්හි, රුතං <b>වස්සිත</b> මුච්චතෙ।
gax:කොලාහලො කලහලො,
gae:ගීතං ගානඤ්ච ගීතිකා॥
gax:131:සරා සත්ත තයො ගාමා, චෙකවීසති මුච්ඡනා।
gae:තානා <n>ඨානානි (බහූසු)</n> චෙකූනපඤ්ඤාස, ඉච්චෙතං <b>සරමණ්ඩලං॥</b>
gax:132:උසභො ධෙවතො චෙව, ඡජ්ජ ගන්ධාර මජ්ඣිමා।
gae:පඤ්චමො ච නිසාදොති, <b>සත්තෙ’</b>තෙ ගදිතා සරා॥
gax:133:නදන්ති <pb M=.13/> <b>උසභං</b> ගාවො, තුරගා <b>ධෙවතං</b> තථා।
gae:<b>ඡජ්ජං</b> මයූරා <b>ගන්ධාර,</b> මජා කොඤ්චා ච <b>මජ්ඣිමං॥</b>
gax:134:<b>පඤ්චමං</b> පරපුට්ඨාදී, <b>නිසාද</b>ම්පි ච වාරණා।
gax:<b>ඡජ්ජො</b> ච <b>මජ්ඣිමො</b> ගාමා,
gae:තයො <b>සාධාරණො</b>ති ච॥
gax:135:සරෙසු තෙසු පච්චෙකෙ, තිස්සො තිස්සො හි මුච්ඡනා।
gae:සියුං තථෙව තානානි <n>ඨානානි (බහූසු)</n>, සත්ත සත්තෙව ලබ්භරෙ॥
gax:136:තිස්සො දුවෙ චතස්සො ච, චතස්සො කමතො සරෙ।
gae:තිස්සො දුවෙ චතස්සොති, <b>ද්වාවීසති</b> සුතී සියුං॥
gax:137:උච්චතරෙ රවෙ <b>තාරො,</b> ථාබ්යත්තෙ මධුරෙ <b>කලො।</b>
gax:ගම්භීරෙ තු රවෙ <b>මන්දො,</b> තාරාදී තීස්වථො කලෙ।
gax:<b>කාකලී</b> සුඛුමෙ වුත්තො,
gae:ක්රියාදිසමතා <b>ලයො॥</b>
gax:138:වීණා ච වල්ලකී සත්ත, තන්තී සා <b>පරිවාදිනී।</b>
gax:<b>පොක්ඛරො</b> දොණි වීණාය,
gae:උපවීණො තු වෙඨකො॥
gax:139:ආතතඤ්චෙව විතත, මාතතවිතතං ඝනං।
gae:සුසිරං චෙති <b>තූරියං, පඤ්චඞ්ගික</b> මුදීරිතං॥
gax:140:<b>ආතතං</b> නාම චම්මාව, නද්ධෙසු භෙරියාදිසු।
gae:තලෙ’කෙකයුතං කුම්භ, ථුණ දද්දරිකාදිකං॥
gax:141:<b>විතතං</b> චො’භයතලං, තූරියං මුරජාදිකං।
gae:<b>ආතතවිතතං</b> සබ්බ, විනද්ධං පණවාදිකං॥
gax:142:<b>සුසිරං</b> වංසසඞ්ඛාදි, සම්මතාලාදිකං <b>ඝනං।</b>
gae:ආතොජ්ජං තු ච වාදිත්තං, වාදිතං වජ්ජ මුච්චතෙ॥
gax:143:භෙරී (භෙරි) දුන්දුභි වුත්තො ථ,
gax:මුදිඞ්ගො මුරජොස්ස තු।
gax:ආලිඞ්ග, ඞ්ක්යො, ද්ධකා භෙදා,
gae:තිණවො තු ච ඩිණ්ඩිමො॥
gax:144:ආලම්බරො <pb M=.14/> තු පණවො, <b>කොණො</b> වීණාදිවාදනං।
gae:<b>දද්දරී පටහො</b> භෙරි, ප්පභෙදා <b>මද්දලා</b>දයො॥
gax:145:ජනප්පියෙ විමද්දුට්ඨෙ, ගන්ධෙ <b>පරිමලො</b> භවෙ।
gae:සො ත්වා <b>මොදො</b> දූරගාමී, විස්සන්තා තීස්විතො පරං॥
gax:146:ඉට්ඨගන්ධො ච සුරභි, සුගන්ධො ච සුගන්ධි ච।
gae:පූතිගන්ධි තු දුග්ගන්ධො, ථ විස්සං ආමගන්ධි යං॥
gax:147:කුඞ්කුමඤ්චෙව යවන, පුප්ඵඤ්ච තගරං තථා।
gae:තුරුක්ඛොති <b>චතුජ්ජාති, ගන්ධා</b> එතෙ පකාසිතා॥
gax:148:කසාවො නිත්ථියං තිත්තො, මධුරො ලවණො ඉමෙ।
gae:අම්බිලො කටුකො චෙති, <b>ඡ රසා</b> තබ්බතී තිසු॥
gax:149:සියා ඵස්සො ච ඵොට්ඨබ්බො,
gax:විසයී ත්වක්ඛ මින්ද්රියං।
gae:නයනං ත්වක්ඛි නෙත්තඤ්ච, ලොචනං ච’ච්ඡි චක්ඛු ච॥
gax:150:සොතං සද්දග්ගහො කණ්ණො, සවනං සුති නත්ථු තු।
gae:නාසා ච නාසිකා ඝානං, ජිව්හාතු රසනා භවෙ॥
gax:151:සරීරං වපු ගත්තඤ්චා, ත්තභාවො බොන්දි විග්ගහො।
gae:දෙහං වා පුරිසෙ කායො, ථියං තනු කළෙවරං॥
gax:152:චිත්තං චෙතො මනො නිත්ථී, විඤ්ඤාණං හදයං තථා।
gae:මානසං ධී තු පඤ්ඤා ච, බුද්ධි මෙධා මති මුති॥
gax:153:භූරී මන්තා ච පඤ්ඤාණං, ඤාණං විජ්ජා ච යොනි ච।
gae:පටිභාන මමොහො ථ, පඤ්ඤාභෙදා <b>විපස්සනා॥</b>
gax:154:<b>සම්මාදිට්ඨි</b> පභුතිකා, වීමංසා තු විචාරණා।
gae:සම්පජඤ්ඤං තු නෙපක්කං, වෙදයිතං තු වෙදනා॥
gax:155:තක්කො විතක්කො සඞ්කප්පො,
gax:ප්පනො’ හා’ යු තු ජීවිතං।
gae:එකග්ගතා තු සමථො, අවික්ඛෙපො සමාධි ච॥
gax:156:උස්සාහා’ තප්ප පග්ගාහා, වායාමො ච පරක්කමො।
gae:පධානං වීරියං චෙහා, උය්යාමො ච ධිති ත්ථියං॥
gax:157:චත්තාරි <b>වීරියඞ්ගානි,</b> තචස්ස ච නහාරුනො।
gae:අවසිස්සන මට්ඨිස්ස, මංසලොහිතසුස්සනං॥
gax:158:<b>උස්සොළ්හී</b> <pb M=.15/> ත්ව ධිමත්තෙහා, සති ත්ව නුස්සති ත්ථිය।
gae:ලජ්ජා හිරී සමානා ථ, ඔත්තප්පං පාපභීරුතා॥
gax:159:මජ්ඣත්තතා තු’පෙක්ඛා ච, අදුක්ඛමසුඛා සියා।
gax:චිත්තාභොගො මනක්කාරො,
gae:අධිමොක්ඛො තු නිච්ඡයො॥
gax:160:දයා’ නුකම්පා කාරුඤ්ඤං, කරුණා ච අනුද්දයා।
gae:ථියං වෙරමණී චෙව, විරත්යා’ රති චාප්යථ॥
gax:161:තිතික්ඛා ඛන්ති ඛමනං, ඛමා මෙත්තා තු මෙත්ය’ථ।
gae:දස්සනං දිට්ඨි ලද්ධිත්ථී, සිද්ධන්තො සමයො භවෙ॥
gax:162:තණ්හා ච තසිණා එජා, ජාලිනී ච විසත්තිකා।
gae:ඡන්දො ජටා නිකන්ත්යා’සා, සිබ්බිනී භවනෙත්ති ච॥
gax:163:අභිජ්ඣා වනථො වානං, ලොභො රාගො ච ආලයො।
gax:පිහා මනොරථො ඉච්ඡා, භිලාසො කාම දොහළා।
gae:ආකඞ්ඛා රුචි වුත්තා සා, ත්වධිකා <b>ලාලසා</b> ද්විසු॥
gax:164:වෙරං විරොධො විද්දෙසො, දොසො ච පටිඝඤ්ච වා।
gax:කොධා’ ඝාතා කොප රොසා,
gae:බ්යාපාදො’ නභිරද්ධි ච॥
gax:165:බද්ධවෙර මුපනාහො, සියා සොකො තු සොචනං।
gae:රොදිතං කන්දිතං රුණ්ණං, පරිදෙවො පරිද්දවො॥
gax:166:භීතිත්ථි භය මුත්තාසො, භෙරවං තු මහබ්භයං।
gax:167:භෙරවං භීසනං භීමං, දාරුණඤ්ච භයානකං।
gae:ඝොරං පටිභයං භෙස්මං, භයඞ්කර මිමෙ තීසු॥
gax:168:ඉස්සා උසූයා මච්ඡෙරං, තු මච්ඡරිය මච්ඡරං।
gae:මොහො’විජ්ජා තථා’ඤාණං, මානො විධා ච උන්නති॥
gax:169:උද්ධච්ච මුද්ධටං චාථ <n>උද්ධවංඋද්ධං ධාවති චිත්ත මෙතෙනාති උද්ධවං (ටීකා)</n>, තාපො කුක්කුච්චමෙව ච।
gae:පච්ඡාතාපො නුතාපො ච, විප්පටිසාරො පකාසිතො॥
gax:170:මනොවිලෙඛ සන්දෙහා, සංසයො ච කථංකථා।
gae:ද්වෙළ්හකං විචිකිච්ඡා ච, කඞ්ඛා සඞ්කා විමත්යපි॥
gax:171:ගබ්බො <pb M=.16/> භිමානො’හංකාරො, චින්තාතු ඣාන මුච්චතෙ।
gae:නිච්ඡයො නිණ්ණයො වුත්තො, පටිඤ්ඤා තු පටිස්සවො॥
gax:172:අවමානං තිරක්කාරො, පරිභවො ප්ය’ නාදරො।
gae:පරාභවො ප්ය’ වඤ්ඤා ථ, උම්මාදො චිත්තවිබ්භමො॥
gax:173:පෙමං සිනෙහො ස්නෙහො ථ, චිත්තපීළා විසඤ්ඤිතා।
gae:පමාදො සතිවොස්සග්ගො, කොතූහලං කුතූහලං॥
gax:174:විලාසො ලලිතං ලීලා, හාවො හෙළා ච විබ්භමො।
gae:ඉච්චාදිකා සියුං නාරි, සිඞ්ගාරභාවජා කිරියා॥
gax:175:හසනං හසිතං හාසො, මන්දො සො මිහිතං සිතං।
gax:අට්ටහාසො මහාහාසො,
gae:රොමඤ්චො ලොමහංසනං॥
gax:176:පරිහාසො දවො ඛිඩ්ඩා, කෙළි කීළා ච කීළිතං।
gae:නිද්දා තු සුපිනං සොප්පං, මිද්ධඤ්ච පචලායිකා॥
gax:177:ථියං නිකති කූටඤ්ච, දම්භො සාඨ්යඤ්ච කෙතවං।
gae:සභාවො තු නිස්සග්ගො ච, සරූපං පකතිත්ථියං॥
gax:178:සීලඤ්ච ලක්ඛණං භාවො,
gae:උස්සවො තු ඡණො මහො <n>මතො (ටී॰)</n>॥
gax:179:ධාරෙන්තො ජන්තු සස්නෙහ, මභිධානප්පදීපිකං।
gae:ඛුද්දකාද්යත්ථජාතානි <n>ඛුද්දකාන්යත්ථජාතානි (ක॰)</n>, සම්පස්සති යථාසුඛං॥
cen:සග්ගකණ්ඩො නිට්ඨිතො।
