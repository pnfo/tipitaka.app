cha:40:පිලින්දවච්ඡවග්ගො
sub:1:පිලින්දවච්ඡත්ථෙරඅපදානං
gax:1:“නගරෙ <pb T=1.476/> <pb M=1.351/> <pb V=1.332/> <pb P=1.302/> හංසවතියා, ආසිං දොවාරිකො අහං।
gae:අක්ඛොභං අමිතං භොගං, ඝරෙ සන්නිචිතං මම॥
gax:2:“රහොගතො නිසීදිත්වා, පහංසිත්වාන මානසං <n>සම්පහංසිත්ව මානසං (සී॰)</n>।
gae:නිසජ්ජ පාසාදවරෙ, එවං චින්තෙසහං තදා॥
cen:(චින්තනාකාරො)
gax:3:“‘බහූ මෙධිගතා භොගා, ඵීතං අන්තෙපුරං මම।
gae:රාජාපි <n>රාජිසි (ක॰)</n> සන්නිමන්තෙසි, ආනන්දො පථවිස්සරො॥
gax:4:“‘අයඤ්ච බුද්ධො උප්පන්නො, අධිච්චුප්පත්තිකො මුනි।
gae:සංවිජ්ජන්ති ච මෙ භොගා, දානං දස්සාමි සත්ථුනො॥
gax:5:“‘පදුමෙන රාජපුත්තෙන, දින්නං දානවරං ජිනෙ।
gae:හත්ථිනාගෙ ච පල්ලඞ්කෙ, අපස්සෙනඤ්චනප්පකං॥
gax:6:“‘අහම්පි දානං දස්සාමි, සඞ්ඝෙ ගණවරුත්තමෙ।
gae:අදින්නපුබ්බමඤ්ඤෙසං, භවිස්සං ආදිකම්මිකො॥
gax:7:“‘චින්තෙත්වාහං බහුවිධං, යාගෙ යස්ස සුඛංඵලං।
gae:පරික්ඛාරදානමද්දක්ඛිං, මම සඞ්කප්පපූරණං॥
gax:8:“‘පරික්ඛාරානි දස්සාමි, සඞ්ඝෙ ගණවරුත්තමෙ।
gae:අදින්නපුබ්බමඤ්ඤෙසං, භවිස්සං ආදිකම්මිකො’॥
cen:(දානවත්ථුසම්පාදනං)
gax:9:“නළකාරෙ <pb T=1.477/> උපාගම්ම, ඡත්තං කාරෙසි තාවදෙ।
gae:ඡත්තසතසහස්සානි, එකතො සන්නිපාතයිං॥
gax:10:“දුස්සසතසහස්සානි, එකතො සන්නිපාතයිං।
gae:පත්තසතසහස්සානි, එකතො සන්නිපාතයිං॥
gax:11:“වාසියො <pb M=1.352/> <pb V=1.333/> සත්ථකෙ චාපි, සූචියො නඛඡෙදනෙ।
gae:හෙට්ඨාඡත්තෙ ඨපාපෙසිං, කාරෙත්වා තදනුච්ඡවෙ॥
gax:12:“විධූපනෙ තාලවණ්ටෙ, මොරහත්ථෙ ච චාමරෙ।
gae:පරිස්සාවනෙ තෙලධාරෙ <n>තෙලධරෙ (සී॰)</n>, කාරයිං තදනුච්ඡවෙ॥
gax:13:“සූචිඝරෙ අංසබද්ධෙ, අථොපි කායබන්ධනෙ।
gae:ආධාරකෙ ච සුකතෙ, කාරයිං තදනුච්ඡවෙ॥
gax:14:“පරිභොගභාජනෙ ච, අථොපි ලොහථාලකෙ।
gae:භෙසජ්ජෙ <pb P=1.303/> පූරයිත්වාන, හෙට්ඨාඡත්තෙ ඨපෙසහං॥
gax:15:“වචං උසීරං ලට්ඨිමධුං, පිප්ඵලී මරිචානි ච।
gae:හරීතකිං සිඞ්ගීවෙරං, සබ්බං පූරෙසි භාජනෙ॥
gax:16:“උපාහනා පාදුකායො, අථො උදකපුඤ්ඡනෙ।
gae:කත්තරදණ්ඩෙ සුකතෙ, කාරයිං තදනුච්ඡවෙ॥
gax:17:“ඔසධඤ්ජනනාළී ච <n>ඔසධං අඤ්ජනාපිච (ස්යා॰)</n>, සලාකා ධම්මකුත්තරා।
gae:කුඤ්චිකා පඤ්චවණ්ණෙහි, සිබ්බිතෙ කුඤ්චිකාඝරෙ॥
gax:18:“ආයොගෙ ධූමනෙත්තෙ ච, අථොපි දීපධාරකෙ।
gae:තුම්බකෙ ච කරණ්ඩෙ ච, කාරයිං තදනුච්ඡවෙ॥
gax:19:“සණ්ඩාසෙ <pb T=1.478/> පිප්ඵලෙ චෙව, අථොපි මලහාරකෙ।
gae:භෙසජ්ජථවිකෙ චෙව, කාරයිං තදනුච්ඡවෙ॥
gax:20:“ආසන්දියො පීඨකෙ ච, පල්ලඞ්කෙ චතුරොමයෙ।
gae:තදනුච්ඡවෙ කාරයිත්වා, හෙට්ඨාඡත්තෙ ඨපෙසහං॥
gax:21:“උණ්ණාභිසී තූලභිසී, අථොපි පීඨිකාභිසී <n>පීඨකාභිසී (ස්යා॰ ක॰)</n>।
gae:බිම්බොහනෙ <n>බිබ්බොහනෙ (ස්යා॰ ක॰)</n> ච සුකතෙ, කාරයිං තදනුච්ඡවෙ॥
gax:22:“කුරුවින්දෙ මධුසිත්ථෙ, තෙලං හත්ථප්පතාපකං।
gae:සිපාටිඵලකෙ සුචී, මඤ්චං අත්ථරණෙන ච॥
gax:23:“සෙනාසනෙ පාදපුඤ්ඡෙ, සයනාසනදණ්ඩකෙ।
gae:දන්තපොණෙ ච ආටලී <n>කථලිං (ස්යා॰)</n>, සීසාලෙපනගන්ධකෙ॥
gax:24:“අරණී <pb M=1.353/> ඵලපීඨෙ <n>පලාලපීඨෙ (සී॰)</n> ච, පත්තපිධානථාලකෙ।
gae:උදකස්ස කටච්ඡූ ච, චුණ්ණකං රජනම්බණං <n>රජනම්මණං (සී॰)</n>॥
gax:25:“සම්මජ්ජනං <pb V=1.334/> <n>සම්මුඤ්ජනං (ස්යා॰), සම්මජ්ජනිං, සම්මුඤ්ජනිං (?)</n> උදපත්තං, තථා වස්සිකසාටිකං।
gae:නිසීදනං කණ්ඩුච්ඡාදි, අථ අන්තරවාසකං॥
gax:26:“උත්තරාසඞ්ගසඞ්ඝාටී, නත්ථුකං මුඛසොධනං।
gae:බිළඞ්ගලොණං පහූතඤ්ච <n>ලොණභූතඤ්ච (ක॰)</n>, මධුඤ්ච දධිපානකං॥
gax:27:“ධූපං <n>ධූමං (ක॰)</n> සිත්ථං පිලොතිඤ්ච, මුඛපුඤ්ඡනසුත්තකං।
gae:දාතබ්බං නාම යං අත්ථි, යඤ්ච කප්පති සත්ථුනො॥
gax:28:“සබ්බමෙතං සමානෙත්වා, ආනන්දං උපසඞ්කමිං।
gax:උපසඞ්කම්ම <pb P=1.304/> රාජානං, ජනෙතාරං මහෙසිනො <n>මහෙසිනං (සී॰), මහායසං (ස්යා॰), මහිස්සරං (ක॰)</n>।
gae:සිරසා <pb T=1.479/> අභිවාදෙත්වා, ඉදං වචනමබ්රවිං॥
cen:(දානොකාසයාචනා)
gax:29:“‘එකතො ජාතසංවද්ධා, උභින්නං එකතො මනං <n>යසො (ස්යා॰), මනො (?)</n>।
gae:සාධාරණා සුඛදුක්ඛෙ, උභො ච අනුවත්තකා॥
gax:30:“‘අත්ථි චෙතසිකං දුක්ඛං, තවාධෙය්යං අරින්දම।
gae:යදි සක්කොසි තං දුක්ඛං, විනොදෙය්යාසි ඛත්තිය॥
gax:31:“‘තව දුක්ඛං මම දුක්ඛං, උභින්නං එකතො මනො <n>මනං (සී॰ ස්යා॰)</n>।
gae:නිට්ඨිතන්ති විජානාහි, මමාධෙය්යං සචෙ තුවං॥
gax:32:“‘ජානාහි ඛො මහාරාජ, දුක්ඛං මෙ දුබ්බිනොදයං।
gae:පහු සමානො ගජ්ජසු, එකං තෙ දුච්චජං වරං॥
gax:33:“‘යාවතා විජිතෙ අත්ථි, යාවතා මම ජීවිතං।
gae:එතෙහි යදි තෙ අත්ථො, දස්සාමි අවිකම්පිතො॥
gax:34:“‘ගජ්ජිතං ඛො තයා දෙව, මිච්ඡා තං බහු ගජ්ජිතං।
gae:ජානිස්සාමි තුවං අජ්ජ, සබ්බධම්මෙ <n>සච්චධම්මෙ (?)</n> පතිට්ඨිතං॥
gax:35:“‘අතිබාළ්හං <pb M=1.354/> නිපීළෙසි, දදමානස්ස මෙ සතො।
gae:කිං තෙ මෙ පීළිතෙනත්ථො, පත්ථිතං තෙ කථෙහි මෙ॥
gax:36:“‘ඉච්ඡාමහං මහාරාජ, බුද්ධසෙට්ඨං අනුත්තරං।
gae:භොජයිස්සාමි සම්බුද්ධං, වජ්ජං <n>වඤ්චුං (?)</n> මෙ මාහු ජීවිතං॥
gax:37:“‘අඤ්ඤං තෙහං වරං දම්මි, මා යාචිත්ථො තථාගතං <n>අයාචිතො තථාගතො (ස්යා॰ ක॰)</n>।
gae:අදෙය්යො කස්සචි බුද්ධො, මණි ජොතිරසො යථා॥
gax:38:“‘නනු <pb V=1.335/> තෙ ගජ්ජිතං දෙව, යාව ජීවිතමත්තනො <n>විජිතමත්ථිතං (ක॰), ජීවිතමත්ථිකං (ස්යා॰)</n>।
gae:ජීවිතං <pb T=1.480/> <n>විජිතං (ක॰)</n> දදමානෙන, යුත්තං දාතුං තථාගතං॥
gax:39:“‘ඨපනීයො මහාවීරො, අදෙය්යො කස්සචි ජිනො।
gae:න මෙ පටිස්සුතො බුද්ධො, වරස්සු අමිතං ධනං॥
gax:40:“‘විනිච්ඡයං පාපුණාම, පුච්ඡිස්සාම විනිච්ඡයෙ।
gae:යථාසණ්ඨං <n>යථාසන්තං (සී॰)</n> කථෙස්සන්ති, පටිපුච්ඡාම තං තථා॥
gax:41:“‘රඤ්ඤො හත්ථෙ ගහෙත්වාන, අගමාසිං විනිච්ඡයං।
gae:පුරතො අක්ඛදස්සානං, ඉදං වචනමබ්රවිං॥
gax:42:“‘සුණන්තු <pb P=1.305/> මෙ අක්ඛදස්සා, රාජා වරමදාසි මෙ।
gae:න කිඤ්චි ඨපයිත්වාන, ජීවිතම්පි <n>විජිතංපි (ක॰)</n> පවාරයි॥
gax:43:“‘තස්ස මෙ වරදින්නස්ස, බුද්ධසෙට්ඨං වරිං අහං।
gae:සුදින්නො හොති මෙ බුද්ධො, ඡින්දථ සංසයං මම॥
gax:44:“‘සොස්සාම තව වචනං, භූමිපාලස්ස රාජිනො।
gae:උභින්නං වචනං සුත්වා, ඡින්දිස්සාමෙත්ථ සංසයං॥
gax:45:“‘සබ්බං දෙව තයා දින්නං, ඉමස්ස සබ්බගාහිකං <n>සබ්බගාහිතං (ස්යා॰ ක॰)</n>।
gae:න කිඤ්චි ඨපයිත්වාන, ජීවිතම්පි පවාරයි॥
gax:46:“‘කිච්ඡප්පත්තොව හුත්වාන, යාචී වරමනුත්තරං <n>යාවජීවමනුත්තරං (ස්යා॰ ක॰)</n>।
gae:ඉමං සුදුක්ඛිතං ඤත්වා, අදාසිං සබ්බගාහිකං॥
gax:47:“‘පරාජයො <pb M=1.355/> තුවං <n>තවං (සී॰)</n> දෙව, අස්ස දෙය්යො තථාගතො।
gae:උභින්නං සංසයො ඡින්නො, යථාසණ්ඨම්හි <n>යථාසන්තම්හි (සී॰)</n> තිට්ඨථ॥
gax:48:“‘රාජා තත්ථෙව ඨත්වාන, අක්ඛදස්සෙතදබ්රවි।
gae:සම්මා <pb T=1.481/> මය්හම්පි දෙය්යාථ, පුන බුද්ධං ලභාමහං॥
gax:49:“‘පූරෙත්වා තව සඞ්කප්පං, භොජයිත්වා තථාගතං।
gae:පුන දෙය්යාසි <n>දෙය්යාථ (ක॰)</n> සම්බුද්ධං, ආනන්දස්ස යසස්සිනො’॥
cen:(නිමන්තනකථා)
gax:50:“අක්ඛදස්සෙභිවාදෙත්වා, ආනන්දඤ්චාපි ඛත්තියං।
gae:තුට්ඨො පමුදිතො හුත්වා, සම්බුද්ධමුපසඞ්කමිං॥
gax:51:“උපසඞ්කම්ම සම්බුද්ධං, ඔඝතිණ්ණමනාසවං।
gae:සිරසා අභිවාදෙත්වා, ඉදං වචනමබ්රවිං॥
gax:52:‘වසීසතසහස්සෙහි <pb V=1.336/>, අධිවාසෙහි චක්ඛුම।
gae:හාසයන්තො මම චිත්තං, නිවෙසනමුපෙහි මෙ’॥
gax:53:“පදුමුත්තරො ලොකවිදූ, ආහුතීනං පටිග්ගහො।
gae:මම සඞ්කප්පමඤ්ඤාය, අධිවාසෙසි චක්ඛුමා॥
gax:54:“අධිවාසනමඤ්ඤාය, අභිවාදිය සත්ථුනො।
gae:හට්ඨො උදග්ගචිත්තොහං, නිවෙසනමුපාගමිං॥
cen:(දානපටියාදනං)
gax:55:“මිත්තාමච්චෙ සමානෙත්වා, ඉදං වචනමබ්රවිං।
gae:‘සුදුල්ලභො මයා ලද්ධො, මණි ජොතිරසො යථා॥
gax:56:“‘කෙන තං පූජයිස්සාම, අප්පමෙය්යො අනූපමො।
gae:අතුලො අසමො ධීරො, ජිනො අප්පටිපුග්ගලො॥
gax:57:“‘තථාසමසමො චෙව, අදුතියො නරාසභො।
gae:දුක්කරං අධිකාරඤ්හි, බුද්ධානුච්ඡවිකං මයා॥
gax:58:“‘නානාපුප්ඵෙ <pb P=1.306/> සමානෙත්වා, කරොම පුප්ඵමණ්ඩපං।
gae:බුද්ධානුච්ඡවිකං <pb T=1.482/> එතං, සබ්බපූජා භවිස්සති’॥
gax:59:“උප්පලං <pb M=1.356/> පදුමං වාපි, වස්සිකං අධිමුත්තකං <n>අතිමුත්තකං (?)</n>।
gae:චම්පකං <n>චන්දනං (ක॰)</n> නාගපුප්ඵඤ්ච, මණ්ඩපං කාරයිං අහං॥
gax:60:“සතාසනසහස්සානි, ඡත්තච්ඡායාය පඤ්ඤපිං।
gae:පච්ඡිමං ආසනං මය්හං, අධිකං සතමග්ඝති॥
gax:61:“සතාසනසහස්සානි, ඡත්තච්ඡායාය පඤ්ඤපිං।
gae:පටියාදෙත්වා අන්නපානං, කාලං ආරොචයිං අහං॥
gax:62:“ආරොචිතම්හි කාලම්හි, පදුමුත්තරො මහාමුනි।
gae:වසීසතසහස්සෙහි, නිවෙසනමුපෙසි මෙ॥
gax:63:“ධාරෙන්තං උපරිච්ඡත්තං <n>ධාරෙන්තමුපරිච්ඡත්තෙ (සී॰)</n>, සුඵුල්ලපුප්ඵමණ්ඩපෙ।
gae:වසීසතසහස්සෙහි, නිසීදි පුරිසුත්තමො॥
gax:64:“‘ඡත්තසතසහස්සානි, සතසහස්සමාසනං।
gae:කප්පියං අනවජ්ජඤ්ච, පටිගණ්හාහි චක්ඛුම’॥
gax:65:“පදුමුත්තරො ලොකවිදූ, ආහුතීනං පටිග්ගහො।
gae:මමං තාරෙතුකාමො සො, සම්පටිච්ඡි මහාමුනි॥
cen:(දානකථා)
gax:66:“භික්ඛුනො <pb V=1.337/> එකමෙකස්ස, පච්චෙකං පත්තමදාසහං।
gae:ජහිංසු සුම්භකං <n>පුබ්බකං (සී॰), සම්භතං (ස්යා॰), මත්තිකං (?)</n> පත්තං, ලොහපත්තං අධාරයුං॥
gax:67:“සත්තරත්තින්දිවං බුද්ධො, නිසීදි පුප්ඵමණ්ඩපෙ।
gae:බොධයන්තො බහූ සත්තෙ, ධම්මචක්කං පවත්තයි॥
gax:68:“ධම්මචක්කං පවත්තෙන්තො, හෙට්ඨතො පුප්ඵමණ්ඩපෙ।
gae:චුල්ලාසීතිසහස්සානං <pb T=1.483/>, ධම්මාභිසමයො අහු॥
gax:69:“සත්තමෙ දිවසෙ පත්තෙ, පදුමුත්තරො මහාමුනි।
gae:ඡත්තච්ඡායායමාසීනො, ඉමා ගාථා අභාසථ॥
cen:(බ්යාකරණං)
gax:70:“‘අනූනකං දානවරං, යො මෙ පාදාසි මාණවො।
gae:තමහං කිත්තයිස්සාමි, සුණාථ මම භාසතො॥
gax:71:“‘හත්ථී <pb M=1.357/> අස්සා රථා පත්තී, සෙනා ච චතුරඞ්ගිනී।
gae:පරිවාරෙස්සන්තිමං <n>තං (ස්යා॰)</n> නිච්චං, සබ්බදානස්සිදං ඵලං॥
gax:72:“‘හත්ථියානං අස්සයානං, සිවිකා සන්දමානිකා।
gae:උපට්ඨිස්සන්තිමං නිච්චං, සබ්බදානස්සිදං ඵලං॥
gax:73:“‘සට්ඨි රථසහස්සානි, සබ්බාලඞ්කාරභූසිතා।
gae:පරිවාරෙස්සන්තිමං නිච්චං, සබ්බදානස්සිදං ඵලං॥
gax:74:“‘සට්ඨි <pb P=1.307/> තූරියසහස්සානි, භෙරියො සමලඞ්කතා।
gae:වජ්ජයිස්සන්තිමං නිච්චං, සබ්බදානස්සිදං ඵලං॥
gax:75:“‘ඡළාසීතිසහස්සානි, නාරියො සමලඞ්කතා।
gae:විචිත්තවත්ථාභරණා, ආමුක්කමණිකුණ්ඩලා <n>ආමුත්තමණිකුණ්ඩලා (සී॰ ස්යා॰)</n>॥
gax:76:“‘අළාරපම්හා හසුලා, සුසඤ්ඤා තනුමජ්ඣිමා।
gae:පරිවාරෙස්සන්තිමං නිච්චං, සබ්බදානස්සිදං ඵලං॥
gax:77:“‘තිංසකප්පසහස්සානි, දෙවලොකෙ රමිස්සති।
gae:සහස්සක්ඛත්තුං දෙවින්දො, දෙවරජ්ජං කරිස්සති॥
gax:78:“‘සහස්සක්ඛත්තුං රාජා ච, චක්කවත්තී භවිස්සති।
gae:පදෙසරජ්ජං <pb T=1.484/> විපුලං, ගණනාතො අසඞ්ඛියං॥
gax:79:“‘දෙවලොකෙ <pb V=1.338/> වසන්තස්ස, පුඤ්ඤකම්මසමඞ්ගිනො।
gae:දෙවලොකපරියන්තං, රතනඡත්තං ධරිස්සති॥
gax:80:“‘ඉච්ඡිස්සති යදා ඡායං <n>යදා වායං (ස්යා॰ ක॰)</n>, ඡදනං දුස්සපුප්ඵජං।
gae:ඉමස්ස චිත්තමඤ්ඤාය, නිබද්ධං ඡාදයිස්සති॥
gax:81:“‘දෙවලොකා චවිත්වාන, සුක්කමූලෙන චොදිතො।
gae:පුඤ්ඤකම්මෙන සංයුත්තො, බ්රහ්මබන්ධු භවිස්සති॥
gax:82:“‘කප්පසතසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන <n>නාමෙන (සබ්බත්ථ) එවමුපරිපි। අට්ඨථායං පන පුබ්බෙ ගොත්තෙනාතිපදං වණ්ණිතං</n>, සත්ථා ලොකෙ භවිස්සති॥
gax:83:“‘සබ්බමෙතං අභිඤ්ඤාය, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙස්සති॥
gax:84:“‘පිලින්දවච්ඡනාමෙන <pb M=1.358/> <n>පිලින්දිවච්ඡනාමෙන (සී॰)</n>, හෙස්සති සත්ථුසාවකො।
gae:දෙවානං අසුරානඤ්ච, ගන්ධබ්බානඤ්ච සක්කතො॥
gax:85:“‘භික්ඛූනං භික්ඛුනීනඤ්ච, ගිහීනඤ්ච තථෙව සො।
gae:පියො හුත්වාන සබ්බෙසං, විහරිස්සතිනාසවො’॥
cen:(දානානිසංසකථා)
gax:86:“සතසහස්සෙ කතං කම්මං, ඵලං දස්සෙසි මෙ ඉධ।
gae:සුමුත්තො සරවෙගොව, කිලෙසෙ ඣාපයී මම <n>ඣාපයිස්සති (සී॰ ක॰), ඣාපයිං අහං (ස්යා॰)</n>॥
gax:87:“අහො මෙ සුකතං කම්මං, පුඤ්ඤක්ඛෙත්තෙ අනුත්තරෙ।
gae:යත්ථ කාරං කරිත්වාන, පත්තොම්හි අචලං පදං॥
gax:88:“අනූනකං දානවරං, අදාසි යො <n>සො (ක॰)</n> හි මාණවො।
gae:ආදිපුබ්බඞ්ගමො <pb T=1.485/> ආසි, තස්ස දානස්සිදං ඵලං॥
cen:(1:ඡත්තානිසංසො)
gax:89:“ඡත්තෙ ච සුගතෙ දත්වා <n>ඡත්තෙ සුගතෙ දත්වාන (සී॰ ස්යා॰)</n>, සඞ්ඝෙ ගණවරුත්තමෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:90:“සීතං <pb P=1.308/> උණ්හං න ජානාමි, රජොජල්ලං න ලිම්පති।
gae:අනුපද්දවො අනීති ච, හොමි අපචිතො සදා॥
gax:91:“සුඛුමච්ඡවිකො හොමි, විසදං හොති මානසං।
gae:ඡත්තසතසහස්සානි, භවෙ සංසරතො මම॥
gax:92:“සබ්බාලඞ්කාරයුත්තානි <pb V=1.339/>, තස්ස කම්මස්ස වාහසා।
gae:ඉමං ජාතිං ඨපෙත්වාන, මත්ථකෙ ධාරයන්ති මෙ॥
gax:93:“කස්මා <n>තස්මා (ස්යා॰ ක॰)</n> ඉමාය ජාතියා, නත්ථි මෙ ඡත්තධාරණා।
gae:මම සබ්බං කතං කම්මං, විමුත්තිඡත්තපත්තියා॥
cen:(2:දුස්සානිසංසො)
gax:94:“දුස්සානි සුගතෙ දත්වා, සඞ්ඝෙ ගණවරුත්තමෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:95:“සුවණ්ණවණ්ණො <pb M=1.359/> විරජො, සප්පභාසො පතාපවා।
gae:සිනිද්ධං හොති මෙ ගත්තං, භවෙ සංසරතො මම॥
gax:96:“දුස්සසතසහස්සානි, සෙතා පීතා ච ලොහිතා।
gae:ධාරෙන්ති මත්ථකෙ මය්හං, දුස්සදානස්සිදං ඵලං॥
gax:97:“කොසෙය්යකම්බලියානි, ඛොමකප්පාසිකානි ච।
gae:සබ්බත්ථ පටිලභාමි, තෙසං නිස්සන්දතො අහං॥
cen:(3:පත්තානිසංසො)
gax:98:“පත්තෙ සුගතෙ දත්වාන, සඞ්ඝෙ ගණවරුත්තමෙ।
gae:දසානිසංසෙ <pb T=1.486/> අනුභොමි, කම්මානුච්ඡවිකෙ මම॥
gax:99:“සුවණ්ණථාලෙ මණිථාලෙ, රජතෙපි ච ථාලකෙ।
gae:ලොහිතඞ්ගමයෙ ථාලෙ, පරිභුඤ්ජාමි සබ්බදා॥
gax:100:“අනුපද්දවො අනීති ච, හොමි අපචිතො සදා।
gae:ලාභී අන්නස්ස පානස්ස, වත්ථස්ස සයනස්ස ච॥
gax:101:“න විනස්සන්ති මෙ භොගා, ඨිතචිත්තො භවාමහං।
gae:ධම්මකාමො සදා හොමි, අප්පක්ලෙසො අනාසවො॥
gax:102:“දෙවලොකෙ මනුස්සෙ වා, අනුබන්ධා ඉමෙ ගුණා।
gae:ඡායා යථාපි රුක්ඛස්ස, සබ්බත්ථ න ජහන්ති මං॥
cen:(4:වාසිආනිසංසො)
gax:103:“චිත්තබන්ධනසම්බද්ධා <n>චිත්තබන්ධනසම්පන්නා (ක॰)</n>, සුකතා වාසියො බහූ।
gae:දත්වාන බුද්ධසෙට්ඨස්ස, සඞ්ඝස්ස ච තථෙවහං॥
gax:104:“අට්ඨානිසංසෙ අනුභොමි, කම්මානුච්ඡවිකෙ මම।
gae:සූරො <pb P=1.309/> හොමවිසාරී ච, වෙසාරජ්ජෙසු පාරමී॥
gax:105:“ධිතිවීරියවා <pb V=1.340/> හොමි, පග්ගහීතමනො සදා।
gax:කිලෙසච්ඡෙදනං ඤාණං, සුඛුමං අතුලං සුචිං।
gae:සබ්බත්ථ පටිලභාමි, තස්ස නිස්සන්දතො අහං॥
cen:(5:සත්ථකානිසංසො)
gax:106:“අකක්කසෙ <pb M=1.360/> අඵරුසෙ, සුධොතෙ සත්ථකෙ බහූ।
gae:පසන්නචිත්තො දත්වාන, බුද්ධෙ සඞ්ඝෙ තථෙව ච॥
gax:107:“පඤ්චානිසංසෙ අනුභොමි, කම්මානුච්ඡවිකෙ මම।
gae:කල්යාණමිත්තං <n>කල්යාණචිත්තං (සී॰)</n> වීරියං, ඛන්තිඤ්ච මෙත්තසත්ථකං॥
gax:108:“තණ්හාසල්ලස්ස <pb T=1.487/> ඡින්නත්තා, පඤ්ඤාසත්ථං අනුත්තරං।
gae:වජිරෙන සමං ඤාණං, තෙසං නිස්සන්දතො ලභෙ॥
cen:(6:සූචිආනිසංසො)
gax:109:“සූචියො සුගතෙ දත්වා, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:110:“න සංසයො කඞ්ඛච්ඡෙදො, අභිරූපො ච භොගවා।
gae:තික්ඛපඤ්ඤො සදා හොමි, සංසරන්තො භවාභවෙ॥
gax:111:“ගම්භීරං නිපුණං ඨානං, අත්ථං ඤාණෙන පස්සයිං।
gae:වජිරග්ගසමං ඤාණං, හොති මෙ තමඝාතනං॥
cen:(7:නඛච්ඡෙදනානිසංසො)
gax:112:“නඛච්ඡෙදනෙ සුගතෙ, දත්වා සඞ්ඝෙ ගණුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:113:“දාසිදාසෙ <n>දාසිදාස (ක॰)</n> ගවස්සෙ ච, භතකෙ නාටකෙ <n>ආරක්ඛකෙ (සී॰)</n> බහූ।
gae:න්හාපිතෙ භත්තකෙ සූදෙ, සබ්බත්ථෙව ලභාමහං॥
cen:(8:විධූපනතාලවණ්ටානිසංසො)
gax:114:“විධූපනෙ සුගතෙ දත්වා, තාලවණ්ටෙ ච සොභණෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:115:“සීතං උණ්හං න ජානාමි, පරිළාහො න විජ්ජති।
gae:දරථං නාභිජානාමි, චිත්තසන්තාපනං මම॥
gax:116:“රාගග්ගි <pb M=1.361/> දොසමොහග්ගි, මානග්ගි දිට්ඨිඅග්ගි ච।
gae:සබ්බග්ගී නිබ්බුතා මය්හං, තස්ස නිස්සන්දතො මම॥
cen:(9:මොරහත්ථ-චාමරං)
gax:117:“මොරහත්ථෙ <pb V=1.341/> චාමරියො, දත්වා සඞ්ඝෙ ගණුත්තමෙ।
gae:උපසන්තකිලෙසොහං, විහරාමි අනඞ්ගණො॥
cen:(10:පරිස්සාවන-ධම්මකරං)
gax:118:“පරිස්සාවනෙ <pb T=1.488/> <pb P=1.310/> සුගතෙ, දත්වා ධම්මකරුත්තමෙ <n>දත්වා සුකතෙ ධම්මකුත්තරෙ (ස්යා॰ ක॰)</n>।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:119:“සබ්බෙසං සමතික්කම්ම, දිබ්බං ආයුං ලභාමහං।
gae:අප්පසය්හො සදා හොමි, චොරපච්චත්ථිකෙහි වා॥
gax:120:“සත්ථෙන වා විසෙන වා, විහෙසම්පි න කුබ්බතෙ।
gae:අන්තරාමරණං නත්ථි, තෙසං නිස්සන්දතො මම॥
cen:(11:තෙලධාරානිසංසො)
gax:121:“තෙලධාරෙ සුගතෙ දත්වා, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:122:“සුචාරුරූපො සුභද්දො <n>සුගදො (සී॰), සුවාචො (?)</n>, සුසමුග්ගතමානසො।
gae:අවික්ඛිත්තමනො හොමි, සබ්බාරක්ඛෙහි රක්ඛිතො॥
cen:(12:සූචිඝරානිසංසො)
gax:123:“සූචිඝරෙ සුගතෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:124:“චෙතොසුඛං කායසුඛං, ඉරියාපථජං සුඛං।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(13:අංසබද්ධානිසංසො)
gax:125:“අංසබද්ධෙ ජිනෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:126:“සද්ධම්මෙ <pb M=1.362/> ගාධං <n>චෙතොඤාණං ච (සී॰)</n> වින්දාමි, සරාමි දුතියං භවං।
gae:සබ්බත්ථ සුච්ඡවී හොමි, තස්ස නිස්සන්දතො අහං॥
cen:(14:කායබන්ධනානිසංසො)
gax:127:“කායබන්ධෙ ජිනෙ දත්වා, සඞ්ඝෙ ගණවරුත්තමෙ।
gae:ඡානිසංසෙ අනුභොමි, කම්මානුච්ඡවිකෙ මම॥
gax:128:“සමාධීසු <pb T=1.489/> <pb V=1.342/> න කම්පාමි, වසී හොමි සමාධිසු।
gae:අභෙජ්ජපරිසො හොමි, ආදෙය්යවචනො සදා॥
gax:129:“උපට්ඨිතසති හොමි, තාසො මය්හං න විජ්ජති।
gae:දෙවලොකෙ මනුස්සෙ වා, අනුබන්ධා ඉමෙ ගුණා॥
cen:(15:ආධාරකානිසංසො)
gax:130:“ආධාරකෙ ජිනෙ දත්වා, සඞ්ඝෙ ගණවරුත්තමෙ।
gae:පඤ්චවණ්ණෙහි දායාදො <n>පඤ්චවණ්ණෙ භයාභාවො (ස්යා॰)</n>, අචලො හොමි කෙනචි॥
gax:131:“යෙ <pb P=1.311/> කෙචි මෙ සුතා ධම්මා, සතිඤාණප්පබොධනා।
gae:ධතා <n>ඨිතා (ක॰)</n> මෙ න විනස්සන්ති, භවන්ති සුවිනිච්ඡිතා॥
cen:(16:භාජනානිසංසො)
gax:132:“භාජනෙ පරිභොගෙ ච, දත්වා බුද්ධෙ ගණුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:133:“සොණ්ණමයෙ මණිමයෙ, අථොපි ඵලිකාමයෙ।
gae:ලොහිතඞ්ගමයෙ චෙව, ලභාමි භාජනෙ අහං॥
gax:134:“භරියා දාසදාසී <n>සබ්බත්ථපි එවමෙව දිස්සති</n> ච, හත්ථිස්සරථපත්තිකෙ।
gae:ඉත්ථී පතිබ්බතා චෙව, පරිභොගානි සබ්බදා॥
gax:135:“විජ්ජා මන්තපදෙ චෙව, විවිධෙ ආගමෙ බහූ।
gae:සබ්බං සිප්පං නිසාමෙමි, පරිභොගානි සබ්බදා॥
cen:(17:ථාලකානිසංසො)
gax:136:“ථාලකෙ සුගතෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:137:“සොණ්ණමයෙ <pb M=1.363/> මණිමයෙ, අථොපි ඵලිකාමයෙ।
gae:ලොහිතඞ්ගමයෙ චෙව, ලභාමි ථාලකෙ අහං॥
gax:138:“අසත්ථකෙ <pb T=1.490/> <n>අසත්ථකෙ (සී॰), අස්සට්ඨකෙ (ස්යා॰)</n> ඵලමයෙ, අථො පොක්ඛරපත්තකෙ।
gae:මධුපානකසඞ්ඛෙ ච, ලභාමි ථාලකෙ අහං॥
gax:139:“වත්තෙ ගුණෙ පටිපත්ති, ආචාරකිරියාසු ච।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(18:භෙසජ්ජානිසංසො)
gax:140:“භෙසජ්ජං <pb V=1.343/> සුගතෙ දත්වා, සඞ්ඝෙ ගණවරුත්තමෙ।
gae:දසානිසංසෙ අනුභොමි, කම්මානුච්ඡවිකෙ මම॥
gax:141:“ආයුවා බලවා ධීරො, වණ්ණවා යසවා සුඛී।
gax:අනුපද්දවො අනීති ච, හොමි අපචිතො සදා।
gae:න මෙ පියවියොගත්ථි, තස්ස නිස්සන්දතො මම॥
cen:(19:උපාහනානිසංසො)
gax:142:“උපාහනෙ ජිනෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:143:“හත්ථියානං අස්සයානං, සිවිකා සන්දමානිකා।
gae:සට්ඨිසතසහස්සානි, පරිවාරෙන්ති මං සදා॥
gax:144:“මණිමයා තම්බමයා <n>කම්බලිකා (සී॰ ක॰)</n>, සොණ්ණරජතපාදුකා।
gae:නිබ්බත්තන්ති පදුද්ධාරෙ, භවෙ සංසරතො මම॥
gax:145:“නියාමං <pb P=1.312/> සති ධාවන්ති <n>නියමං පටිධාවන්තී (සී॰), නියාමං පටිධාවන්ති (ස්යා॰)</n>, ආගුආචාරසොධනං <n>ආචාරගුණසොධනං (සී॰ ස්යා॰)</n>।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(20:පාදුකානිසංසො)
gax:146:“පාදුකෙ සුගතෙ දත්වා, සඞ්ඝෙ ගණවරුත්තමෙ।
gae:ඉද්ධිපාදුකමාරුය්හ, විහරාමි යදිච්ඡකං॥
cen:(21:උදකපුඤ්ඡනානිසංසො)
gax:147:“උදකපුච්ඡනචොළෙ <pb M=1.364/>, දත්වා බුද්ධෙ ගණුත්තමෙ।
gae:පඤ්චානිසංසෙ <pb T=1.491/> අනුභොමි, කම්මානුච්ඡවිකෙ මම॥
gax:148:“සුවණ්ණවණ්ණො විරජො, සප්පභාසො පතාපවා।
gae:සිනිද්ධං හොති මෙ ගත්තං, රජොජල්ලං න ලිම්පති।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(22:කත්තරදණ්ඩානිසංසො)
gax:149:“කත්තරදණ්ඩෙ සුගතෙ, දත්වා සඞ්ඝෙ ගණුත්තමෙ।
gae:ඡානිසංසෙ අනුභොමි, කම්මානුච්ඡවිකෙ මම॥
gax:150:“පුත්තා <pb V=1.344/> මය්හං බහූ හොන්ති, තාසො මය්හං න විජ්ජති।
gax:අප්පසය්හො සදා හොමි, සබ්බාරක්ඛෙහි රක්ඛිතො।
gae:ඛලිතම්පි <n>ඛලිතං මං (සී॰ ක॰)</n> න ජානාමි, අභන්තං මානසං මම॥
cen:(23:ඔසධඤ්ජනානිසංසො)
gax:151:“ඔසධං අඤ්ජනං දත්වා, බුද්ධෙ සඞ්ඝෙ ගණුත්තමෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:152:“විසාලනයනො හොමි, සෙතපීතො ච ලොහිතො।
gae:අනාවිලපසන්නක්ඛො, සබ්බරොගවිවජ්ජිතො॥
gax:153:“ලභාමි දිබ්බනයනං, පඤ්ඤාචක්ඛුං අනුත්තරං।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(24:කුඤ්චිකානිසංසො)
gax:154:“කුඤ්චිකෙ සුගතෙ දත්වා, සඞ්ඝෙ ගණවරුත්තමෙ।
gae:ධම්මද්වාරවිවරණං, ලභාමි ඤාණකුඤ්චිකං॥
cen:(25:කුඤ්චිකාඝරානිසංසො)
gax:155:“කුඤ්චිකානං ඝරෙ දත්වා, බුද්ධෙ සඞ්ඝෙ ගණුත්තමෙ।
gax:ද්වානිසංසෙ අනුභොමි, කම්මානුච්ඡවිකෙ මම।
gae:අප්පකොධො <pb T=1.492/> අනායාසො, සංසරන්තො භවෙ අහං॥
cen:(26:ආයොගානිසංසො)
gax:156:“ආයොගෙ <pb M=1.365/> සුගතෙ දත්වා, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:157:“සමාධීසු න කම්පාමි, වසී හොමි සමාධිසු।
gax:අභෙජ්ජපරිසො හොමි, ආදෙය්යවචනො සදා।
gae:ජායති භොගසම්පත්ති, භවෙ සංසරතො මම॥
cen:(27:ධූමනෙත්තානිසංසො)
gax:158:“ධූමනෙත්තෙ ජිනෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:159:“සති <pb P=1.313/> මෙ උජුකා හොති, සුසම්බන්ධා ච න්හාරවො।
gae:ලභාමි දිබ්බනයනං <n>දිබ්බසයනං (ස්යා॰)</n>, තස්ස නිස්සන්දතො අහං॥
cen:(28:දීපධාරානිසංසො)
gax:160:“දීපධාරෙ <pb V=1.345/> <n>දීපට්ඨානෙ (සී॰), දීපදානෙ (ස්යා॰), දීපට්ඨාපෙ (ක॰)</n> ජිනෙ දත්වා, සඞ්ඝෙ ගණවරුත්තමෙ।
gae:තීණානිසංසෙ අනුභොමි, කම්මානුච්ඡවිකෙ මම॥
gax:161:“ජාතිමා අඞ්ගසම්පන්නො, පඤ්ඤවා බුද්ධසම්මතො <n>බුද්ධිසම්මතො (සී॰ ක॰)</n>।
gae:ඉමෙ ගුණෙ පටිලභෙ, තස්ස නිස්සන්දතො අහං॥
cen:(29:තුම්බක-කරණ්ඩො)
gax:162:“තුම්බකෙ ච කරණ්ඩෙ ච, දත්වා බුද්ධෙ ගණුත්තමෙ।
gae:දසානිසංසෙ අනුභොමි, කම්මානුච්ඡවිකෙ මම॥
gax:163:“සුගුත්තො <n>සදාගුත්තො (සී॰ ස්යා॰) සංගුත්තො (ක॰)</n> සුඛසමඞ්ගී, මහායසො තථාගති।
gae:විපත්තිවිගතො <n>විභත්තිගත්තො (ස්යා॰)</n> සුඛුමාලො, සබ්බීතිපරිවජ්ජිතො॥
gax:164:“විපුලෙ ච ගුණෙ ලාභී, සමාව චලනා මම।
gae:සුවිවජ්ජිතඋබ්බෙගො, තුම්බකෙ ච කරණ්ඩකෙ॥
gax:165:“ලභාමි <pb T=1.493/> චතුරො වණ්ණෙ, හත්ථිස්සරතනානි ච।
gae:තානි මෙ න විනස්සන්ති, තුම්බදානෙ ඉදං ඵලං॥
cen:(30:මලහරණානිසංසො)
gax:166:“මලහරණියො <pb M=1.366/> <n>අඤ්ජනනාළියො (සී॰), හත්ථලිලඞ්ගකෙ (ස්යා॰ පී॰), හත්ථලිලඞ්ගතෙ (ක॰)</n> දත්වා, බුද්ධෙ සඞ්ඝෙ ගණුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:167:“සබ්බලක්ඛණසම්පන්නො, ආයුපඤ්ඤාසමාහිතො।
gae:සබ්බායාසවිනිමුත්තො, කායො මෙ හොති සබ්බදා॥
cen:(31:පිප්ඵලානිසංසො)
gax:168:“තණුධාරෙ සුනිසිතෙ, සඞ්ඝෙ දත්වාන පිප්ඵලෙ।
gae:කිලෙසකන්තනං ඤාණං, ලභාමි අතුලං සුචිං॥
cen:(32:භණ්ඩාසානිසංසො)
gax:169:“සණ්ඩාසෙ සුගතෙ දත්වා, සඞ්ඝෙ ගණවරුත්තමෙ।
gae:කිලෙසභඤ්ජනං <n>කිලෙසලුඤ්චනං (සී॰ ස්යා॰ පී॰)</n> ඤාණං, ලභාමි අතුලං සුචිං॥
cen:(33:නත්ථුකානිසංසො)
gax:170:“නත්ථුකෙ <n>ථවිකෙ (?) භෙසජ්ජථවිකෙති හි පුබ්බෙ වුත්තං</n> සුගතෙ දත්වා, සඞ්ඝෙ ගණවරුත්තමෙ।
gae:අට්ඨානිසංසෙ අනුභොමි, කම්මානුච්ඡවිකෙ මම॥
gax:171:“සද්ධං <pb V=1.346/> සීලං හිරිඤ්චාපි, අථ ඔත්තප්පියං ගුණං।
gae:සුතං චාගඤ්ච ඛන්තිඤ්ච, පඤ්ඤං මෙ අට්ඨමං ගුණං॥
cen:(34:පීඨකානිසංසො)
gax:172:“පීඨකෙ <pb P=1.314/> සුගතෙ දත්වා, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:173:“උච්චෙ කුලෙ පජායාමි, මහාභොගො භවාමහං।
gae:සබ්බෙ මං අපචායන්ති, කිත්ති අබ්භුග්ගතා මම॥
gax:174:“කප්පසතසහස්සානි, පල්ලඞ්කා චතුරස්සකා।
gae:පරිවාරෙන්ති මං නිච්චං, සංවිභාගරතො අහං॥
cen:(35:භිසිආනිසංසො)
gax:175:“භිසියො <pb T=1.494/> <pb M=1.367/> සුගතෙ දත්වා, සඞ්ඝෙ ගණවරුත්තමෙ।
gae:ඡානිසංසෙ අනුභොමි, කම්මානුච්ඡවිකෙ මම॥
gax:176:“සමසුගත්තොපචිතො, මුදුකො චාරුදස්සනො।
gae:ලභාමි ඤාණපරිවාරං, භිසිදානස්සිදං ඵලං॥
gax:177:“තූලිකා විකතිකායො, කට්ටිස්සා <n>කට්ඨිස්සා (සී॰), කුට්ටකා (ක॰)</n> චිත්තකා බහූ।
gae:වරපොත්ථකෙ කම්බලෙ ච, ලභාමි විවිධෙ අහං॥
gax:178:“පාවාරිකෙ ච මුදුකෙ, මුදුකාජිනවෙණියො।
gae:ලභාමි විවිධත්ථාරෙ <n>විවිධට්ඨානෙ (ස්යා॰ ක॰)</n>, භිසිදානස්සිදං ඵලං॥
gax:179:“යතො සරාමි අත්තානං, යතො පත්තොස්මි විඤ්ඤුතං।
gae:අතුච්ඡො ඣානමඤ්චොම්හි, භිසිදානස්සිදං ඵලං॥
cen:(36:බිබ්බොහනානිසංසො)
gax:180:“බිබ්බොහනෙ ජිනෙ දත්වා, සඞ්ඝෙ ගණවරුත්තමෙ।
gae:ඡානිසංසෙ අනුභොමි, කම්මානුච්ඡවිකෙ මම॥
gax:181:“උණ්ණිකෙ පදුමකෙ ච, අථො ලොහිතචන්දනෙ।
gae:බිබ්බොහනෙ උපාධෙමි, උත්තමඞ්ගං සදා මම॥
gax:182:“අට්ඨඞ්ගිකෙ මග්ගවරෙ, සාමඤ්ඤෙ චතුරො ඵලෙ।
gae:තෙසු ඤාණං උප්පාදෙත්වා <n>උපනෙත්වා (සී॰)</n>, විහරෙ නිච්චකාලිකං॥
gax:183:“දානෙ <pb V=1.347/> දමෙ සංයමෙ ච, අප්පමඤ්ඤාසු රූපිසු।
gae:තෙසු ඤාණං උප්පාදෙත්වා <n>උපනෙත්වා (සී॰)</n>, විහරෙ සබ්බකාලිකං॥
gax:184:“වත්තෙ ගුණෙ පටිපත්ති, ආචාරකිරියාසු ච।
gae:තෙසු ඤාණං උප්පාදෙත්වා <n>ඤාණං උපදහිත්වාන (සී॰)</n>, විහරෙ සබ්බදා අහං॥
gax:185:“චඞ්කමෙ <pb T=1.495/> වා පධානෙ වා, වීරියෙ බොධිපක්ඛියෙ।
gae:තෙසු ඤාණං උප්පාදෙත්වා, විහරාමි යදිච්ඡකං॥
gax:186:“සීලං <pb M=1.368/> <pb P=1.315/> සමාධි පඤ්ඤා ච, විමුත්ති ච අනුත්තරා।
gae:තෙසු ඤාණං උප්පාදෙත්වා <n>ඤාණං උපදහිත්වාන (සී॰)</n>, විහරාමි සුඛං අහං॥
cen:(37:ඵලපීඨානිසංසො)
gax:187:“ඵලපීඨෙ <n>පලාලපීට්ඨෙ (සී॰)</n> ජිනෙ දත්වා, සඞ්ඝෙ ගණවරුත්තමෙ।
gae:ද්වානිසංසෙ අනුභොමි, කම්මානුච්ඡවිකෙ මම॥
gax:188:“සොණ්ණමයෙ මණිමයෙ, දන්තසාරමයෙ බහූ।
gae:පල්ලඞ්කසෙට්ඨෙ වින්දාමි, ඵලපීඨස්සිදං ඵලං॥
cen:(38:පාදපීඨානිසංසො)
gax:189:“පාදපීඨෙ ජිනෙ දත්වා, සඞ්ඝෙ ගණවරුත්තමෙ।
gax:ද්වානිසංසෙ අනුභොමි, කම්මානුච්ඡවිකෙ මම।
gae:ලභාමි බහුකෙ යානෙ, පාදපීඨස්සිදං ඵලං॥
gax:190:“දාසී දාසා ච භරියා, යෙ චඤ්ඤෙ අනුජීවිනො।
gae:සම්මා පරිචරන්තෙ මං, පාදපීඨස්සිදං ඵලං॥
cen:(39:තෙලබ්භඤ්ජනානිසංසො)
gax:191:“තෙලඅබ්භඤ්ජනෙ <n>තෙලානබ්භඤ්ජනෙ (සී॰)</n> දත්වා, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:192:“අබ්යාධිතා රූපවතා, ඛිප්පං ධම්මනිසන්තිතා।
gae:ලාභිතා අන්නපානස්ස, ආයුපඤ්චමකං මම॥
cen:(40:සප්පිතෙලානිසංසො)
gax:193:“සප්පිතෙලඤ්ච දත්වාන, සඞ්ඝෙ ගණවරුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:194:“ථාමවා රූපසම්පන්නො, පහට්ඨතනුජො සදා।
gae:අබ්යාධි <pb T=1.496/> විසදො හොමි, සප්පිතෙලස්සිදං ඵලං॥
cen:(41:මුඛසොධනකානිසංසො)
gax:195:“මුඛසොධනකං <pb M=1.369/> <pb V=1.348/> දත්වා, බුද්ධෙ සඞ්ඝෙ ගණුත්තමෙ।
gae:පඤ්චානිසංසෙ අනුභොමි, කම්මානුච්ඡවිකෙ මම॥
gax:196:“විසුද්ධකණ්ඨො මධුරස්සරො, කාසසාසවිවජ්ජිතො।
gae:උප්පලගන්ධො මුඛතො, උපවායති මෙ සදා॥
cen:(42:දධිආනිසංසො)
gax:197:“දධිං දත්වාන සම්පන්නං, බුද්ධෙ සඞ්ඝෙ ගණුත්තමෙ।
gae:භුඤ්ජාමි අමතං භත්තං <n>විත්තං (සී॰ ක॰)</n>, වරං කායගතාසතිං॥
cen:(43:මධුආනිසංසො)
gax:198:“වණ්ණගන්ධරසොපෙතං, මධුං දත්වා ජිනෙ ගණෙ।
gae:අනූපමං අතුලියං, පිවෙ මුත්තිරසං අහං॥
cen:(44:රසානිසංසො)
gax:199:“යථාභූතං <pb P=1.316/> රසං දත්වා, බුද්ධෙ සඞ්ඝෙ ගණුත්තමෙ।
gae:චතුරො ඵලෙ අනුභොමි, කම්මානුච්ඡවිකෙ මම॥
cen:(45:අන්නපානානිසංසො)
gax:200:“අන්නං පානඤ්ච දත්වාන, බුද්ධෙ සඞ්ඝෙ ගණුත්තමෙ।
gae:දසානිසංසෙ අනුභොමි, කම්මානුච්ඡවිකෙ මම॥
gax:201:“ආයුවා බලවා ධීරො, වණ්ණවා යසවා සුඛී।
gax:ලාභී අන්නස්ස පානස්ස, සූරො පඤ්ඤාණවා සදා।
gae:ඉමෙ ගුණෙ පටිලභෙ, සංසරන්තො භවෙ අහං॥
cen:(46:ධූපානිසංසො)
gax:202:“ධූපං <n>ධූමං (සී॰ ක॰)</n> දත්වාන සුගතෙ, සඞ්ඝෙ ගණවරුත්තමෙ।
gae:දසානිසංසෙ අනුභොමි, කම්මානුච්ඡවිකෙ මම॥
gax:203:“සුගන්ධදෙහො යසවා, සීඝපඤ්ඤො ච කිත්තිමා।
gae:තික්ඛපඤ්ඤො භූරිපඤ්ඤො, හාසගම්භීරපඤ්ඤවා॥
gax:204:“වෙපුල්ලජවනපඤ්ඤො <pb T=1.497/> <pb M=1.370/>, සංසරන්තො භවාභවෙ।
gae:තස්සෙව වාහසා දානි, පත්තො සන්තිසුඛං සිවං॥
cen:(සාධාරණානිසංසො)
gax:205:“කිලෙසා <pb V=1.349/> ඣාපිතා මය්හං, භවා සබ්බෙ සමූහතා।
gae:නාගොව බන්ධනං ඡෙත්වා, විහරාමි අනාසවො॥
gax:206:“ස්වාගතං වත මෙ ආසි, මම බුද්ධස්ස සන්තිකෙ <n>බුද්ධසෙට්ඨස්ස සන්තිකෙ (?) එවමුපරිපි। එතදෙව හි උපාලිත්ථෙරාපදානට්ඨකථායං වණ්ණිතං</n>।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:207:“පටිසම්භිදා චතස්සො, විමොක්ඛාපි ච අට්ඨිමෙ।
gae:ඡළභිඤ්ඤා සච්ඡිකතා, කතං බුද්ධස්ස සාසනං”॥
bod:ඉත්ථං සුදං ආයස්මා පිලින්දවච්ඡො ථෙරො ඉමා ගාථායො අභාසිත්ථාති।
cen:පිලින්දවච්ඡත්ථෙරස්සාපදානං පඨමං।
sub:2:සෙලත්ථෙරඅපදානං
gax:208:“නගරෙ හංසවතියා, වීථිසාමී අහොසහං।
gae:මම ඤාතී සමානෙත්වා, ඉදං වචනමබ්රවිං॥
gax:209:“‘බුද්ධො ලොකෙ සමුප්පන්නො, පුඤ්ඤක්ඛෙත්තො අනුත්තරො <n>පුඤ්ඤක්ඛෙත්තං අනුත්තරං (සී॰)</n>।
gae:ආසි සො <n>ආසීසො (සී॰), ආධාරො (පී॰)</n> සබ්බලොකස්ස, ආහුතීනං පටිග්ගහො॥
gax:210:“‘ඛත්තියා නෙගමා චෙව, මහාසාලා ච බ්රාහ්මණා।
gae:පසන්නචිත්තා සුමනා, පූගධම්මං අකංසු තෙ॥
gax:211:“‘හත්ථාරොහා <pb T=1.498/> අනීකට්ඨා, රථිකා පත්තිකාරකා।
gae:පසන්නචිත්තා සුමනා, පූගධම්මං අකංසු තෙ॥
gax:212:“‘උග්ගා <pb P=1.317/> ච රාජපුත්තා ච, වෙසියානා ච බ්රාහ්මණා।
gae:පසන්නචිත්තා සුමනා, පූගධම්මං අකංසු තෙ॥
gax:213:“‘ආළාරිකා <pb M=1.371/> කප්පකා <n>ආළාරිකා ච සූදා (ස්යා॰)</n> ච, න්හාපකා මාලකාරකා।
gae:පසන්නචිත්තා සුමනා, පූගධම්මං අකංසු තෙ॥
gax:214:“‘රජකා පෙසකාරා ච, චම්මකාරා ච න්හාපිතා।
gae:පසන්නචිත්තා සුමනා, පූගධම්මං අකංසු තෙ॥
gax:215:“‘උසුකාරා භමකාරා, චම්මකාරා ච තච්ඡකා।
gae:පසන්නචිත්තා සුමනා, පූගධම්මං අකංසු තෙ॥
gax:216:“‘කම්මාරා <pb V=1.350/> සොණ්ණකාරා ච, තිපුලොහකරා තථා।
gae:පසන්නචිත්තා සුමනා, පූගධම්මං අකංසු තෙ॥
gax:217:“‘භතකා චෙටකා චෙව, දාසකම්මකරා බහූ।
gae:යථාසකෙන ථාමෙන, පූගධම්මං අකංසු තෙ॥
gax:218:“‘උදහාරා කට්ඨහාරා, කස්සකා තිණහාරකා।
gae:යථාසකෙන ථාමෙන, පූගධම්මං අකංසු තෙ॥
gax:219:“‘පුප්ඵිකා මාලිකා චෙව, පණ්ණිකා ඵලහාරකා।
gae:යථාසකෙන ථාමෙන, පූගධම්මං අකංසු තෙ॥
gax:220:“‘ගණිකා කුම්භදාසී ච, පූවිකා <n>සූපිකා (ක॰)</n> මච්ඡිකාපි ච।
gae:යථාසකෙන ථාමෙන, පූගධම්මං අකංසු තෙ॥
gax:221:“‘එථ <pb T=1.499/> සබ්බෙ සමාගන්ත්වා, ගණං බන්ධාම එකතො।
gae:අධිකාරං කරිස්සාම, පුඤ්ඤක්ඛෙත්තෙ අනුත්තරෙ’॥
gax:222:“තෙ මෙ සුත්වාන වචනං, ගණං බන්ධිංසු තාවදෙ।
gae:උපට්ඨානසාලං සුකතං, භික්ඛුසඞ්ඝස්ස කාරයුං॥
gax:223:“නිට්ඨාපෙත්වාන තං සාලං, උදග්ගො තුට්ඨමානසො।
gae:පරෙතො තෙහි සබ්බෙහි, සම්බුද්ධමුපසඞ්කමිං॥
gax:224:“උපසඞ්කම්ම සම්බුද්ධං, ලොකනාථං නරාසභං।
gae:වන්දිත්වා සත්ථුනො පාදෙ, ඉදං වචනමබ්රවිං॥
gax:225:“‘ඉමෙ තීණි සතා වීර, පුරිසා එකතො ගණා।
gae:උපට්ඨානසාලං සුකතං, නිය්යාදෙන්ති <n>නිය්යාතෙන්ති (සී॰)</n> තුවං <n>තවං (සී॰), තව (ස්යා॰)</n> මුනි’॥
gax:226:“භික්ඛුසඞ්ඝස්ස <pb M=1.372/> පුරතො, සම්පටිච්ඡත්ව චක්ඛුමා।
gae:තිණ්ණං සතානං පුරතො, ඉමා ගාථා අභාසථ॥
gax:227:“‘තිසතාපි ච ජෙට්ඨො ච, අනුවත්තිංසු එකතො।
gae:සම්පත්තිඤ්හි <n>සම්පත්තීහි (ස්යා॰ ක॰)</n> කරිත්වාන, සබ්බෙ අනුභවිස්සථ॥
gax:228:“‘පච්ඡිමෙ <pb P=1.318/> භවෙ සම්පත්තෙ, සීතිභාවමනුත්තරං।
gae:අජරං අමතං සන්තං, නිබ්බානං ඵස්සයිස්සථ’॥
gax:229:“එවං බුද්ධො වියාකාසි, සබ්බඤ්ඤූ සමණුත්තරො।
gae:බුද්ධස්ස වචනං සුත්වා, සොමනස්සං පවෙදයිං॥
gax:230:“තිංස <pb V=1.351/> කප්පසහස්සානි, දෙවලොකෙ රමිං අහං।
gae:දෙවාධිපො පඤ්චසතං, දෙවරජ්ජමකාරයිං॥
gax:231:“සහස්සක්ඛත්තුං <pb T=1.500/> රාජා ච, චක්කවත්තී අහොසහං।
gae:දෙවරජ්ජං කරොන්තස්ස, මහාදෙවා අවන්දිසුං॥
gax:232:“ඉධ මානුසකෙ රජ්ජං <n>රජ්ජෙ (සී॰)</n>, පරිසා හොන්ති බන්ධවා।
gae:පච්ඡිමෙ භවෙ සම්පත්තෙ, වාසෙට්ඨො නාම බ්රාහ්මණො॥
gax:233:“අසීතිකොටි නිචයො, තස්ස පුත්තො අහොසහං।
gae:සෙලො ඉති මම නාමං, ඡළඞ්ගෙ පාරමිං ගතො॥
gax:234:“ජඞ්ඝාවිහාරං විචරං, සසිස්සෙහි පුරක්ඛතො।
gae:ජටාභාරිකභරිතං, කෙණියං නාම තාපසං॥
gax:235:“පටියත්තාහුතිං දිස්වා, ඉදං වචනමබ්රවිං।
gae:‘ආවාහො වා විවාහො වා, රාජා වා තෙ නිමන්තිතො’॥
gax:236:“ආහුතිං <n>නාහුතිං (?)</n> යිට්ඨුකාමොහං, බ්රාහ්මණෙ දෙවසම්මතෙ।
gae:න නිමන්තෙමි රාජානං, ආහුතී මෙ න විජ්ජති॥
gax:237:“න චත්ථි මය්හමාවාහො, විවාහො මෙ න විජ්ජති।
gae:සක්යානං නන්දිජනනො, සෙට්ඨො ලොකෙ සදෙවකෙ॥
gax:238:“සබ්බලොකහිතත්ථාය, සබ්බසත්තසුඛාවහො।
gae:සො මෙ නිමන්තිතො අජ්ජ, තස්සෙතං පටියාදනං॥
gax:239:“තිම්බරූසකවණ්ණාභො <pb M=1.373/>, අප්පමෙය්යො අනූපමො।
gae:රූපෙනාසදිසො බුද්ධො, ස්වාතනාය නිමන්තිතො॥
gax:240:“උක්කාමුඛපහට්ඨොව, ඛදිරඞ්ගාරසන්නිභො।
gae:විජ්ජූපමො මහාවීරො, සො මෙ බුද්ධො නිමන්තිතො॥
gax:241:“පබ්බතග්ගෙ <pb T=1.501/> යථා අච්චි, පුණ්ණමායෙව චන්දිමා।
gae:නළග්ගිවණ්ණසඞ්කාසො, සො මෙ බුද්ධො නිමන්තිතො॥
gax:242:“අසම්භීතො භයාතීතො, භවන්තකරණො මුනි।
gae:සීහූපමො මහාවීරො, සො මෙ බුද්ධො නිමන්තිතො॥
gax:243:“කුසලො <pb P=1.319/> බුද්ධධම්මෙහි, අපසය්හො පරෙහි සො।
gae:නාගූපමො මහාවීරො, සො මෙ බුද්ධො නිමන්තිතො॥
gax:244:“සද්ධම්මාචාරකුසලො <pb V=1.352/>, බුද්ධනාගො අසාදිසො।
gae:උසභූපමො මහාවීරො, සො මෙ බුද්ධො නිමන්තිතො॥
gax:245:“අනන්තවණ්ණො අමිතයසො, විචිත්තසබ්බලක්ඛණො।
gae:සක්කූපමො මහාවීරො, සො මෙ බුද්ධො නිමන්තිතො॥
gax:246:“වසී ගණී පතාපී ච, තෙජස්සී ච දුරාසදො।
gae:බ්රහ්මූපමො මහාවීරො, සො මෙ බුද්ධො නිමන්තිතො॥
gax:247:“පත්තධම්මො දසබලො, බලාතිබලපාරගො।
gae:ධරණූපමො මහාවීරො, සො මෙ බුද්ධො නිමන්තිතො॥
gax:248:“සීලවීචිසමාකිණ්ණො, ධම්මවිඤ්ඤාණඛොභිතො।
gae:උදධූපමො මහාවීරො, සො මෙ බුද්ධො නිමන්තිතො॥
gax:249:“දුරාසදො දුප්පසහො, අචලො උග්ගතො බ්රහා।
gae:නෙරූපමො මහාවීරො, සො මෙ බුද්ධො නිමන්තිතො॥
gax:250:“අනන්තඤාණො අසමසමො, අතුලො අග්ගතං ගතො।
gae:ගගනූපමො මහාවීරො, සො මෙ බුද්ධො නිමන්තිතො॥
cen:පන්නරසමං භාණවාරං।
gax:251:“පතිට්ඨා <pb T=1.502/> භයභීතානං, තාණො සරණගාමිනං।
gae:අස්සාසකො මහාවීරො, සො මෙ බුද්ධො නිමන්තිතො॥
gax:252:“ආසයො <pb M=1.374/> බුද්ධිමන්තානං, පුඤ්ඤක්ඛෙත්තං සුඛෙසිනං।
gae:රතනාකරො මහාවීරො, සො මෙ බුද්ධො නිමන්තිතො॥
gax:253:“අස්සාසකො වෙදකරො, සාමඤ්ඤඵලදායකො।
gae:මෙඝූපමො මහාවීරො, සො මෙ බුද්ධො නිමන්තිතො॥
gax:254:“ලොකචක්ඛු මහාතෙජො, සබ්බතමවිනොදනො।
gae:සූරියූපමො මහාවීරො, සො මෙ බුද්ධො නිමන්තිතො॥
gax:255:“ආරම්මණවිමුත්තීසු, සභාවදස්සනො මුනි।
gae:චන්දූපමො මහාවීරො, සො මෙ බුද්ධො නිමන්තිතො॥
gax:256:“බුද්ධො සමුස්සිතො ලොකෙ, ලක්ඛණෙහි අලඞ්කතො।
gae:අප්පමෙය්යො මහාවීරො, සො මෙ බුද්ධො නිමන්තිතො॥
gax:257:“යස්ස ඤාණං අප්පමෙය්යං, සීලං යස්ස අනූපමං।
gae:විමුත්ති අසදිසා යස්ස, සො මෙ බුද්ධො නිමන්තිතො॥
gax:258:“යස්ස ධීති අසදිසා, ථාමො යස්ස අචින්තියො।
gae:යස්ස පරක්කමො ජෙට්ඨො, සො මෙ බුද්ධො නිමන්තිතො॥
gax:259:“රාගො <pb V=1.353/> දොසො ච මොහො ච, විසා සබ්බෙ සමූහතා।
gae:අගදූපමො මහාවීරො, සො මෙ බුද්ධො නිමන්තිතො॥
gax:260:“ක්ලෙසබ්යාධිබහුදුක්ඛ <pb P=1.320/> සබ්බතමවිනොදනො <n>විනොදකො (සී॰ ස්යා॰)</n>।
gae:වෙජ්ජූපමො මහාවීරො, සො මෙ බුද්ධො නිමන්තිතො॥
gax:261:“බුද්ධොති <pb T=1.503/> භො යං වදෙසි, ඝොසොපෙසො සුදුල්ලභො।
gae:බුද්ධො බුද්ධොති සුත්වාන, පීති මෙ උදපජ්ජථ॥
gax:262:“අබ්භන්තරං අගණ්හන්තං, පීති මෙ බහි නිච්ඡරෙ।
gae:සොහං පීතිමනො සන්තො, ඉදං වචනමබ්රවිං॥
gax:263:“‘කහං නු ඛො සො භගවා, ලොකජෙට්ඨො නරාසභො।
gae:තත්ථ ගන්ත්වා නමස්සිස්සං, සාමඤ්ඤඵලදායකං’॥
gax:264:“‘පග්ගය්හ දක්ඛිණං බාහුං, වෙදජාතො කතඤ්ජලී।
gae:ආචික්ඛි මෙ ධම්මරාජං, සොකසල්ලවිනොදනං॥
gax:265:“‘උදෙන්තංව <pb M=1.375/> මහාමෙඝං, නීලං අඤ්ජනසන්නිභං।
gae:සාගරං විය දිස්සන්තං, පස්සසෙතං මහාවනං॥
gax:266:“‘එත්ථ සො වසතෙ බුද්ධො, අදන්තදමකො මුනි।
gae:විනයන්තො ච වෙනෙය්යෙ, බොධෙන්තො බොධිපක්ඛියෙ॥
gax:267:“‘පිපාසිතොව උදකං, භොජනංව ජිඝච්ඡිතො।
gae:ගාවී යථා වච්ඡගිද්ධා, එවාහං විචිනිං ජිනං॥
gax:268:“‘ආචාරඋපචාරඤ්ඤූ, ධම්මානුච්ඡවිසංවරං।
gae:සික්ඛාපෙමි සකෙ සිස්සෙ, ගච්ඡන්තෙ ජිනසන්තිකං॥
gax:269:“‘දුරාසදා භගවන්තො, සීහාව එකචාරිනො।
gae:පදෙ පදං නික්ඛිපන්තා, ආගච්ඡෙය්යාථ මාණවා॥
gax:270:“‘ආසීවිසො යථා ඝොරො, මිගරාජාව කෙසරී।
gae:මත්තොව කුඤ්ජරො දන්තී, එවං බුද්ධා දුරාසදා॥
gax:271:“‘උක්කාසිතඤ්ච <pb T=1.504/> ඛිපිතං, අජ්ඣුපෙක්ඛිය මාණවා।
gae:පදෙ පදං නික්ඛිපන්තා, උපෙථ බුද්ධසන්තිකං॥
gax:272:“‘පටිසල්ලානගරුකා, අප්පසද්දා දුරාසදා।
gae:දුරූපසඞ්කමා බුද්ධා, ගරූ හොන්ති සදෙවකෙ॥
gax:273:“‘යදාහං <pb V=1.354/> පඤ්හං පුච්ඡාමි, පටිසම්මොදයාමි වා।
gae:අප්පසද්දා තදා හොථ, මුනිභූතාව තිට්ඨථ॥
gax:274:“‘යං <pb P=1.321/> සො දෙසෙති සම්බුද්ධො <n>සද්ධම්මං (සී॰ ස්යා॰)</n>, ඛෙමං නිබ්බානපත්තියා।
gae:තමෙවත්ථං නිසාමෙථ, සද්ධම්මසවනං සුඛං’॥
gax:275:“උපසඞ්කම්ම සම්බුද්ධං, සම්මොදිං මුනිනා අහං।
gae:තං කථං වීතිසාරෙත්වා, ලක්ඛණෙ උපධාරයිං॥
gax:276:“ලක්ඛණෙ ද්වෙ ච කඞ්ඛාමි, පස්සාමි තිංසලක්ඛණෙ।
gae:කොසොහිතවත්ථගුය්හං, ඉද්ධියා දස්සයී මුනි॥
gax:277:“ජිව්හං නින්නාමයිත්වාන, කණ්ණසොතෙ ච නාසිකෙ।
gae:පටිමසි නලාටන්තං, කෙවලං ඡාදයී ජිනො॥
gax:278:“තස්සාහං <pb M=1.376/> ලක්ඛණෙ දිස්වා, පරිපුණ්ණෙ සබ්යඤ්ජනෙ।
gae:බුද්ධොති නිට්ඨං ගන්ත්වාන, සහ සිස්සෙහි පබ්බජිං॥
gax:279:“සතෙහි තීහි සහිතො, පබ්බජිං අනගාරියං।
gae:අද්ධමාසෙ අසම්පත්තෙ, සබ්බෙ පත්තාම්හ නිබ්බුතිං॥
gax:280:“එකතො කම්මං කත්වාන, පුඤ්ඤක්ඛෙත්තෙ අනුත්තරෙ।
gae:එකතො සංසරිත්වාන, එකතො විනිවත්තයුං॥
gax:281:“ගොපානසියො <pb T=1.505/> දත්වාන, පූගධම්මෙ වසිං අහං।
gae:තෙන කම්මෙන සුකතෙන, අට්ඨ හෙතූ ලභාමහං॥
gax:282:“දිසාසු පූජිතො හොමි, භොගා ච අමිතා මම।
gae:පතිට්ඨා හොමි සබ්බෙසං, තාසො මම න විජ්ජති॥
gax:283:“බ්යාධයො මෙ න විජ්ජන්ති, දීඝායුං පාලයාමි ච।
gae:සුඛුමච්ඡවිකො හොමි, ආවාසෙ පත්ථිතෙ වසෙ <n>ආවාසෙ පත්තෙ වස්සෙ (ස්යා॰), ආවාසෙව ඨිතෙ වසෙ (ක॰)</n>॥
gax:284:“අට්ඨ ගොපානසී දත්වා, පූගධම්මෙ වසිං අහං।
gae:පටිසම්භිදාරහත්තඤ්ච, එතං මෙ අපරට්ඨමං॥
gax:285:“සබ්බවොසිතවොසානො, කතකිච්චො අනාසවො।
gae:අට්ඨගොපානසී නාම, තව පුත්තො මහාමුනි॥
gax:286:“පඤ්ච ථම්භානි දත්වාන, පූගධම්මෙ වසිං අහං।
gae:තෙන කම්මෙන සුකතෙන, පඤ්ච හෙතූ ලභාමහං॥
gax:287:“අචලො <pb V=1.355/> හොමි මෙත්තාය, අනූනඞ්ගො භවාමහං।
gae:ආදෙය්යවචනො හොමි, න ධංසෙමි යථා අහං॥
gax:288:“අභන්තං හොති මෙ චිත්තං, අඛිලො හොමි කස්සචි।
gae:තෙන කම්මෙන සුකතෙන, විමලො හොමි සාසනෙ॥
gax:289:“සගාරවො <pb P=1.322/> සප්පතිස්සො, කතකිච්චො අනාසවො।
gae:සාවකො තෙ මහාවීර, භික්ඛු තං වන්දතෙ මුනි॥
gax:290:“කත්වා සුකතපල්ලඞ්කං, සාලායං පඤ්ඤපෙසහං।
gae:තෙන කම්මෙන සුකතෙන, පඤ්ච හෙතූ ලභාමහං॥
gax:291:“උච්චෙ <pb T=1.506/> <pb M=1.377/> කුලෙ පජායිත්වා, මහාභොගො භවාමහං।
gae:සබ්බසම්පත්තිකො හොමි, මච්ඡෙරං මෙ න විජ්ජති॥
gax:292:“ගමනෙ පත්ථිතෙ මය්හං, පල්ලඞ්කො උපතිට්ඨති।
gae:සහ පල්ලඞ්කසෙට්ඨෙන, ගච්ඡාමි මම පත්ථිතං॥
gax:293:“තෙන පල්ලඞ්කදානෙන, තමං සබ්බං විනොදයිං।
gae:සබ්බාභිඤ්ඤාබලප්පත්තො, ථෙරො <n>සෙලො (?)</n> වන්දති තං මුනි॥
gax:294:“පරකිච්චත්තකිච්චානි, සබ්බකිච්චානි සාධයිං।
gae:තෙන කම්මෙන සුකතෙන, පාවිසිං අභයං පුරං॥
gax:295:“පරිනිට්ඨිතසාලම්හි, පරිභොගමදාසහං।
gae:තෙන කම්මෙන සුකතෙන, සෙට්ඨත්තං අජ්ඣුපාගතො॥
gax:296:“යෙ කෙචි දමකා ලොකෙ, හත්ථිඅස්සෙ දමෙන්ති යෙ।
gae:කරිත්වා කාරණා නානා, දාරුණෙන දමෙන්ති තෙ॥
gax:297:“න හෙවං ත්වං මහාවීර, දමෙසි නරනාරියො।
gae:අදණ්ඩෙන අසත්ථෙන, දමෙසි උත්තමෙ දමෙ॥
gax:298:“දානස්ස වණ්ණෙ කිත්තෙන්තො, දෙසනාකුසලො මුනි।
gae:එකපඤ්හං කථෙන්තොව, බොධෙසි තිසතෙ මුනි॥
gax:299:“දන්තා මයං සාරථිනා, සුවිමුත්තා අනාසවා।
gae:සබ්බාභිඤ්ඤාබලපත්තා, නිබ්බුතා උපධික්ඛයෙ॥
gax:300:“සතසහස්සිතො කප්පෙ, යං දානමදදිං තදා।
gae:අතික්කන්තා භයා සබ්බෙ, සාලාදානස්සිදං ඵලං॥
gax:301:“කිලෙසා <pb V=1.356/> ඣාපිතා මය්හං…පෙ॰… විහරාමි අනාසවො॥
gax:302:“ස්වාගතං <pb T=1.507/> වත මෙ ආසි…පෙ॰… කතං බුද්ධස්ස සාසනං॥
gax:303:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සෙලො සපරිසො භගවතො සන්තිකෙ ඉමා ගාථායො අභාසිත්ථාති।
cen:සෙලත්ථෙරස්සාපදානං දුතියං।
sub:3:සබ්බකිත්තිකත්ථෙරඅපදානං
gax:304:“කණිකාරංව <pb M=1.378/> <pb P=1.323/> ජලිතං <n>ජොතන්තං (සී॰)</n>, දීපරුක්ඛංව උජ්ජලං <n>ජොතිතං (ස්යා॰)</n>।
gae:ඔසධිංව විරොචන්තං, විජ්ජුතං ගගනෙ යථා॥
gax:305:“අසම්භීතං අනුත්තාසිං, මිගරාජංව කෙසරිං।
gae:ඤාණාලොකං පකාසෙන්තං, මද්දන්තං තිත්ථියෙ ගණෙ॥
gax:306:“උද්ධරන්තං ඉමං ලොකං, ඡිද්දන්තං සබ්බසංසයං।
gae:ගජ්ජන්තං <n>අසම්භීතං (ස්යා॰), ගච්ඡන්තං (ක॰)</n> මිගරාජංව, අද්දසං ලොකනායකං॥
gax:307:“ජටාජිනධරො ආසිං, බ්රහා උජු පතාපවා।
gae:වාකචීරං ගහෙත්වාන, පාදමූලෙ අපත්ථරිං॥
gax:308:“කාළානුසාරියං ගය්හ, අනුලිම්පිං තථාගතං।
gae:සම්බුද්ධමනුලිම්පෙත්වා, සන්ථවිං ලොකනායකං॥
gax:309:“සමුද්ධරසිමං <pb T=1.508/> ලොකං, ඔඝතිණ්ණ <n>ඔඝතිණ්ණො (ස්යා॰ ක॰)</n> මහාමුනි।
gae:ඤාණාලොකෙන ජොතෙසි, නාවටං <n>පවරං (ස්යා॰), වජිර (පී॰)</n> ඤාණමුත්තමං॥
gax:310:“ධම්මචක්කං <n>තුවං චක්කං (ක॰)</n> පවත්තෙසි, මද්දසෙ පරතිත්ථියෙ।
gae:උසභො ජිතසඞ්ගාමො, සම්පකම්පෙසි මෙදනිං॥
gax:311:“මහාසමුද්දෙ ඌමියො, වෙලන්තම්හි පභිජ්ජරෙ।
gae:තථෙව තව ඤාණම්හි, සබ්බදිට්ඨී පභිජ්ජරෙ॥
gax:312:“සුඛුමච්ඡිකජාලෙන, සරම්හි සම්පතානිතෙ।
gae:අන්තොජාලිකතා <n>ජාලගතා (සී॰)</n> පාණා, පීළිතා හොන්ති තාවදෙ॥
gax:313:“තථෙව තිත්ථියා ලොකෙ, පුථුපාසණ්ඩනිස්සිතා <n>මූළ්හා සච්චවිනිස්සටා (ස්යා॰), මුට්ඨසච්චවිනිස්සටා (ක॰)</n>।
gae:අන්තොඤාණවරෙ තුය්හං, පරිවත්තන්ති මාරිස॥
gax:314:“පතිට්ඨා <pb V=1.357/> වුය්හතං ඔඝෙ, ත්වඤ්හි නාථො අබන්ධුනං।
gae:භයට්ටිතානං සරණං, මුත්තිත්ථීනං පරායණං॥
gax:315:“එකවීරො <pb M=1.379/> අසදිසො, මෙත්තාකරුණසඤ්චයො <n>සඤ්ඤුතො (ස්යා॰)</n>।
gae:අසමො සුසමො සන්තො <n>සුසීලො අසමො සන්තො (සී॰), පඤ්ඤවා යුත්තචාගො ච (ස්යා॰)</n>, වසී තාදී ජිතඤ්ජයො॥
gax:316:“ධීරො <pb P=1.324/> විගතසම්මොහො, අනෙජො අකථංකථී।
gae:තුසිතො <n>වුසිතො (සී॰)</n> වන්තදොසොසි, නිම්මලො සංයතො සුචි॥
gax:317:“සඞ්ගාතිගො හතමදො <n>ගතමදො (ස්යා॰), තමනුදො (ක॰)</n>, තෙවිජ්ජො තිභවන්තගො।
gae:සීමාතිගො ධම්මගරු, ගතත්ථො හිතවබ්භුතො <n>හිතවප්පථො (සී॰ ස්යා॰)</n>॥
gax:318:“තාරකො <pb T=1.509/> ත්වං යථා නාවා, නිධීවස්සාසකාරකො।
gae:අසම්භීතො යථා සීහො, ගජරාජාව දප්පිතො॥
gax:319:“ථොමෙත්වා දසගාථාහි, පදුමුත්තරං මහායසං।
gae:වන්දිත්වා සත්ථුනො පාදෙ, තුණ්හී අට්ඨාසහං තදා॥
gax:320:“පදුමුත්තරො ලොකවිදූ, ආහුතීනං පටිග්ගහො।
gae:භික්ඛුසඞ්ඝෙ ඨිතො සත්ථා, ඉමා ගාථා අභාසථ॥
gax:321:“‘යො මෙ සීලඤ්ච ඤාණඤ්ච, සද්ධම්මඤ්චාපි වණ්ණයි <n>ධම්මඤ්චාපි පකිත්තයි (සී॰ ස්යා॰)</n>।
gae:තමහං කිත්තයිස්සාමි, සුණාථ මම භාසතො॥
gax:322:“‘සට්ඨි කප්පසහස්සානි, දෙවලොකෙ රමිස්සති।
gae:අඤ්ඤෙ දෙවෙභිභවිත්වා, ඉස්සරං කාරයිස්සති॥
gax:323:“‘සො පච්ඡා පබ්බජිත්වාන, සුක්කමූලෙන චොදිතො।
gae:ගොතමස්ස භගවතො, සාසනෙ පබ්බජිස්සති॥
gax:324:“‘පබ්බජිත්වාන කායෙන, පාපකම්මං විවජ්ජිය।
gae:සබ්බාසවෙ පරිඤ්ඤාය, නිබ්බායිස්සතිනාසවො’॥
gax:325:“යථාපි මෙඝො ථනයං, තප්පෙති මෙදිනිං ඉමං।
gae:තථෙව ත්වං මහාවීර, ධම්මෙන තප්පයී මමං॥
gax:326:“සීලං පඤ්ඤඤ්ච ධම්මඤ්ච, ථවිත්වා ලොකනායකං।
gae:පත්තොම්හි පරමං සන්තිං, නිබ්බානං පදමච්චුතං॥
gax:327:“අහො <pb M=1.380/> නූන ස භගවා, චිරං තිට්ඨෙය්ය චක්ඛුමා।
gae:අඤ්ඤාතඤ්ච විජානෙය්යුං, ඵුසෙය්යුං <n>අඤ්ඤාතඤ්චාපි ජානෙය්ය, පස්සෙය්ය (ක॰)</n> අමතං පදං॥
gax:328:“අයං <pb T=1.510/> <pb V=1.358/> මෙ පච්ඡිමා ජාති, භවා සබ්බෙ සමූහතා।
gae:සබ්බාසවෙ පරිඤ්ඤාය, විහරාමි අනාසවො॥
gax:329:“සතසහස්සිතො කප්පෙ, යං බුද්ධමභිථොමයිං
gae:දුග්ගතිං නාභිජානාමි, කිත්තනාය ඉදං ඵලං॥
gax:330:“කිලෙසා <pb P=1.325/> ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:331:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:332:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සබ්බකිත්තිකො ථෙරො ඉමා ගාථායො අභාසිත්ථාති।
cen:සබ්බකිත්තිකත්ථෙරස්සාපදානං තතියං।
sub:4:මධුදායකත්ථෙරඅපදානං
gax:333:“සින්ධුයා නදියා තීරෙ, සුකතො අස්සමො මම।
gae:තත්ථ වාචෙමහං සිස්සෙ, ඉතිහාසං සලක්ඛණං॥
gax:334:“ධම්මකාමා විනීතා තෙ, සොතුකාමා සුසාසනං।
gae:ඡළඞ්ගෙ පාරමිප්පත්තා, සින්ධුකූලෙ වසන්ති තෙ॥
gax:335:“උප්පාතගමනෙ <pb T=1.511/> චෙව, ලක්ඛණෙසු ච කොවිදා।
gae:උත්තමත්ථං ගවෙසන්තා, වසන්ති විපිනෙ තදා॥
gax:336:“සුමෙධො නාම සම්බුද්ධො, ලොකෙ උප්පජ්ජි තාවදෙ।
gae:අම්හාකං අනුකම්පන්තො, උපාගච්ඡි විනායකො॥
gax:337:“උපාගතං මහාවීරං, සුමෙධං ලොකනායකං।
gae:තිණසන්ථාරකං කත්වා, ලොකජෙට්ඨස්සදාසහං॥
gax:338:“විපිනාතො <pb M=1.381/> මධුං ගය්හ, බුද්ධසෙට්ඨස්සදාසහං।
gae:සම්බුද්ධො පරිභුඤ්ජිත්වා, ඉදං වචනමබ්රවි॥
gax:339:“‘යො තං අදාසි මධුං මෙ, පසන්නො සෙහි පාණිභි।
gae:තමහං කිත්තයිස්සාමි, සුණාථ මම භාසතො॥
gax:340:“‘ඉමිනා මධුදානෙන, තිණසන්ථාරකෙන ච।
gae:තිංස කප්පසහස්සානි, දෙවලොකෙ රමිස්සති॥
gax:341:“‘තිංස <pb V=1.359/> කප්පසහස්සම්හි, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:342:“‘තස්ස ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:343:“‘දෙවලොකා ඉධාගන්ත්වා, මාතුකුච්ඡිං උපාගතෙ।
gae:මධුවස්සං පවස්සිත්ථ, ඡාදයං මධුනා මහිං’॥
gax:344:“මයි නික්ඛන්තමත්තම්හි, කුච්ඡියා ච සුදුත්තරා।
gae:තත්රාපි මධුවස්සං මෙ, වස්සතෙ නිච්චකාලිකං॥
gax:345:“අගාරා <pb T=1.512/> <pb P=1.326/> අභිනික්ඛම්ම, පබ්බජිං අනගාරියං।
gae:ලාභී අන්නස්ස පානස්ස, මධුදානස්සිදං ඵලං॥
gax:346:“සබ්බකාමසමිද්ධොහං, භවිත්වා දෙවමානුසෙ।
gae:තෙනෙව මධුදානෙන, පත්තොම්හි ආසවක්ඛයං॥
gax:347:“වුට්ඨම්හි දෙවෙ චතුරඞ්ගුලෙ තිණෙ, සම්පුප්ඵිතෙ <n>සුපුප්ඵිතෙ (ස්යා॰)</n> ධරණීරුහෙ සඤ්ඡන්නෙ <n>වප්පදෙසෙ (ස්යා॰)</n>।
gae:සුඤ්ඤෙ ඝරෙ මණ්ඩපරුක්ඛමූලකෙ, වසාමි නිච්චං සුඛිතො අනාසවො॥
gax:348:“මජ්ඣෙ මහන්තෙ හීනෙ ච <n>මජ්ඣෙ මය්හං භවා අස්සු (ස්යා॰ පී॰ ක॰)</n>, භවෙ සබ්බෙ අතික්කමිං <n>යෙ භවෙ සමතික්කමිං (ස්යා॰ ක॰), යො භවෙසු පකිත්තයි (ක॰)</n>।
gae:අජ්ජ මෙ ආසවා ඛීණා, නත්ථි දානි පුනබ්භවො॥
gax:349:“තිංසකප්පසහස්සම්හි, යං දානමදදිං තදා।
gae:දුග්ගතිං නාභිජානාමි, මධුදානස්සිදං ඵලං॥
gax:350:“කිලෙසා <pb M=1.382/> ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:351:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:352:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා මධුදායකො ථෙරො ඉමා ගාථායො අභාසිත්ථාති।
cen:මධුදායකත්ථෙරස්සාපදානං චතුත්ථං।
sub:5:පදුමකූටාගාරියත්ථෙරඅපදානං
gax:353:“පියදස්සී <pb T=1.513/> නාම භගවා, සයම්භූ ලොකනායකො।
gae:විවෙකකාමො සම්බුද්ධො, සමාධිකුසලො මුනි॥
gax:354:“වනසණ්ඩං <pb V=1.360/> සමොගය්හ, පියදස්සී මහාමුනි।
gae:පංසුකූලං පත්ථරිත්වා, නිසීදි පුරිසුත්තමො॥
gax:355:“මිගලුද්දො පුරෙ ආසිං, අරඤ්ඤෙ <n>විපිනෙ (සී॰), ඉරිනෙ (ස්යා॰ ක॰)</n> කානනෙ අහං।
gae:පසදං මිගමෙසන්තො, ආහිණ්ඩාමි අහං තදා॥
gax:356:“තත්ථද්දසාසිං සම්බුද්ධං, ඔඝතිණ්ණමනාසවං।
gae:පුප්ඵිතං සාලරාජංව, සතරංසිංව උග්ගතං॥
gax:357:“දිස්වානහං දෙවදෙවං, පියදස්සිං මහායසං।
gae:ජාතස්සරං සමොගය්හ, පදුමං ආහරිං තදා॥
gax:358:“ආහරිත්වාන පදුමං, සතපත්තං මනොරමං।
gae:කූටාගාරං කරිත්වාන, ඡාදයිං පදුමෙනහං॥
gax:359:“අනුකම්පකො <pb P=1.327/> කාරුණිකො, පියදස්සී මහාමුනි।
gae:සත්තරත්තින්දිවං බුද්ධො, කූටාගාරෙ වසී ජිනො॥
gax:360:“පුරාණං ඡඩ්ඩයිත්වාන, නවෙන ඡාදයිං අහං।
gae:අඤ්ජලිං පග්ගහෙත්වාන, අට්ඨාසිං තාවදෙ අහං॥
gax:361:“වුට්ඨහිත්වා <pb M=1.383/> සමාධිම්හා, පියදස්සී මහාමුනි।
gae:දිසං අනුවිලොකෙන්තො, නිසීදි ලොකනායකො॥
gax:362:“තදා <pb T=1.514/> සුදස්සනො නාම, උපට්ඨාකො මහිද්ධිකො।
gae:චිත්තමඤ්ඤාය බුද්ධස්ස, පියදස්සිස්ස සත්ථුනො॥
gax:363:“අසීතියා සහස්සෙහි, භික්ඛූහි පරිවාරිතො।
gae:වනන්තෙ සුඛමාසීනං, උපෙසි ලොකනායකං॥
gax:364:“යාවතා වනසණ්ඩම්හි, අධිවත්ථා ච දෙවතා।
gae:බුද්ධස්ස චිත්තමඤ්ඤාය, සබ්බෙ සන්නිපතුං තදා॥
gax:365:“සමාගතෙසු යක්ඛෙසු, කුම්භණ්ඩෙ සහරක්ඛසෙ।
gae:භික්ඛුසඞ්ඝෙ ච සම්පත්තෙ, ගාථා පබ්යාහරී <n>සබ්යාහරී (ස්යා॰), මාබ්යාහරී (සී॰)</n> ජිනො॥
gax:366:“‘යො මං සත්තාහං පූජෙසි, ආවාසඤ්ච අකාසි මෙ।
gae:තමහං කිත්තයිස්සාමි, සුණාථ මම භාසතො॥
gax:367:“‘සුදුද්දසං සුනිපුණං, ගම්භීරං සුප්පකාසිතං।
gae:ඤාණෙන කිත්තයිස්සාමි, සුණාථ මම භාසතො॥
gax:368:“‘චතුද්දසානි <pb V=1.361/> කප්පානි, දෙවරජ්ජං කරිස්සති।
gae:කූටාගාරං මහන්තස්ස <n>බ්රහං තස්ස (සී॰ ස්යා॰)</n>, පද්මපුප්ඵෙහි ඡාදිතං॥
gax:369:“‘ආකාසෙ ධාරයිස්සති, පුප්ඵකම්මස්සිදං <n>පුබ්බකම්මස්සිදං (ස්යා॰)</n> ඵලං।
gae:චතුබ්බීසෙ <n>චතුද්දසෙ (ස්යා॰)</n> කප්පසතෙ, වොකිණ්ණං සංසරිස්සති॥
gax:370:“‘තත්ථ පුප්ඵමයං බ්යම්හං, ආකාසෙ ධාරයිස්සති।
gae:යථා පදුමපත්තම්හි, තොයං න උපලිම්පති॥
gax:371:“‘තථෙවීමස්ස ඤාණම්හි, කිලෙසා නොපලිම්පරෙ।
gae:මනසා විනිවට්ටෙත්වා, පඤ්ච නීවරණෙ අයං॥
gax:372:“‘චිත්තං <pb T=1.515/> ජනෙත්වා නෙක්ඛම්මෙ, අගාරා පබ්බජිස්සති।
gae:තතො පුප්ඵමයෙ බ්යම්හෙ, ධාරෙන්තෙ <n>පුප්ඵමයං බ්යම්හං, ධාරෙන්තං (ස්යා॰ ක॰)</n> නික්ඛමිස්සති॥
gax:373:“‘රුක්ඛමූලෙ වසන්තස්ස, නිපකස්ස සතීමතො।
gae:තත්ථ පුප්ඵමයං බ්යම්හං, මත්ථකෙ ධාරයිස්සති॥
gax:374:“‘චීවරං <pb M=1.384/> <pb P=1.328/> පිණ්ඩපාතඤ්ච, පච්චයං සයනාසනං।
gae:දත්වාන භික්ඛුසඞ්ඝස්ස, නිබ්බායිස්සතිනාසවො’॥
gax:375:“කූටාගාරෙන චරතා <n>චරණා (සී॰ පී॰ ක॰), චරිතෙ (ස්යා॰)</n>, පබ්බජ්ජං අභිනික්ඛමිං।
gae:රුක්ඛමූලෙ වසන්තම්පි <n>වසන්තම්හි (සී॰), වසතොපි (?)</n>, කූටාගාරං ධරීයති॥
gax:376:“චීවරෙ පිණ්ඩපාතෙ ච, චෙතනා මෙ න විජ්ජති।
gae:පුඤ්ඤකම්මෙන සංයුත්තො, ලභාමි පරිනිට්ඨිතං॥
gax:377:“ගණනාතො අසඞ්ඛෙය්යා, කප්පකොටී බහූ මම।
gae:රිත්තකා තෙ අතික්කන්තා, පමුත්තා ලොකනායකා॥
gax:378:“අට්ඨාරසෙ කප්පසතෙ, පියදස්සී විනායකො।
gae:තමහං පයිරුපාසිත්වා, ඉමං යොනිං උපාගතො॥
gax:379:“ඉධ පස්සාමි <n>ඉධද්දසාසිං (සී॰)</n> සම්බුද්ධං, අනොමං නාම චක්ඛුමං।
gae:තමහං උපගන්ත්වාන, පබ්බජිං අනගාරියං॥
gax:380:“දුක්ඛස්සන්තකරො බුද්ධො, මග්ගං මෙ දෙසයී ජිනො।
gae:තස්ස ධම්මං සුණිත්වාන, පත්තොම්හි අචලං පදං॥
gax:381:“තොසයිත්වාන සම්බුද්ධං, ගොතමං සක්යපුඞ්ගවං।
gae:සබ්බාසවෙ පරිඤ්ඤාය, විහරාමි අනාසවො॥
gax:382:“අට්ඨාරසෙ <pb T=1.516/> <pb V=1.362/> කප්පසතෙ, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:383:“කිලෙසා ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:384:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:385:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා පදුමකූටාගාරියො ථෙරො ඉමා ගාථායො අභාසිත්ථාති।
cen:පදුමකූටාගාරියත්ථෙරස්සාපදානං පඤ්චමං।
sub:6:බාකුලත්ථෙරඅපදානං
gax:386:“හිමවන්තස්සාවිදූරෙ <pb M=1.385/>, සොභිතො නාම පබ්බතො।
gae:අස්සමො සුකතො මය්හං, සකසිස්සෙහි මාපිතො॥
gax:387:“මණ්ඩපා ච බහූ තත්ථ, පුප්ඵිතා සින්දුවාරකා।
gae:කපිත්ථා ච බහූ තත්ථ, පුප්ඵිතා ජීවජීවකා <n>චම්පකා නාගකෙතකා (ස්යා॰)</n>॥
gax:388:“නිග්ගුණ්ඩියො බහූ තත්ථ, බදරාමලකානි ච।
gae:ඵාරුසකා අලාබූ ච, පුණ්ඩරීකා ච පුප්ඵිතා॥
gax:389:“ආළකා <pb T=1.517/> <n>අළක්කා (ස්යා॰)</n> බෙලුවා තත්ථ, කදලී මාතුලුඞ්ගකා।
gae:මහානාමා බහූ තත්ථ, අජ්ජුනා ච පියඞ්ගුකා॥
gax:390:“කොසම්බා <pb P=1.329/> සළලා නිම්බා <n>නීපා (සී॰)</n>, නිග්රොධා ච කපිත්ථනා।
gae:එදිසො අස්සමො මය්හං, සසිස්සොහං තහිං වසිං॥
gax:391:“අනොමදස්සී භගවා, සයම්භූ ලොකනායකො।
gae:ගවෙසං පටිසල්ලානං, මමස්සමමුපාගමි॥
gax:392:“උපෙතම්හි මහාවීරෙ, අනොමදස්සිමහායසෙ।
gae:ඛණෙන ලොකනාථස්ස, වාතාබාධො සමුට්ඨහි॥
gax:393:“විචරන්තො අරඤ්ඤම්හි, අද්දසං ලොකනායකං।
gae:උපගන්ත්වාන සම්බුද්ධං, චක්ඛුමන්තං මහායසං॥
gax:394:“ඉරියඤ්චාපි දිස්වාන, උපලක්ඛෙසහං තදා।
gae:අසංසයඤ්හි බුද්ධස්ස, බ්යාධි නො උදපජ්ජථ॥
gax:395:“ඛිප්පං <pb V=1.363/> අස්සමමාගඤ්ඡිං, මම සිස්සාන සන්තිකෙ।
gae:භෙසජ්ජං කත්තුකාමොහං, සිස්සෙ ආමන්තයිං තදා॥
gax:396:“පටිස්සුණිත්වාන මෙ වාක්යං, සිස්සා සබ්බෙ සගාරවා।
gae:එකජ්ඣං සන්නිපතිංසු, සත්ථුගාරවතා මම॥
gax:397:“ඛිප්පං පබ්බතමාරුය්හ, සබ්බොසධමහාසහං <n>මකාසහං (ස්යා॰ ක॰)</n>।
gae:පානීයයොගං <n>පානීයයොග්ගං (සී॰)</n> කත්වාන, බුද්ධසෙට්ඨස්සදාසහං॥
gax:398:“පරිභුත්තෙ <pb M=1.386/> මහාවීරෙ, සබ්බඤ්ඤුලොකනායකෙ।
gae:ඛිප්පං වාතො වූපසමි, සුගතස්ස මහෙසිනො॥
gax:399:“පස්සද්ධං <pb T=1.518/> දරථං දිස්වා, අනොමදස්සී මහායසො।
gae:සකාසනෙ නිසීදිත්වා, ඉමා ගාථා අභාසථ॥
gax:400:“‘යො මෙ පාදාසි භෙසජ්ජං, බ්යාධිඤ්ච සමයී මම।
gae:තමහං කිත්තයිස්සාමි, සුණාථ මම භාසතො॥
gax:401:“‘කප්පසතසහස්සානි, දෙවලොකෙ රමිස්සති।
gae:වාදිතෙ තූරියෙ තත්ථ, මොදිස්සති සදා අයං॥
gax:402:“‘මනුස්සලොකමාගන්ත්වා, සුක්කමූලෙන චොදිතො।
gae:සහස්සක්ඛත්තුං රාජා ච, චක්කවත්තී භවිස්සති॥
gax:403:“‘පඤ්චපඤ්ඤාසකප්පම්හි, අනොමො නාම ඛත්තියො।
gae:චාතුරන්තො විජිතාවී, ජම්බුමණ්ඩස්ස <n>ජම්බුදීපස්ස (ස්යා॰)</n> ඉස්සරො॥
gax:404:“‘සත්තරතනසම්පන්නො, චක්කවත්තී මහබ්බලො।
gae:තාවතිංසෙපි ඛොභෙත්වා, ඉස්සරං කාරයිස්සති॥
gax:405:“‘දෙවභූතො <pb P=1.330/> මනුස්සො වා, අප්පාබාධො භවිස්සති।
gae:පරිග්ගහං විවජ්ජෙත්වා, බ්යාධිං ලොකෙ තරිස්සති॥
gax:406:“‘අප්පරිමෙය්යෙ ඉතො කප්පෙ, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:407:“‘තස්ස ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:408:“‘කිලෙසෙ ඣාපයිත්වාන, තණ්හාසොතං තරිස්සති।
gae:බාකුලො <n>බක්කුලො (සී॰ ස්යා॰)</n> නාම නාමෙන, හෙස්සති සත්ථු සාවකො॥
gax:409:“‘ඉදං <pb T=1.519/> <pb V=1.364/> සබ්බං අභිඤ්ඤාය, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙස්සති’॥
gax:410:“අනොමදස්සී භගවා, සයම්භූ ලොකනායකො।
gae:විවෙකානුවිලොකෙන්තො, මමස්සමමුපාගමි॥
gax:411:“උපාගතං <pb M=1.387/> මහාවීරං, සබ්බඤ්ඤුං ලොකනායකං।
gae:සබ්බොසධෙන තප්පෙසිං, පසන්නො සෙහි පාණිභි॥
gax:412:“තස්ස මෙ සුකතං කම්මං, සුඛෙත්තෙ බීජසම්පදා।
gae:ඛෙපෙතුං නෙව සක්කොමි, තදා හි සුකතං මම॥
gax:413:“ලාභා මම සුලද්ධං මෙ, යොහං අද්දක්ඛි නායකං।
gae:තෙන කම්මාවසෙසෙන, පත්තොම්හි අචලං පදං॥
gax:414:“සබ්බමෙතං අභිඤ්ඤාය, ගොතමො සක්යපුඞ්ගවො।
gae:භික්ඛුසඞ්ඝෙ නිසීදිත්වා, එතදග්ගෙ ඨපෙසි මං॥
gax:415:“අපරිමෙය්යෙ ඉතො කප්පෙ, යං කම්මමකරිං තදා।
gae:දුග්ගතිං නාභිජානාමි, භෙසජ්ජස්ස ඉදං ඵලං॥
gax:416:“කිලෙසා ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:417:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:418:“පටිසම්භිදා චතස්සො…පෙ॰… කතං බුද්ධස්ස සාසනං”॥
gae:ඉත්ථං <pb T=1.520/> සුදං ආයස්මා බාකුලො <n>බක්කුලො (සී॰ ස්යා॰)</n> ථෙරො ඉමා ගාථායො අභාසිත්ථාති।
cen:බාකුලත්ථෙරස්සාපදානං ඡට්ඨං।
sub:7:ගිරිමානන්දත්ථෙරඅපදානං
gax:419:“භරියා මෙ කාලඞ්කතා, පුත්තො සීවථිකං ගතො।
gae:මාතා පිතා මතා භාතා, එකචිතම්හි <n>මාතා පිතා ච භාතා ච, එකචිතකම්හි (සී॰ ස්යා॰)</n> ඩය්හරෙ॥
gax:420:“තෙන සොකෙන සන්තත්තො, කිසො පණ්ඩු අහොසහං।
gae:චිත්තක්ඛෙපො ච මෙ ආසි, තෙන සොකෙන අට්ටිතො॥
gax:421:“සොකසල්ලපරෙතොහං <pb P=1.331/>, වනන්තමුපසඞ්කමිං।
gae:පවත්තඵලං භුඤ්ජිත්වා, රුක්ඛමූලෙ වසාමහං॥
gax:422:“සුමෙධො <pb M=1.388/> <pb V=1.365/> නාම සම්බුද්ධො, දුක්ඛස්සන්තකරො ජිනො।
gae:මමුද්ධරිතුකාමො සො, ආගඤ්ඡි මම සන්තිකං॥
gax:423:“පදසද්දං සුණිත්වාන, සුමෙධස්ස මහෙසිනො।
gae:පග්ගහෙත්වානහං සීසං, උල්ලොකෙසිං මහාමුනිං॥
gax:424:“උපාගතෙ මහාවීරෙ, පීති මෙ උදපජ්ජථ।
gae:තදාසිමෙකග්ගමනො, දිස්වා තං ලොකනායකං॥
gax:425:“සතිං පටිලභිත්වාන, පණ්ණමුට්ඨිමදාසහං।
gae:නිසීදි භගවා තත්ථ, අනුකම්පාය චක්ඛුමා॥
gax:426:“නිසජ්ජ <pb T=1.521/> තත්ථ භගවා, සුමෙධො ලොකනායකො।
gae:ධම්මං මෙ කථයී බුද්ධො, සොකසල්ලවිනොදනං॥
gax:427:“‘අනව්හිතා තතො ආගුං, අනනුඤ්ඤාතා ඉතො ගතා।
gae:යථාගතා තථා ගතා, තත්ථ කා පරිදෙවනා॥
gax:428:“‘යථාපි පථිකා සත්තා, වස්සමානාය වුට්ඨියා।
gae:සභණ්ඩා උපගච්ඡන්ති, වස්සස්සාපතනාය තෙ॥
gax:429:“‘වස්සෙ ච තෙ ඔරමිතෙ, සම්පයන්ති යදිච්ඡකං।
gae:එවං මාතා පිතා තුය්හං, තත්ථ කා පරිදෙවනා॥
gax:430:“‘ආගන්තුකා පාහුනකා, චලිතෙරිතකම්පිතා।
gae:එවං මාතා පිතා තුය්හං, තත්ථ කා පරිදෙවනා॥
gax:431:“‘යථාපි උරගො ජිණ්ණං, හිත්වා ගච්ඡති සං තචං <n>සංතනුං (ස්යා॰ ක॰)</n>।
gae:එවං මාතා පිතා තුය්හං, සං තනුං ඉධ හීයරෙ’॥
gax:432:“බුද්ධස්ස ගිරමඤ්ඤාය, සොකසල්ලං විවජ්ජයිං।
gae:පාමොජ්ජං ජනයිත්වාන, බුද්ධසෙට්ඨං අවන්දහං॥
gax:433:“වන්දිත්වාන මහානාගං, පූජයිං ගිරිමඤ්ජරිං <n>ගිරිමඤ්ජරිමපූජයිං (සී॰ ස්යා॰)</n>।
gae:දිබ්බගන්ධං සම්පවන්තං <n>දිබ්බගන්ධෙන සම්පන්නං (සී॰ ස්යා॰)</n>, සුමෙධං ලොකනායකං॥
gax:434:“පූජයිත්වාන සම්බුද්ධං, සිරෙ කත්වාන අඤ්ජලිං।
gae:අනුස්සරං ගුණග්ගානි, සන්ථවිං ලොකනායකං॥
gax:435:“නිත්තිණ්ණොසි <pb M=1.389/> <pb P=1.332/> <n>නිත්තණ්හොසි (සී॰), විතිණ්ණොසි (ස්යා॰)</n> මහාවීර, සබ්බඤ්ඤු ලොකනායක।
gae:සබ්බෙ සත්තෙ උද්ධරසි, ඤාණෙන ත්වං මහාමුනෙ॥
gax:436:“විමතිං <pb T=1.522/> <pb V=1.366/> ද්වෙළ්හකං වාපි, සඤ්ඡින්දසි මහාමුනෙ।
gae:පටිපාදෙසි මෙ මග්ගං, තව ඤාණෙන චක්ඛුම॥
gax:437:“අරහා වසිපත්තා <n>සිධ්දිපත්තා (සී॰ ස්යා॰)</n> ච, ඡළභිඤ්ඤා මහිද්ධිකා।
gae:අන්තලික්ඛචරා ධීරා, පරිවාරෙන්ති තාවදෙ॥
gax:438:“පටිපන්නා ච සෙඛා ච, ඵලට්ඨා සන්ති සාවකා।
gae:සූරොදයෙව පදුමා, පුප්ඵන්ති තව සාවකා॥
gax:439:“මහාසමුද්දොවක්ඛොභො, අතුලොපි <n>යථා සමුද්දො අක්ඛොභො, අතුලො ච (සී॰)</n> දුරුත්තරො।
gae:එවං ඤාණෙන සම්පන්නො, අප්පමෙය්යොසි චක්ඛුම॥
gax:440:“වන්දිත්වාහං ලොකජිනං, චක්ඛුමන්තං මහායසං।
gae:පුථු දිසා නමස්සන්තො, පටිකුටිකො අගඤ්ඡහං॥
gax:441:“දෙවලොකා චවිත්වාන, සම්පජානො පතිස්සතො।
gae:ඔක්කමිං මාතුයා කුච්ඡිං, සන්ධාවන්තො භවාභවෙ॥
gax:442:“අගාරා අභිනික්ඛම්ම, පබ්බජිං අනගාරියං।
gae:ආතාපී නිපකො ඣායී, පටිසල්ලානගොචරො॥
gax:443:“පධානං පදහිත්වාන, තොසයිත්වා මහාමුනිං।
gae:චන්දොවබ්භඝනා මුත්තො, විචරාමි අහං සදා॥
gax:444:“විවෙකමනුයුත්තොම්හි, උපසන්තො නිරූපධි।
gae:සබ්බාසවෙ පරිඤ්ඤාය, විහරාමි අනාසවො॥
gax:445:“තිංසකප්පසහස්සම්හි, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:446:“කිලෙසා <pb T=1.523/> ඣාපිතා මය්හං, භවා සබ්බෙ සමූහතා।
gae:සබ්බාසවා පරික්ඛීණා, නත්ථි දානි පුනබ්භවො॥
gax:447:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:448:“පටිසම්භිදා <pb M=1.390/> චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා ගිරිමානන්දො ථෙරො ඉමා ගාථායො අභාසිත්ථාති।
cen:ගිරිමානන්දත්ථෙරස්සාපදානං සත්තමං।
sub:8:සළලමණ්ඩපියත්ථෙරඅපදානං
gax:449:“නිබ්බුතෙ <pb V=1.367/> <pb P=1.333/> කකුසන්ධම්හි, බ්රාහ්මණම්හි වුසීමති।
gae:ගහෙත්වා සළලං මාලං, මණ්ඩපං කාරයිං අහං॥
gax:450:“තාවතිංසගතො සන්තො, ලභාමි බ්යම්හමුත්තමං।
gae:අඤ්ඤෙ දෙවෙතිරොචාමි, පුඤ්ඤකම්මස්සිදං ඵලං॥
gax:451:“දිවා වා යදි වා රත්තිං, චඞ්කමන්තො ඨිතො චහං।
gae:ඡන්නො සළලපුප්ඵෙහි, පුඤ්ඤකම්මස්සිදං ඵලං॥
gax:452:“ඉමස්මිංයෙව කප්පම්හි, යං බුද්ධමභිපූජයිං।
gae:දුග්ගතිං නාභිජානාමි, බුද්ධපූජායිදං ඵලං॥
gax:453:“කිලෙසා <pb T=1.524/> ඣාපිතා මය්හං…පෙ॰… විහරාමි අනාසවො॥
gax:454:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:455:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සළලමණ්ඩපියො ථෙරො ඉමා ගාථායො අභාසිත්ථාති।
cen:සළලමණ්ඩපියත්ථෙරස්සාපදානං අට්ඨමං।
sub:9:සබ්බදායකත්ථෙරඅපදානං
gax:456:“මහාසමුද්දං ඔගය්හ, භවනං මෙ සුනිම්මිතං।
gae:සුනිම්මිතා පොක්ඛරණී, චක්කවාකපකූජිතා॥
gax:457:“මන්දාලකෙහි සඤ්ඡන්නා, පදුමුප්පලකෙහි ච।
gae:නදී ච සන්දතෙ තත්ථ, සුපතිත්ථා මනොරමා॥
gax:458:“මච්ඡකච්ඡපසඤ්ඡන්නා <pb M=1.391/>, නානාදිජසමොත්ථතා।
gae:මයූරකොඤ්චාභිරුදා, කොකිලාදීහි වග්ගුහි॥
gax:459:“පාරෙවතා රවිහංසා ච, චක්කවාකා නදීචරා।
gae:දින්දිභා සාළිකා චෙත්ථ, පම්මකා <n>පම්පකා (සී॰), චප්පකා (ස්යා॰)</n> ජීවජීවකා॥
gax:460:“හංසා <pb T=1.525/> කොඤ්චාපි නදිතා <n>කොඤ්චාභිනදිතා (සී॰ ස්යා॰)</n>, කොසියා පිඞ්ගලා බහූ।
gae:සත්තරතනසම්පන්නා, මණිමුත්තිකවාලුකා॥
gax:461:“සබ්බසොණ්ණමයා <pb V=1.368/> රුක්ඛා, නානාගන්ධසමෙරිතා।
gae:උජ්ජොතෙන්ති දිවාරත්තිං, භවනං සබ්බකාලිකං॥
gax:462:“සට්ඨි <pb P=1.334/> තූරියසහස්සානි, සායං පාතො පවජ්ජරෙ।
gae:සොළසිත්ථිසහස්සානි, පරිවාරෙට්ති මං සදා॥
gax:463:“අභිනික්ඛම්ම භවනා, සුමෙධං ලොකනායකං।
gae:පසන්නචිත්තො සුමනො, වන්දයිං තං මහායසං॥
gax:464:“සම්බුද්ධං අභිවාදෙත්වා, සසඞ්ඝං තං නිමන්තයිං।
gae:අධිවාසෙසි සො ධීරො, සුමෙධො ලොකනායකො॥
gax:465:“මම ධම්මකථං කත්වා, උය්යොජෙසි මහාමුනි।
gae:සම්බුද්ධං අභිවාදෙත්වා, භවනං මෙ උපාගමිං॥
gax:466:“ආමන්තයිං පරිජනං, සබ්බෙ සන්නිපතාථ <n>සන්නිපතත්ථ (ක॰)</n> වො।
gae:පුබ්බණ්හසමයං බුද්ධො, භවනං ආගමිස්සති॥
gax:467:“ලාභා අම්හං සුලද්ධං නො, යෙ වසාම තවන්තිකෙ।
gae:මයම්පි බුද්ධසෙට්ඨස්ස, පූජං කස්සාම සත්ථුනො॥
gax:468:“අන්නපනං පට්ඨපෙත්වා, කාලං ආරොචයිං අහං।
gae:වසීසතසහස්සෙහි, උපෙසි ලොකනායකො॥
gax:469:“පඤ්චඞ්ගිකෙහි තූරියෙහි, පච්චුග්ගමනමකාසහං।
gae:සබ්බසොණ්ණමයෙ පීඨෙ, නිසීදි පුරිසුත්තමො॥
gax:470:“උපරිච්ඡදනං <pb T=1.526/> ආසි, සබ්බසොණ්ණමයං තදා।
gae:බීජනියො පවායන්ති, භික්ඛුසඞ්ඝස්ස අන්තරෙ॥
gax:471:“පහූතෙනන්නපානෙන <pb M=1.392/>, භික්ඛුසඞ්ඝමතප්පයිං।
gae:පච්චෙකදුස්සයුගළෙ, භික්ඛුසඞ්ඝස්සදාසහං॥
gax:472:“යං වදන්ති සුමෙධොති, ලොකාහුතිපටිග්ගහං।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:473:“යො මෙ අන්නෙන පානෙන, සබ්බෙ ඉමෙ ච තප්පයිං।
gae:තමහං කිත්තයිස්සාමි, සුණාථ මම භාසතො॥
gax:474:“අට්ඨාරසෙ කප්පසතෙ, දෙවලොකෙ රමිස්සති।
gae:සහස්සක්ඛත්තුං රාජා ච, චක්කවත්තී භවිස්සති॥
gax:475:“උප්පජ්ජති <pb V=1.369/> <n>උපගච්ඡති (සී॰)</n> යං යොනිං, දෙවත්තං අථ මානුසං।
gae:සබ්බදා සබ්බසොවණ්ණං, ඡදනං ධාරයිස්සති॥
gax:476:“තිංසකප්පසහස්සම්හි, ඔක්කාකකුසලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:477:“තස්ස <pb P=1.335/> ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:478:“‘භික්ඛුසඞ්ඝෙ නිසීදිත්වා, සීහනාදං නදිස්සති।
gae:චිතකෙ ඡත්තං ධාරෙන්ති, හෙට්ඨා ඡත්තම්හි ඩය්හථ’॥
gax:479:“සාමඤ්ඤං මෙ අනුප්පත්තං, කිලෙසා ඣාපිතා මයා।
gae:මණ්ඩපෙ රුක්ඛමූලෙ වා, සන්තාපො මෙ න විජ්ජති॥
gax:480:“තිංසකප්පසහස්සම්හි <pb T=1.527/>, යං දානමදදිං තදා।
gae:දුග්ගතිං නාභිජානාමි, සබ්බදානස්සිදං ඵලං॥
gax:481:“කිලෙසා ඣාපිතා මය්හං…පෙ॰… විහරාමි අනාසවො॥
gax:482:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:483:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා සබ්බදායකො ථෙරො ඉමා ගාථායො අභාසිත්ථාති।
cen:සබ්බදායකත්ථෙරස්සාපදානං නවමං।
sub:10:අජිතත්ථෙරඅපදානං
gax:484:“පදුමුත්තරො <pb M=1.393/> නාම ජිනො, සබ්බධම්මාන පාරගූ।
gae:අජ්ඣොගාහෙත්වා හිමවන්තං, නිසීදි ලොකනායකො॥
gax:485:“නාහං අද්දක්ඛිං <n>පස්සාමි (?)</n> සම්බුද්ධං, නපි සද්දං සුණොමහං।
gae:මම භක්ඛං ගවෙසන්තො, ආහිණ්ඩාමි වනෙ අහං <n>තදා (සී॰)</n>॥
gax:486:“තත්ථද්දස්සාසිං සම්බුද්ධං, ද්වත්තිංසවරලක්ඛණං।
gae:දිස්වාන විත්තිමාපජ්ජිං <n>චිත්තමාපජ්ජි (සී॰), චිත්තමාපජ්ජිං (ස්යා॰)</n>, සත්තො කො නාමයං භවෙ॥
gax:487:“ලක්ඛණානි <pb T=1.528/> විලොකෙත්වා, මම විජ්ජං අනුස්සරිං।
gae:සුතඤ්හි මෙතං වුඩ්ඪානං, පණ්ඩිතානං සුභාසිතං॥
gax:488:“තෙසං <pb V=1.370/> යථා තං වචනං, අයං බුද්ධො භවිස්සති।
gae:යංනූනාහං සක්කරෙය්යං, ගතිං මෙ සොධයිස්සති॥
gax:489:“ඛිප්පං අස්සමමාගන්ත්වා, මධුතෙලං ගහිං අහං।
gae:කොලම්බකං ගහෙත්වාන, උපගච්ඡිං විනායකං <n>නරාසභං (සී॰)</n>॥
gax:490:“තිදණ්ඩකෙ ගහෙත්වාන, අබ්භොකාසෙ ඨපෙසහං।
gae:පදීපං පජ්ජලිත්වාන, අට්ඨක්ඛත්තුං අවන්දහං॥
gax:491:“සත්තරත්තින්දිවං <pb P=1.336/> බුද්ධො, නිසීදි පුරිසුත්තමො।
gae:තතො රත්යා විවසානෙ, වුට්ඨාසි ලොකනායකො॥
gax:492:“පසන්නචිත්තො සුමනො, සබ්බරත්තින්දිවං අහං।
gae:දීපං බුද්ධස්ස පාදාසිං, පසන්නො සෙහි පාණිභි॥
gax:493:“සබ්බෙ වනා ගන්ධමයා, පබ්බතෙ ගන්ධමාදනෙ।
gae:බුද්ධස්ස ආනුභාවෙන, ආගච්ඡුං බුද්ධසන්තිකං <n>උපගච්ඡුං තදා ජිනං (සී॰)</n>॥
gax:494:“යෙ කෙචි පුප්ඵගන්ධාසෙ, පුප්ඵිතා ධරණීරුහා।
gae:බුද්ධස්ස ආනුභාවෙන, සබ්බෙ සන්නිපතුං තදා॥
gax:495:“යාවතා හිමවන්තම්හි, නාගා ච ගරුළා උභො।
gae:ධම්මඤ්ච සොතුකාමා තෙ, ආගච්ඡුං බුද්ධසන්තිකං॥
gax:496:“දෙවලො <pb M=1.394/> නාම සමණො, බුද්ධස්ස අග්ගසාවකො।
gae:වසීසතසහස්සෙහි, බුද්ධසන්තිකුපාගමි॥
gax:497:“පදුමුත්තරො <pb T=1.529/> ලොකවිදූ, ආහුතීනං පටිග්ගහො।
gae:භික්ඛුසඞ්ඝෙ නිසීදිත්වා, ඉමා ගාථා අභාසථ॥
gax:498:“‘යො මෙ දීපං පදීපෙසි, පසන්නො සෙහි පාණිභි।
gae:තමහං කිත්තයිස්සාමි, සුණාථ මම භාසතො॥
gax:499:“‘සට්ඨි කප්පසහස්සානි, දෙවලොකෙ රමිස්සති।
gae:සහස්සක්ඛත්තුං රාජා ච, චක්කවත්තී භවිස්සති॥
cen:සොළසමං භාණවාරං।
gax:500:“‘ඡත්තිසක්ඛත්තුං දෙවින්දො, දෙවරජ්ජං කරිස්සති।
gae:පථවියං සත්තසතං, විපුලං රජ්ජං කරිස්සති॥
gax:501:“‘පදෙසරජ්ජං <pb V=1.371/> විපුලං, ගණනාතො අසඞ්ඛියං।
gae:ඉමිනා දීපදානෙන, දිබ්බචක්ඛු භවිස්සති॥
gax:502:“‘සමන්තතො අට්ඨකොසං <n>අඩ්ඪකොසං (සී॰ ස්යා॰)</n>, පස්සිස්සති අයං සදා।
gae:දෙවලොකා චවන්තස්ස, නිබ්බත්තන්තස්ස ජන්තුනො॥
gax:503:“‘දිවා වා යදි වා රත්තිං, පදීපං ධාරයිස්සති।
gae:ජායමානස්ස සත්තස්ස, පුඤ්ඤකම්මසමඞ්ගිනො॥
gax:504:“‘යාවතා නගරං ආසි, තාවතා ජොතයිස්සති।
gae:උපපජ්ජති යං යොනිං, දෙවත්තං අථ මානුසං॥
gax:505:“‘අස්සෙව දීපදානස්ස, <n>අට්ඨදීපඵලෙන හි। උපට්ඨිස්සන්තිමං ජන්තුං (ස්යා॰), අට්ඨ දීපා ඵලෙන හි। න ජහිස්සන්ති’මං ජන්තුං (?)</n> අට්ඨදීපඵලෙන හි।
gae:න ජයිස්සන්තිමං ජන්තූ <n>අට්ඨදීපඵලෙන හි। උපට්ඨිස්සන්තිමං ජන්තුං (ස්යා॰), අට්ඨ දීපා ඵලෙන හි। න ජහිස්සන්ති’මං ජන්තුං (?)</n>, දීපදානස්සිදං ඵලං॥
gax:506:“‘කප්පසතසහස්සම්හි <pb T=1.530/> <pb P=1.337/>, ඔක්කාකකුලසම්භවො।
gae:ගොතමො නාම ගොත්තෙන, සත්ථා ලොකෙ භවිස්සති॥
gax:507:“‘තස්ස ධම්මෙසු දායාදො, ඔරසො ධම්මනිම්මිතො।
gae:සබ්බාසවෙ පරිඤ්ඤාය, නිබ්බායිස්සතිනාසවො॥
gax:508:“‘තොසයිත්වාන <pb M=1.395/> සම්බුද්ධං, ගොතමං සක්යපුඞ්ගවං।
gae:අජිතො නාම නාමෙන, හෙස්සති සත්ථු සාවකො’॥
gax:509:“සට්ඨි කප්පසහස්සානි, දෙවලොකෙ රමිං අහං।
gae:තත්රාපි මෙ දීපසතං, ජොතතෙ නිච්චකාලිකං <n>සබ්බකාලිකං (සී॰)</n>॥
gax:510:“දෙවලොකෙ මනුස්සෙ වා, නිද්ධාවන්ති පභා මම।
gae:බුද්ධසෙට්ඨං සරිත්වාන, භිය්යො හාසං ජනෙසහං॥
gax:511:“තුසිතාහං චවිත්වාන, ඔක්කමිං මාතුකුච්ඡියං।
gae:ජායමානස්ස සන්තස්ස, ආලොකො විපුලො අහු॥
gax:512:“අගාරා අභිනික්ඛම්ම, පබ්බජිං අනගාරියං।
gae:බාවරිං උපසඞ්කම්ම, සිස්සත්තං අජ්ඣුපාගමිං॥
gax:513:“හිමවන්තෙ වසන්තොහං, අස්සොසිං ලොකනායකං।
gae:උත්තමත්ථං ගවෙසන්තො, උපගච්ඡිං විනායකං॥
gax:514:“දන්තො බුද්ධො දමෙතාවී, ඔඝතිණ්ණො නිරූපධි।
gae:නිබ්බානං කථයී බුද්ධො, සබ්බදුක්ඛප්පමොචනං॥
gax:515:“තං <pb V=1.372/> මෙ ආගමනං සිද්ධං, තොසිතොහං මහාමුනිං।
gae:තිස්සො විජ්ජා අනුප්පත්තා, කතං බුද්ධස්ස සාසනං॥
gax:516:“සතසහස්සිතො <pb T=1.531/> කප්පෙ, යං දීපමදදිං තදා।
gae:දුග්ගතිං නාභිජානාමි, දීපදානස්සිදං ඵලං॥
gax:517:“කිලෙසා ඣාපිතා මය්හං…පෙ॰… විහරාමි අනාසවො॥
gax:518:“ස්වාගතං වත මෙ ආසි…පෙ॰… කතං බුද්ධස්ස සාසනං॥
gax:519:“පටිසම්භිදා චතස්සො…පෙ॰… කතං බුද්ධස්ස සාසනං”॥
bod:ඉත්ථං සුදං ආයස්මා අජිතො ථෙරො ඉමා ගාථායො අභාසිත්ථාති।
cen:අජිතත්ථෙරස්සාපදානං දසමං।
cen:පිලින්දවච්ඡවග්ගො චත්තාලීසමො।
bod:තස්සුද්දානං <pb M=1.396/> –
gax:පිලින්දවච්ඡො සෙලො ච, සබ්බකිත්තී මධුංදදො।
gae:කූටාගාරී බාකුලො ච, ගිරි සළලසව්හයො॥
gax:සබ්බදො <pb P=1.338/> අජිතො චෙව, ගාථායො ගණිතා ඉහ।
gae:සතානි පඤ්ච ගාථානං, වීසති ච තදුත්තරීති॥
bod:අථ වග්ගුද්දානං –
gax:පදුමාරක්ඛදො <pb T=1.532/> චෙව, උමා ගන්ධොදකෙන ච।
gae:එකපද්ම සද්දසඤ්ඤී, මන්දාරං බොධිවන්දකො॥
gax:අවටඤ්ච පිලින්දි <n>එවමෙව දිස්සති</n> ච, ගාථායො ගණිතා ඉහ।
gae:චතුසත්තති ගාථායො, එකාදස සතානි ච॥
cen:පදුමවග්ගදසකං।
cen:චතුත්ථසතකං සමත්තං।
