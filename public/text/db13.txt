cha:(14) 4:සන්ථාරවග්ගො
bod:152:“ද්වෙමෙ <pb V=1.112/> <pb P=1.93/> <pb M=1.92/>, භික්ඛවෙ, සන්ථාරා <n>සන්ධාරා (ක॰)</n>। කතමෙ ද්වෙ? ආමිසසන්ථාරො ච ධම්මසන්ථාරො ච। ඉමෙ ඛො, භික්ඛවෙ, ද්වෙ සන්ථාරා। එතදග්ගං, භික්ඛවෙ, ඉමෙසං ද්වින්නං සන්ථාරානං යදිදං ධම්මසන්ථාරො”ති।
bod:153:“ද්වෙමෙ, භික්ඛවෙ, පටිසන්ථාරා <n>පටිසන්ධාරා (ක॰)</n>। කතමෙ ද්වෙ? ආමිසපටිසන්ථාරො ච ධම්මපටිසන්ථාරො ච। ඉමෙ ඛො, භික්ඛවෙ, ද්වෙ පටිසන්ථාරා। එතදග්ගං, භික්ඛවෙ, ඉමෙසං ද්වින්නං පටිසන්ථාරානං යදිදං ධම්මපටිසන්ථාරො”ති।
bod:154:“ද්වෙමා, භික්ඛවෙ, එසනා। කතමා ද්වෙ? ආමිසෙසනා ච ධම්මෙසනා ච। ඉමා ඛො, භික්ඛවෙ, ද්වෙ එසනා। එතදග්ගං, භික්ඛවෙ, ඉමාසං ද්වින්නං එසනානං යදිදං ධම්මෙසනා”ති।
bod:155:“ද්වෙමා, භික්ඛවෙ, පරියෙසනා। කතමා ද්වෙ? ආමිසපරියෙසනා ච ධම්මපරියෙසනා ච। ඉමා ඛො, භික්ඛවෙ, ද්වෙ පරියෙසනා। එතදග්ගං, භික්ඛවෙ, ඉමාසං ද්වින්නං පරියෙසනානං යදිදං ධම්මපරියෙසනා”ති।
bod:156:“ද්වෙමා, භික්ඛවෙ, පරියෙට්ඨියො। කතමා ද්වෙ? ආමිසපරියෙට්ඨි ච ධම්මපරියෙට්ඨි ච। ඉමා ඛො, භික්ඛවෙ, ද්වෙ පරියෙට්ඨියො। එතදග්ගං, භික්ඛවෙ, ඉමාසං ද්වින්නං පරියෙට්ඨීනං යදිදං ධම්මපරියෙට්ඨී”ති।
bod:157:“ද්වෙමා <pb T=1.117/>, භික්ඛවෙ, පූජා। කතමා ද්වෙ? ආමිසපූජා ච ධම්මපූජා ච। ඉමා ඛො භික්ඛවෙ, ද්වෙ පූජා। එතදග්ගං, භික්ඛවෙ, ඉමාසං ද්වින්නං පූජානං යදිදං ධම්මපූජා”ති।
bod:158:“ද්වෙමානි, භික්ඛවෙ, ආතිථෙය්යානි। කතමානි ද්වෙ? ආමිසාතිථෙය්යඤ්ච ධම්මාතිථෙය්යඤ්ච <pb V=1.113/>। ඉමානි ඛො, භික්ඛවෙ, ද්වෙ ආතිථෙය්යානි। එතදග්ගං, භික්ඛවෙ, ඉමෙසං ද්වින්නං ආතිථෙය්යානං යදිදං ධම්මාතිථෙය්ය”න්ති।
bod:159:“ද්වෙමා, භික්ඛවෙ, ඉද්ධියො। කතමා ද්වෙ? ආමිසිද්ධි ච ධම්මිද්ධි ච। ඉමා ඛො, භික්ඛවෙ, ද්වෙ ඉද්ධියො। එතදග්ගං, භික්ඛවෙ, ඉමාසං ද්වින්නං ඉද්ධීනං යදිදං ධම්මිද්ධී”ති।
bod:160:“ද්වෙමා <pb P=1.94/>, භික්ඛවෙ, වුද්ධියො। කතමා ද්වෙ? ආමිසවුද්ධි ච ධම්මවුද්ධි ච। ඉමා ඛො, භික්ඛවෙ, ද්වෙ වුද්ධියො। එතදග්ගං, භික්ඛවෙ, ඉමාසං ද්වින්නං වුද්ධීනං යදිදං ධම්මවුද්ධී”ති।
bod:161:“ද්වෙමානි <pb M=1.93/>, භික්ඛවෙ, රතනානි। කතමානි ද්වෙ? ආමිසරතනඤ්ච ධම්මරතනඤ්ච। ඉමානි ඛො, භික්ඛවෙ, ද්වෙ රතනානි। එතදග්ගං, භික්ඛවෙ, ඉමෙසං ද්වින්නං රතනානං යදිදං ධම්මරතන”න්ති।
bod:162:“ද්වෙමෙ, භික්ඛවෙ, සන්නිචයා। කතමෙ ද්වෙ? ආමිසසන්නිචයො ච ධම්මසන්නිචයො ච। ඉමෙ ඛො, භික්ඛවෙ, ද්වෙ සන්නිචයා। එතදග්ගං, භික්ඛවෙ, ඉමෙසං ද්වින්නං සන්නිචයානං යදිදං ධම්මසන්නිචයො”ති।
bod:163:“ද්වෙමානි, භික්ඛවෙ, වෙපුල්ලානි। කතමානි ද්වෙ? ආමිසවෙපුල්ලඤ්ච <pb T=1.118/> ධම්මවෙපුල්ලඤ්ච। ඉමානි ඛො, භික්ඛවෙ, ද්වෙ වෙපුල්ලානි। එතදග්ගං, භික්ඛවෙ, ඉමෙසං ද්වින්නං වෙපුල්ලානං යදිදං ධම්මවෙපුල්ල”න්ති।
cen:සන්ථාරවග්ගො චතුත්ථො।
