cha:13:ඣානසංයුත්තං
sub:1:සමාධිමූලකසමාපත්තිසුත්තවණ්ණනා
bod:662:ඣානසංයුත්තස්ස <pb V=2.318/> පඨමෙ <b>සමාධිකුසලො</b>ති පඨමං ඣානං පඤ්චඞ්ගිකං දුතියං තිවඞ්ගිකන්ති එවං අඞ්ගවවත්ථානකුසලො। <b>න සමාධිස්මිං සමාපත්තිකුසලො</b>ති චිත්තං හාසෙත්වා කල්ලං කත්වා ඣානං සමාපජ්ජිතුං න සක්කොති। ඉමිනා නයෙන සෙසපදානිපි වෙදිතබ්බානි।
sub:2-55:සමාධිමූලකඨිතිසුත්තාදිවණ්ණනා
bod:663-716:දුතියාදීසු <b>න සමාධිස්මිං ඨිතිකුසලො</b>ති ඣානං ඨපෙතුං අකුසලො, සත්තට්ඨඅච්ඡරාමත්තං ඣානං ඨපෙතුං න සක්කොති। <b>න සමාධිස්මිං වුට්ඨානකුසලො</b>ති ඣානතො වුට්ඨාතුං <pb P=2.353/> අකුසලො, යථාපරිච්ඡෙදෙන වුට්ඨාතුං න සක්කොති। <b>න සමාධිස්මිං කල්ලිතකුසලො</b>ති චිත්තං හාසෙත්වා කල්ලං කාතුං අකුසලො। <b>න සමාධිස්මිං ආරම්මණකුසලො</b>ති කසිණාරම්මණෙසු අකුසලො। <b>න සමාධිස්මිං ගොචරකුසලො</b>ති කම්මට්ඨානගොචරෙ චෙව භික්ඛාචාරගොචරෙ ච අකුසලො। <b>න සමාධිස්මිං අභිනීහාරකුසලො</b>ති කම්මට්ඨානං අභිනීහරිතුං අකුසලො। <b>න සමාධිස්මිං සක්කච්චකාරී</b>ති ඣානං අප්පෙතුං සක්කච්චකාරී න හොති। <b>න සමාධිස්මිං සාතච්චකාරී</b>ති ඣානප්පනාය සතතකාරී න හොති, කදාචිදෙව කරොති। <b>න සමාධිස්මිං සප්පායකාරී</b>ති සමාධිස්ස සප්පායෙ උපකාරකධම්මෙ පූරෙතුං න සක්කොති। තතො පරං සමාපත්තිආදීහි <pb V=2.319/> පදෙහි <pb M=2.324/> යොජෙත්වා චතුක්කා වුත්තා। තෙසං අත්ථො වුත්තනයෙනෙව වෙදිතබ්බො। සකලං පනෙත්ථ ඣානසංයුත්තං ලොකියජ්ඣානවසෙනෙව කථිතන්ති।
cen:ඣානසංයුත්තවණ්ණනා නිට්ඨිතා।
cen:ඉති සාරත්ථප්පකාසිනියා සංයුත්තනිකාය-අට්ඨකථාය
cen:ඛන්ධවග්ගවණ්ණනා නිට්ඨිතා।
cen:සංයුත්තනිකාය-අට්ඨකථාය දුතියො භාගො।
