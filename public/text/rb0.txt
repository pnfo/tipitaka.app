cen:॥ නමො තස්ස භගවතො අරහතො සම්මාසම්බුද්ධස්ස॥
boo:පරමත්ථදීපනී
tit:සඞ්ගහ මහාටීකා පාඨ
cha:ගන්ථාරබ්භකථා
bod:[ක]
gax:උදයා <pb M=.1/> යස්ස එකස්ස, සද්ධම්මරංසි ජාලිනො।
gae:පබුජ්ඣිංසු ජනම්බුජා, ජාතික්ඛෙත්තෙ මහාසරෙ॥
bod:[ඛ]
gax:වන්දාමි තං මහාසූරං, මහාමොහ තමොනුදං।
gae:සඤ්ජාතං සො හදයෙ මය්හං, තමොඛන්ධං පනූදතං॥
bod:[ග]
gax:පොරාණකෙහි විඤ්ඤූහි, වණ්ණිතා වණ්ණනා බහූ।
gae:දිස්සන්ති ඉධ ලොකම්හි, අභිධම්මත්ථසඞ්ගහෙ॥
bod:[ඝ]
gax:න තාහි තුට්ඨිං වින්දන්ති, යෙ සාරත්ථා භිමානිනො।
gae:තෙ මං සඞ්ගම්ම යාචන්ති, පරමත්ථස්ස දීපනං॥
bod:[ඞ]
gax:මහණ්ණවෙ රතනානි, උද්ධරිත්වා දිපවාසිනං।
gae:යථිච්ඡකංපි දජ්ජෙය්යුං, න වත්තබ්බාව ඌනතා॥
bod:[ච]
gax:තථෙවෙත්ථ <pb M=.2/> විපුලත්ථා, අණ්ණවෙ රතනූපමා।
gae:සතක්ඛත්තුංපි වණ්ණෙය්යුං, පරියාදින්නා න හෙස්සරෙ॥
bod:[ඡ]
gax:තස්මා තාසු වණ්ණනාසු, සාරමාදාය වණ්ණනං।
gae:නානාසාරත්ථ සම්පුණ්ණං, උත්තාන පදබ්යඤ්ජනං॥
bod:[ජ]
gax:නාතිසඞ්ඛෙප විත්ථාරං, මන්දබුද්ධිප්පබොධනං।
gae:කරිස්සං තං පරමත්ථෙසු, සුණන්තු පාටවත්ථිනොති॥
